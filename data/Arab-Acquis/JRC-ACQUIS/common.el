ΠΡΩΤΗ ΟΔΗΓΙΑ ΤΟΥ ΣΥΜΒΟΥΛΙΟΥ περί θεσπίσεως ορισμένων κοινών κανόνων για τις διεθνείς μεταφορές (οδικές μεταφορές εμπορευμάτων για λογαριασμό τρίτων)
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΟΙΚΟΝΟΜΙΚΗΣ ΚΟΙΝΟΤΗΤΟΣ,
Έχοντας υπόψη : τη συνθήκη περί ιδρύσεως της Ευρωπαϊκής Οικονομικής Κοινότητος, και ιδίως το άρθρο 75 παράγραφος 1,
τη γνώμη της Συνελεύσεως, Εκτιμώντας :
ότι η καθιέρωση κοινής πολιτικής μεταφορών περιλαμβάνει μεταξύ άλλων τη θέσπιση κοινών κανόνων για τις διεθνείς οδικές μεταφορές εμπορευμάτων που εκτελούνται από ή προς την επικράτεια Κράτους μέλους ή διέρχονται από την επικράτεια ενός ή περισσοτέρων Κρατών μελών-
ότι η προοδευτική πραγματοποίηση της κοινής αγοράς δεν πρέπει να παρεμποδίζεται από εμπόδια που ανακύπτουν στον τομέα των μεταφορών- ότι είναι αναγκαίο να εξασφαλισθεί προοδευτική επέκταση των διεθνών οδικών μεταφορών εμπορευμάτων, λαμβανομένων υπόψη των απαιτήσεων εκ της αναπτύξεως των συναλλαγών και του εμπορίου στο εσωτερικό της Κοινότητος,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ :
Άρθρο 1
1. Κάθε Κράτος μέλος οφείλει, το αργότερο μέχρι τέλους του 1962 και σύμφωνα με τους όρους που καθορίζονται στις παραγράφους 2 και 3 του παρόντος άρθρου, να ελευθερώσει τις διεθνείς οδικές μεταφορές εμπορευμάτων για λογαριασμό τρίτων προς άλλα Κράτη μέλη, οι οποίες αποτελούν το αντικείμενο των παραρτημάτων I και II της παρούσης οδηγίας και εκτελούνται προς ή από την επικράτειά του ή διέρχονται από αυτήν υπό διαμετακόμιση.
2. Οι μεταφορές που αποτελούν το αντικείμενο του παραρτήματος II απαλλάσονται από οποιοδήποτε καθεστώς ποσοστώσεων ή αδειών.
3. Οι μεταφορές που αποτελούν το αντικείμενο του παραρτήματος II δεν πρέπει πλέον να υπάγονται σε καθεστώς ποσοστώσεων. Δύνανται όμως να εξακολουθήσουν να υπάγονται σε καθεστώς αδειών, εφ' όσον από αυτό δεν προκύπτει ποσοτικός περιορισμός- στην περίπτωση αυτή κάθε Κράτος μέλος φροντίζει ώστε οι αποφάσεις επί των αιτήσεων προς έκδοση αδείας να λαμβάνονται εντός 5 ημερών από της υποβολής της αιτήσεως.
4. Τα δύο παραρτήματα αποτελούν αναπόσπαστο μέρος της παρούσης οδηγίας.
Άρθρο 2
Τα Κράτη μέλη γνωστοποιούν στην Επιτροπή τα μέτρα που έλαβαν για να εξασφαλισθεί η εφαρμογή της παρούσης οδηγίας, εντός 3 μηνών από την έναρξη της ισχύος της και σε κάθε περίπτωση προ του τέλους του έτους 1962.
Άρθρο 3
Η παρούσα οδηγία δεν τροποποιεί τις προϋποθέσεις από τις οποίες κάθε Κράτος μέλος εξαρτά τη χορήγηση στους υπηκόους του της αδείας για την άσκηση των δραστηριοτήτων που αναφέρονται στην οδηγία αυτή.
Άρθρο 4
Η παρούσα οδηγία απευθύνεται στα Κράτη μέλη.
ΚΑΝΟΝΙΣΜΟΣ (ΕΟΚ) αριθ. 1397/68 ΤΗΣ ΕΠΙΤΡΟΠΗΣ της 6ης Σεπτεμβρίου 1968 περί τροποποιήσεως του κανονισμού αριθ. 474/67/ΕΟΚ "περί προκαθορισμού της επιστροφής κατά την εξαγωγή ορύζης και θραυσμάτων ορύζης"
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος,
τον κανονισμό αριθ. 359/67/ΕΟΚ του Συμβουλίου της 28ης Ιουλίου 1967 περί κοινής οργανώσεως αγοράς της ορύζης (1), και ιδίως το άρθρο 17 παράγραφος 6, Εκτιμώντας:
ότι κατά το άρθρο 17 παράγραφος 4 του κανονισμού αριθ. 359/67/ΕΟΚ η επιστροφή η οποία εφαρμόζεται κατά την ημέρα υποβολής της αιτήσεως περί χορηγήσεως πιστοποιητικού εξαγωγής δύναται να εφαρμοσθεί στην εξαγωγή που θα πραγματοποιηθεί κατά τη διάρκεια της ισχύος του πιστοποιητικού αυτού και ότι σ' αυτήν την περίπτωση, ένα διορθωτικό ποσό επιβάλλεται στην επιστροφή- ότι, κατά το άρθρο 1 του κανονισμού αριθ. 474/67/ΕΟΚ της Επιτροπής της 21ης Αυγύστου 1967 περί προκαθορισμού της επιστροφής κατά την εξαγωγή ορύζης και θραυσμάτων ορύζης (2), το διορθωτικό αυτό ποσό είναι ίσο με τη διαφορά μεταξύ της τιμής cif και της τιμής cif αγοράς υπό προθεσμία-
ότι, ενώ τα πιστοποιητικά εξαγωγής ορύζης και θραυσμάτων ισχύουν μέχρι τη λήξη του πέμπτου μήνα που ακολουθεί το μήνα της εκδόσεώς τους, σπάνια υπάρχει για τα προϊόντα αυτά αγορά υπό προθεσμία πραγματικά αντιπροσωπευτική, ιδίως για τις προθεσμίες, οι οποίες είναι διάφορες από την εγγύτερη προθεσμία ή τις εγγύτερες- ότι, ως εκ τούτου, είναι σκόπιμο να υπάρξει δυνατότητα καθορισμού ενός διορθωτικού ποσού κατωτέρου της ανωτέρω αναφερομένης διαφοράς-
ότι, κατά συνέπεια, πρέπει να τροποποιηθεί ο κανονισμός αριθ. 474/67/ΕΟΚ-
ότι τα μέτρα τα οποία προβλέπονται στον παρόντα κανονισμό είναι σύμφωνα με τη γνώμη της Επιτροπής Διαχειρίσεως Δημητριακών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Τα δύο πρώτα εδάφια του άρθρου 1 του κανονισμού αριθ. 474/67/ΕΟΚ αντικαθίστανται ως εξής:
"Κατά τον προκαθορισμό της επιστροφής, κατά την εξαγωγή ορύζης και θραυσμάτων, που αναφέρεται στο άρθρο 17 παράγραφος 4 εδάφιο πρώτο του κανονισμού αριθ. 359/67/ΕΟΚ, η επιστροφή η οποία καθορίσθηκε κατά την ημέρα υποβολής της αιτήσεως περί χορηγήσεως πιστοποιητικού, είναι εκείνη η οποία εφαρμόζεται στην εξαγωγή που πραγματοποιείται την ημέρα αυτή: - μειουμένη κατά ποσό, το οποίο είναι κατ' ανώτατο όριο ίσο, με τη διαφορά μεταξύ της τιμής cif αγοράς υπό προθεσμία και της τιμής cif, όταν η πρώτη είναι ανώτερη της δεύτερης κατά ποσό μεγαλύτερο των 0,025 λογιστικών μονάδων ανά 100 χιλιόγραμμα-
- αυξημένη κατά ποσό, το οποίο είναι κατ' ανώτατο όριο ίσο, με τη διαφορά μεταξύ της τιμής cif και της τιμής cif αγοράς υπό προθεσμία, όταν η πρώτη είναι ανώτερη της δεύτερης κατά ποσό μεγαλύτερο των 0,025 λογιστικών μονάδων ανά 100 χιλιόγραμμα.
Στα ενδιάμεσα διαστήματα των εβδομαδιαίων καθορισμών, το ποσό της επιστροφής που εφαρμόζεται σε περίπτωση προκαθορισμού, υπόκειται σε προσαρμογή μόνον, όταν η εφαρμογή της ανωτέρω διατάξεως οδηγεί σε τροποποίηση του ποσού αυτής, κατά ποσό μεγαλύτερο των 0,025 λογιστικών μονάδων ανά 100 χιλιόγραμμα."
Άρθρο 2
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΟΔΗΓΙΑ ΤΟΥ ΣΥΜΒΟΥΛΙΟΥ της 20ής Μαρτίου 1970 περί προσεγγίσεως των νομοθεσιών των Κρατών μελών αφορωσών στα μέτρα που πρέπει να ληφθούν κατά της μολύνσεως του αέρος από τα αέρια που προέρχονται από κινητήρες με επιβαλλόμενη ανάφλεξη με τους οποίους είναι εφοδιασμένα τα οχήματα με κινητήρα
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος, και ιδίως το άρθρο 100,
την πρόταση της Επιτροπής,
τη γνώμη της Συνελεύσεως (1),
τη γνώμη της Οικονομικής και Κοινωνικής Επιτροπής (2), Εκτιμώντας:
ότι στη Γερμανία εδημοσιεύθη, στη "Bundesgesetzblatt I" της 18ης Οκτωβρίου 1968, μία απόφαση της 14ης Οκτωβρίου 1968 τροποποιούσα την "Strassenverkehrs-Zulassungs-Ordnung" και ότι αυτή η απόφαση περιλαμβάνει διατάξεις που αφορούν στα μέτρα που πρέπει να ληφθούν κατά της μολύνσεως του αέρος από τους κινητήρες με επιβαλλόμενη ανάφλεξη με τους οποίους είναι εφοδιασμένα τα οχήματα με κινητήρα και ότι αυτές οι διατάξεις θα ισχύουν από 1ης Οκτωβρίου 1970-
ότι στη Γαλλία εδημοσιεύθη, στην "Επίσημη Εφημερίδα" της 17ης Μαΐου 1969, μία απόφαση της 31ης Μαρτίου 1969 περί της "συνθέσεως των αερίων της εξατμίσεως που εκπέμπονται από τα οχήματα τα εφοδιασμένα με βενζινοκινητήρα" και η οποία είναι εφαρμόσιμη: - από της 1ης Σεπτεμβρίου 1971, στα οχήματα που έχουν εγκριθεί κατά τύπο εφόσον αυτά φέρουν ένα κινητήρα νέου τύπου, δηλαδή ο οποίος δεν είχε ποτέ προσαρμοσθεί σε ένα όχημα για το οποίο έχει εκδοθεί έγκριση τύπου,
- από της 1ης Σεπτεμβρίου 1972, στα οχήματα που τίθενται σε κυκλοφορία για πρώτη φορά-
ότι αυτή η κοινοποίηση πρέπει να επιτρέπει σε κάθε Κράτος μέλος στο οποίο ζητείται έγκριση από εθνικής πλευράς για τον αυτό τύπο οχήματος να διαπιστώνει ότι αυτό υπεβλήθη στους ελέγχους που προβλέπονται από την παρούσα οδηγία- ότι πρέπει σ' αυτή την περίπτωση κάθε Κράτος μέλος να πληροφορεί τα άλλα Κράτη μέλη για την πραγματοποιηθείσα διαπίστωση με αποστολή ενός αντιγράφου της κοινοποιήσεως που συνετάχθη για κάθε τύπο ηλεγμένου οχήματος-
ότι εξ άλλου οι τεχνικές προδιαγραφές οφείλουν να προσαρμόζονται ταχέως στην τεχνική πρόοδο- ότι πρέπει λόγω αυτού του γεγονότος να προβλέπεται η εφαρμογή της τελικής διαδικασίας στο άρθρο 13 της παρούσης οδηγίας του Συμβουλίου, της 6ης Φεβρουαρίου 1970, περί εγκρίσεως των οχημάτων με κινητήρα και των ρυμουλκουμένων τους,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Ως όχημα, κατά την έννοια της παρούσης οδηγίας, νοείται κάθε όχημα με κινητήρα με επιβαλλόμενη ανάφλεξη που προορίζεται να κυκλοφορεί επί οδού, με ή χωρίς αμάξωμα, έχον τουλάχιστον τέσσερις τροχούς, μέγιστο επιτρεπόμενο βάρος τουλάχιστον 400 kg και μεγίστη ταχύτητα εκ κατασκευής ίση ή μεγαλύτερη των 50 km/h, εξαιρουμένων των ελκυστήρων, των γεωργικών μηχανών, καθώς και των μηχανημάτων δημοσίων έργων.
Άρθρο 2
Τα Κράτη μέλη δεν δύνανται να αρνηθούν την έγκριση ΕΟΚ ούτε την έγκριση από εθνικής πλευράς ενός οχήματος για λόγους που αφορούν στη μόλυνση του αέρος από τα αέρια που προέρχονται από τον κινητήρα με επιβαλλόμενη ανάφλεξη με την οποία είναι εφοδιασμένο το όχημα αυτό: - από 1ης Οκτωβρίου 1970, αν το όχημα ανταποκρίνεται στις προδιαγραφές του παραρτήματος I, εξαιρουμένων των σημείων 3.2.1.1 και 3.2.2.1 καθώς και στα παραρτήματα II, IV, V και VI,
- από 1ης Οκτωβρίου 1971, αν το όχημα ανταποκρίνται επί πλέον στις προδιαγραφές των σημείων 3.2.1.1 και 3.2.2.1 του παραρτήματος I και του παραρτήματος III.
Άρθρο 3
1. Με αίτηση ενός κατασκευαστή ή του εντολοδόχου του, οι αρμόδιες αρχές του Κράτους μέλους συμπληρώνουν τα στοιχεία της προβλεπομένης κοινοποιήσεως στο παράρτημα VII. Αντίγραφο αυτής της κοινοποιήσεως αποστέλλεται στα άλλα Κράτη μέλη και στον αιτούντα. Τα άλλα Κράτη μέλη από τα οποία έχει ζητηθεί έγκριση από εθνικής πλευράς για τον ίδιο τύπο οχήματος αποδέχονται αυτό το έγγραφο ως απόδειξη ότι οι προβλεπόμενοι έλεγχοι έχουν πραγματοποιηθεί.
2. Οι διατάξεις της παραγράφου 1 καταργούνται αφότου τίθεται σε εφαρμογή η οδηγία του Συμβουλίου, της 6ης Φεβρουαρίου 1970, περί της εγκρίσεως των οχημάτων με κινητήρα και των ρυμουλκουμένων τους.
Άρθρο 4
Το Κράτος μέλος που προέβη στην έγκριση λαμβάνει μέτρα που είναι αναγκαία ώστε να ενημερώνεται για κάθε τροποποίηση ενός εκ των στοιχείων ή ενός των χαρακτηριστικών που αναφέρονται στο παράρτημα I σημείο 1.1. Οι αρμόδιες αρχές αυτού του Κράτους εκτιμούν αν νέες δοκιμές πρέπει να πραγματοποιηθούν επί του τροποποιουμένου προτύπου και να συνταχθεί ένα νέο πρακτικό. Σε περίπτωση που προκύπτει από τις δοκιμές ότι οι προδιαγραφές της παρούσης οδηγίας δεν έχουν τηρηθεί, η τροποποίηση δεν επιτρέπεται.
Άρθρο 5
Οι τροποποιήσεις που είναι αναγκαίες για να προσαρμοσθούν στην τεχνική πρόοδο οι προδιαγραφές των παραρτημάτων I έως VII, εκδίδονται σύμφωνα με τη διαδικασία που προβλέπεται στο άρθρο 13 της οδηγίας του Συμβουλίου της 6ης Φεβρουαρίου 1970 περί εγκρίσεως των οχημάτων με κινητήρα και των ρυμουλκουμένων τους.
Άρθρο 6
1. Τα Κράτη μέλη εκδίδουν τις διατάξεις που είναι αναγκαίες για να συμμορφωθούν προς την παρούσα οδηγία προ της 30ης Ιουνίου 1970 και ενημερώνουν περί αυτού αμέσως την Επιτροπή.
2. Τα Κράτη μέλη γνωστοποιούν στην Επιτροπή το κείμενο των ουσιωδών διατάξεων εσωτερικού δικαίου που θεσπίζουν στον τομέα που διέπεται από την παρούσα οδηγία.
Άρθρο 7
Η παρούσα οδηγία απευθύνεται στα Κράτη μέλη.
ΟΔΗΓΙΑ ΤΟΥ ΣΥΜΒΟΥΛΙΟΥ της 24ης Ιουλίου 1973 περί μέτρων προορισμένων να αμβλύνουν τις επιπτώσεις των δυσχερειών εφοδιασμού με πετρέλαιο και προϊόντα πετρελαίου
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος, και ιδίως το άρθρο 103,
την πρόταση της Επιτροπής,
τη γνώμη της Συνελεύσεως,
τη γνώμη της Οικονομικής και Κοινωνικής Επιτροπής, Εκτιμώντας:
ότι η καθιέρωση κοινής ενεργειακής πολιτικής συγκαταλέγεται μεταξύ των στόχων τους οποίους έχουν καθορίσει οι Κοινότητες-
ότι το αργό πετρέλαιο και τα προϊόντα πετρελαίου κατέχουν σημαντική θέση στα πλαίσια του εφοδιασμού της Κοινότητος με ενεργειακά προϊόντα- ότι οποιαδήποτε δυσχέρεια, έστω και προσωρινή, η οποία έχει ως αποτέλεσμα σημαντική μείωση των προμηθειών των ανωτέρω προϊόντων είναι δυνατόν να προκαλέσει σοβαρές διαταραχές στην οικονομική δραστηριότητα της Κοινότητος- ότι η Κοινότητα πρέπει να είναι σε θέση να εξουδετερώνει ή τουλάχιστον να αμβλύνει τις δυσμενείς επιπτώσεις του ενδεχομένου αυτού-
ότι πρέπει να προβλέπονται εκ των προτέρων οι κατάλληλες διαδικασίες και μέσα για την εξασφάλιση της ταχείας εφαρμογής των μέτρων που προορίζονται να αμβλύνουν τις επιπτώσεις των δυσχερειών εφοδιασμού με αργό πετρέλαιο και προϊόντα πετρελαίου-
ότι για το σκοπό αυτό όλα τα Κράτη μέλη πρέπει να διαθέτουν τις αναγκαίες εξουσίες για να λαμβάνουν, κατά περίπτωση, αμελλητί και σύμφωνα με τη συνθήκη, και ιδίως το άρθρο 103, τα κατάλληλα μέτρα-
ότι μία σχετική ομοιογένεια αυτών των εξουσιών είναι αναγκαία για τη διευκόλυνση του συντονισμού των εθνικών μέτρων στο πλαίσιο διαβουλεύσεων σε κοινοτικό επίπεδο-
ότι είναι εξάλλου σκόπιμη η άμεση σύσταση ενός συμβουλευτικού οργάνου για τη διευκόλυνση του συντονισμού των συγκεκριμένων μέτρων τα οποία έχουν ληφθεί ή σχεδιάζονται από τα Κράτη μέλη στον τομέα αυτό-
ότι είναι αναγκαίο για κάθε Κράτος μέλος να καταρτίζει ένα σχέδιο, το οποίο να δύναται να εφαρμοσθεί σε περίπτωση εμφανίσεως δυσχερειών κατά τον εφοδιασμό με αργό πετρέλαιο και προϊόντα πετρελαίου,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Άρθρο 3
1. Σε περίπτωση εμφανίσεως δυσχερειών κατά τον εφοδιασμό της Κοινότητος ή ενός από τα Κράτη μέλη με αργό πετρέλαιο και προϊόντα πετρελαίου, η Επιτροπή συγκαλεί υπό την προεδρία της και το συντομότερο δυνατόν, κατόπιν αιτήσεως ενός Κράτους μέλους ή με δική της πρωτοβουλία μία ομάδα αντιπροσώπων των Κρατών μελών, της οποίας η σύνθεση είναι ονομαστικά καθορισμένη εκ των προτέρων.
Άρθρο 5
Τα Κράτη μέλη θέτουν σε ισχύ τις νομοθετικές, κανονιστικές και διοικητικές διατάξεις που απαιτούνται για να συμμορφωθούν προς την παρούσα οδηγία, το αργότερο μέχρι τις 30 Ιουνίου 1974.
Άρθρο 6
Η παρούσα οδηγία απευθύνεται στα Κράτη μέλη.
ΚΑΝΟΝΙΣΜΟΣ (ΕΚΑΧ, ΕΟΚ, ΕΥΡΑΤΟΜ) αριθ. 559/73 ΤΟΥ ΣΥΜΒΟΥΛΙΟΥ της 26ης Φεβρουαρίου 1973 περί τροποποιήσεως του κανονισμού (ΕΟΚ, Ευρατόμ, ΕΚΑΧ) αριθ. 260/68 "περί καθορισμού των όρων και της διαδικασίας επιβολής του φόρου υπέρ των Ευρωπαϊκών Κοινοτήτων"
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως ενιαίου Συμβουλίου και ενιαίας Επιτροπής των Ευρωπαϊκών Κοινοτήτων,
το πρωτόκολλο περί των προνομίων και ασυλιών των Ευρωπαϊκών Κοινοτήτων, και ιδίως το άρθρο 13,
την πρόταση της Επιτροπής, Εκτιμώντας:
ότι βάσει της προσφάτου νομολογίας του Δικαστηρίου των Ευρωπαϊκών Κοινοτήτων και λαμβανομένων υπόψη ορισμένων επιτακτικών κοινωνικών αναγκών, κρίνεται σκόπιμο να τροποποιηθεί ο κανονισμός (ΕΟΚ, Ευρατόμ, ΕΚΑΧ) αριθ. 260/68(1) του Συμβουλίου της 29ης Φεβρουαρίου 1968 περί καθορισμού των όρων και της διαδικασίας επιβολής του φόρου υπέρ των Ευρωπαϊκών Κοινοτήτων, που ετροποποιήθη τελικώς από τον κανονισμό (Ευρατόμ, ΕΚΑΧ, ΕΟΚ) αριθ. 2531/72(2),
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΟΚ, Ευρατόμ, ΕΚΑΧ) αριθ. 260/68 τροποποιείται ως εξής:
Στο άρθρο 3 παράγραφος 3 α) πρώτη περίπτωση, ο όρος "το επίδομα αρχηγού οικογενείας" αντικαθίσταται από τον όρο "επίδομα εστίας".
Άρθρο 2
ΟΔΗΓΙΑ ΤΟΥ ΣΥΜΒΟΥΛΙΟΥ της 17ης Δεκεμβρίου 1973 περί προσεγγίσεως των νομοθεσιών των Κρατών μελών όσον αφορά την εσωτερική διαρρύθμιση των οχημάτων με κινητήρα (εσωτερικά τμήματα του χώρου επιβατών εκτός του ή των εσωτερικών κατόπτρων οδηγήσεως, διευθέτηση των οργάνων χειρισμού, σκεπή ή σκεπή που ανοίγει, ερεισίνωτο και οπίσθιο τμήμα των καθισμάτων)
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ:
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος, και ιδίως το άρθρο 100,
την πρόταση της Επιτροπής,
τη γνώμη της Συνελεύσεως(1),
τη γνώμη της Οικονομικής και Κοινωνικής Επιτροπής,(2), Εκτιμώντας:
ότι οι τεχνικές προδιαγραφές των εθνικών νομοθεσιών τις οποίες πρέπει να πληρούν τα οχήματα με κινητήρα αφορούν μεταξύ άλλων την εσωτερική διαρρύθμιση για την προστασία των επιβατών-
ότι οι προδιαγραφές αυτές διαφέρουν από το ένα Κράτος μέλος στο άλλο και ως εκ τούτου είναι ανάγκη να υιοθετηθούν οι ίδιες προδιαγραφές από όλα τα Κράτη μέλη είτε συμπληρωματικά είτε σε αντικατάσταση των υφισταμένων ρυθμίσεων ιδίως για να τεθεί σε λειτουργία για κάθε τύπο οχήματος η διαδικασία εγκρίσεως ΕΟΚ που ρυθμίζεται από την οδηγία του Συμβουλίου της 6ης Φεβρουαρίου 1970 περί προσεγγίσεως των νομοθεσιών των Κρατών μελών που αφορούν την έγκριση των οχημάτων με κινητήρα και των ρυμουλκουμένων τους(3)-
ότι οι κοινές προδιαγραφές περί των εσωτερικών κατόπτρων οδηγήσεως έχουν προβλεφθεί από την οδηγία του Συμβουλίου της 1ης Μαρτίου 1971(4)- ότι πρέπει επίσης να καθιερωθούν προδιαγραφές για τα εσωτερικά τμήματα του χώρου επιβατών, τη διευθέτηση των οργάνων χειρισμού, τη σκεπή, το ερεισίνωτο και το οπίσθιο τμήμα των καθισμάτων- ότι θα εκδοθούν αργότερα άλλες προδιαγραφές περί της εσωτερικής διαρρυθμίσεως, ιδίως περί της αγκιστρώσεως των ζωνών ασφαλείας, της αγκιστρώσεως των καθισμάτων, του προσκεφάλου (υποστηρίγματος), της προστασίας του συστήματος διευθύνσεως και της αναγνωρίσεως των οργάνων χειρισμού-
ότι οι εναρμονισμένες προδιαγραφές πρέπει να μειώνουν τον κίνδυνο ή τη σοβαρότητα των τραυματισμών οι οποίοι δύναται να προξενηθούν στους επιβάτες των οχημάτων με κινητήρα και έτσι να εξασφαλίζεται η ασφάλεια της οδικής κυκλοφορίας σε όλη την έκταση της Κοινότητος-
ότι όσον αφορά τις τεχνικές προδιαγραφές, συνιστάται να ληφθούν υπόψη αυτές που υιοθετήθηκαν από την Οικονομική Επιτροπή για την Ευρώπη του Ο.Η.Ε. στον κανονισμό αριθ. 21 ("ομοιόμορφες προδιαγραφές περί της επικυρώσεως των οχημάτων όσον αφορά την εσωτερική τους διευθέτηση"), ο οποίος προσαρτάται στη συμφωνία της 20ής Μαρτίου 1958 περί θεσπίσεως ομοιομόρφων συνθηκών επικυρώσεως και αμοιβαίας αναγνωρίσεως της επικυρώσεως των εξοπλισμών και των εξαρτημάτων των οχημάτων με κινητήρα.
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Ως όχημα, κατά την έννοια της παρούσας οδηγίας νοείται κάθε όχημα με κινητήρα της κατηγορίας Μ1 (καθοριζομένης στο παράρτημα I της οδηγίας της 6ης Φεβρουαρίου 1970) που προορίζεται να κυκλοφορεί επί οδού, έχον τουλάχιστον τέσσερις τροχούς και εκ κατασκευής μεγίστη ταχύτητα μεγαλύτερη των 25Km/h.
Άρθρο 2
Τα Κράτη μέλη δεν δύνανται να αρνηθούν την έγκριση ΕΟΚ ούτε την έγκριση από εθνικής πλευράς για λόγους σχετικούς με την εσωτερική διαρρύθμιση των οχημάτων και αφορώντες:
- τα εσωτερικά τμήματα του χώρου επιβατών εκτός του ή των εσωτερικών κατόπτρων οδηγήσεως, - τη διευθέτηση των οργάνων χειρισμού,
- τη σκεπή ή τη σκεπή που ανοίγει,
- το ερεισίνωτο και το οπίσθιο τμήμα των καθισμάτων,
εφόσον αυτά τα στοιχεία ανταποκρίνονται στις καθοριζόμενες στα παραρτήματα προδιαγραφές.
Άρθρο 3
Τα Κράτη μέλη δεν δύνανται να αρνηθούν ή να απαγορεύσουν την πώληση, την καταχώρηση στα μητρώα, τη θέση σε κυκλοφορία ή τη χρήση οχημάτων για λόγους αφορώντες: - τα εσωτερικά τμήματα του χώρου επιβατών, εκτός του ή των εσωτερικών κατόπτρων οδηγήσεως,
- τη διευθέτηση των οργάνων χειρισμού,
- τη σκεπή, ή τη σκεπή που ανοίγει,
- το ερεισίνωτο και το οπίσθιο τμήμα των καθισμάτων,
εφόσον τα στοιχεία αυτά ανταποκρίνονται στις καθοριζόμενες στα παραρτήματα προδιαγραφές.
Άρθρο 4
Το Κράτος μέλος που προέβη στην έγκριση ΕΟΚ λαμβάνει τα αναγκαία μέτρα για να πληροφορείται επί πάσης τροποποιήσεως ενός των στοιχείων ή ενός των χαρακτηριστικών που αναφέρονται στο παράρτημα I σημείο 2.2. Οι αρμόδιες αρχές αυτού του Κράτους μέλους εκτιμούν αν πρέπει να προβούν επί του τροποποιημένου πρωτοτύπου στη διαδικασία νέων δοκιμών συνοδευομένων από ένα νέο πρακτικό. Σε περίπτωση κατά την οποία συνάγεται εκ των δοκιμών ότι οι προδιαγραφές της παρούσας οδηγίας δεν ετηρήθησαν, δεν επιτρέπεται η τροποποίηση.
Άρθρο 5
Οι τροποποιήσεις οι οποίες είναι αναγκαίες για να προσαρμοσθούν στην τεχνική πρόοδο οι προδιαγραφές των παραρτημάτων εκδίδονται σύμφωνα με τη διαδικασία την προβλεπομένη στο άρθρο 13 της οδηγίας του Συμβουλίου της 6ης Φεβρουαρίου 1970 περί προσεγγίσεως των νομοθεσιών των Κρατών μελών που αφορούν την έγκριση των οχημάτων με κινητήρα και των ρυμουλκουμένων τους.
Άρθρο 6
1. Τα Κράτη μέλη θέτουν σε ισχύ τις διατάξεις που είναι αναγκαίες για να συμμορφωθούν προς την παρούσα οδηγία εντός δεκαοκτώ μηνών από της κοινοποιήσεώς της. Ενημερώνουν αμέσως περί αυτού την Επιτροπή.
2. Τα Κράτη μέλη γνωστοποιούν στην Επιτροπή το κείμενο των ουσιωδών διατάξεων εσωτερικού δικαίου που θεσπίζουν στον τομέα που διέπεται από την παρούσα οδηγία.
Άρθρο 7
Η παρούσα οδηγία απευθύνεται στα Κράτη μέλη.
ΚΑΝΟΝΙΣΜΟΣ (ΕΟΚ) αριθ. 668/74 ΤΟΥ ΣΥΜΒΟΥΛΙΟΥ της 28ης Μαρτίου 1974 περί τροποποιήσεως του κανονισμού (ΕΟΚ) αριθ. 992/72 "περί των γενικών κανόνων χορηγήσεως ενισχύσεως για τους μεταξοσκώληκες"
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος,
τον κανονισμό (ΕΟΚ) αριθ. 845/72 του Συμβουλίου της 24ης Απριλίου 1972 περί ειδικών μέτρων για την προώθηση της εκτροφής μεταξοσκωλήκωνwc(1), και ιδίως το άρθρο 2 παράγραφος 4,
την πρόταση της Επιτροπής, Εκτιμώντας:
ότι με τον κανονισμό (ΕΟΚ) αριθ. 922/72(2), όπως τροποποιήθηκε από τον κανονισμό (ΕΟΚ) αριθ. 884/73 (3), το Συμβούλιο καθόρισε τους γενικούς κανόνες χορηγήσεως ενισχύσεως για τους μεταξοσκώληκες για τις περιόδους εκτροφής 1972//1973 και 1973/1974- ότι, λαμβανομένης υπόψη της αποκτηθείσας πείρας, πρέπει να διατηρηθεί ο κανονισμός αυτός για τις επόμενες περιόδους,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Στο άρθρο 1 του κανονισμού (ΕΟΚ) αριθ. 922/72, το τμήμα της προτάσεως "για τις περιόδους εκτροφής 1972/1973 και 1973/1974" καταργείται.
Άρθρο 2
Ο παρών κανονισμός αρχίζει να ισχύει την 1η Απριλίου 1974.
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε Κράτος μέλος.
ΟΔΗΓΙΑ ΤΟΥ ΣΥΜΒΟΥΛΙΟΥ της 17ης Δεκεμβρίου 1974 περί επεκτάσεως της ισχύος της οδηγίας 64/221/ΕΟΚ περί του συντονισμού των ειδικών μέτρων για τη διακίνηση και τη διαμονή αλλοδαπών, τα οποία δικαιολογούνται από λόγους δημοσίας τάξεως, δημοσίας ασφαλείας ή δημοσίας υγείας στους υπηκόους ενός Κράτους μέλους που ασκούν το δικαίωμα παραμονής στην επικράτεια άλλου Κράτους μέλους μετά την άσκηση σ'αυτό μη μισθωτής δραστηριότητος
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
την πρόταση της Επιτροπής,
την γνώμη της Συνελεύσεως(1),
την γνώμη της Οικονομικής και Κοινωνικής Επιτροπής(2), Εκτιμώντας:
ότι η οδηγία 64/221/ΕΟΚ(3) συντόνισε τα ειδικά μέτρα για τη διακίνηση και τη διαμονή αλλοδαπών, τα οποία δικαιολογούνται από λόγους δημοσίας τάξεως, δημοσίας ασφαλείας ή δημοσίας υγείας και ότι η οδηγία αριθ. 75/34 ΕΟΚ(4) καθόρισε τις προϋποθέσεις ασκήσεως του δικαιώματος των υπηκόων ενός Κράτους μέλους να παραμένουν στην επικράτεια άλλου Κράτους μέλους μετά την άσκηση σ'αυτό μη μισθωτής δραστηριότητος-
ότι, ως εκ τούτου, η οδηγία αριθ. 64/221/ΕΟΚ πρέπει να εφαρμόζεται και επί των προσώπων, επί των οποίων ισχύει η οδηγία 75/34/ΕΟΚ,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η οδηγία 64/221/ΕΟΚ ισχύει για τους υπηκόους των Κρατών μελών και επί των μελών των οικογενειών τους που απολαύουν του δικαιώματος παραμονής στην επικράτεια ενός Κράτους μέλους δυνάμει της οδηγίας 75/34/ΕΟΚ.
Άρθρο 2
Η παρούσα οδηγία απευθύνεται στα Κράτη μέλη.
ΟΔΗΓΙΑ ΤΟΥ ΣΥΜΒΟΥΛΙΟΥ της 20ής Μαΐου 1975 περί προσεγγίσεως των νομοθεσιών των Κρατών μελών των αναφερομένων στις συσκευές αερολυμάτων (αεροζόλ)
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος και ιδίως το άρθρο 100,
την πρόταση της Επιτροπής,
τη γνώμη της Συνελεύσεως(1),
τη γνώμη της Οικονομικής και Κοινωνικής Επιτροπής(2), Εκτιμώντας:
ότι σ' ορισμένα Κράτη μέλη οι συσκευές αερολυμάτων (αεροζόλ) πρέπει να παρουσιάζουν ορισμένα τεχνικά χαρακτηριστικά καθοριζόμενα υπό προδιαγραφών αναγκαστικού χαρακτήρος αυτές δε οι προδιαγραφές διαφέρουν από το ένα Κράτος μέλος στο άλλο και λόγω των ανομοιότητων τους αποτελούν εμπόδιο στις συναλλαγές στο εσωτερικό της Κοινότητος-
ότι αυτά τα εμπόδια στη δημιουργία και λειτουργία της Κοινής αγοράς δύνανται να εξαλειφθούν αν οι ίδιες προδιαγραφές υιοθετηθούν απ' όλα τα Κράτη μέλη είτε συμπληρωματικά είτε σε αντικατάσταση των υφισταμένων νομοθεσιών τους. Αυτές οι προδιαγραφές πρέπει να αφορούν κατ' εξοχήν τη βιομηχανική παραγωγή, τον τρόπο κατασκευής και πληρώσεως ως και τις ονομαστικές χωρητικότητες των συσκευών αερολυμάτων (αεροζόλ)-
ότι υπό την παρούσα στάθμη της τεχνολογίας αρμόζει να περιορισθεί το πεδίο εφαρμογής της παρούσης οδηγίας στις συσκευές αερολυμάτων (αεροζόλ), των οποίων το δοχείο είναι μεταλλικό, υάλινο ή πλαστικό-
ότι για να ληφθεί υπόψη η πρόοδος της τεχνολογίας είναι ανάγκη να προβλεφθεί ταχεία προσαρμογή των καθοριζομένων τεχνικών προδιαγραφών στο παράρτημα της παρούσης οδηγίας- ότι πρέπει για να διευκολυνθεί η λήψη των απαιτουμένων μέτρων να προβλεφθεί διαδικασία καθιερώνουσα στενή συνεργασία μεταξύ των Κρατών μελών και της Επιτροπής εντός των πλαισίων της Επιτροπής για την προσαρμογή στην τεχνολογική πρόοδο της οδηγίας "συσκευών αερολυμάτων (αεροζόλ)"-
ότι θα ήτο δυνατόν να συμβεί κυκλοφορούσες συσκευές αερολυμάτων (αεροζόλ) να είναι επισφαλείς, παρ' όλο ότι ανταποκρίνονται στις προδιαγραφές της παρούσης οδηγίας και του παραρτήματός της. Κατ' ακολουθία είναι σκόπιμο να προβλεφθεί διαδικασία κατάλληλη για την αντιμετώπιση αυτού του κινδύνου,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η παρούσα οδηγία εφαρμόζεται σε συσκευές αερολυμάτων (αεροζόλ) όπως καθορίζονται στο άρθρο 2, εξαιρουμένων εκείνων των οποίων το δοχείο έχει συνολική χωρητικότητα μικρότερη των 50 ml και εκείνων των οποίων το δοχείο έχει συνολική χωρητικότητα μεγαλύτερη εκείνης η οποία υποδηλούται στα σημεία 3.1, 4.1.1, 4.2.1, 5.1 και 5.2 του παραρτήματος της παρούσης οδηγίας.
Άρθρο 2
Ως συσκευή αερολυμάτων (αεροζόλ) κατά την έννοια της παρούσης οδηγίας, νοείται το σύνολο το αποτελούμενο από ένα δοχείο μεταλλικό, υάλινο ή πλαστικό μιας χρήσεως περιέχον συμπεπιεσμένο αέριο, υγροποιημένο ή διαλελυμένο υπό πίεση μετά ή άνευ υγρού, αλοιφής ή κόνεως και εφοδιασμένο με διάταξη εκπομπής επιτρέπουσα την έξοδο του περιεχομένου υπό μορφή στερεών ή υγρών σωματιδίων εν αιωρήσει εντός αερίου, ή υπό μορφή αφρού, αλοιφής ή κόνεως ή σε υγρά κατάσταση.
Άρθρο 3
Ο υπεύθυνος της διαθέσεως στην αγορα των συσκευών αερολυμάτων (αεροζόλ) θέτει επ' αυτών το σημείο"3" (αντεστραμμένο έψιλον) πιστοποιώ ν τοιουτοτρόπως ότι ανταποκρίνονται στις προδιαγραφές της παρούσης οδηγίας και του παραρτήματός της.
Άρθρο 4
Τα Κράτη μέλη δεν δύνανται για λόγους που αφορούν τις απαιτήσεις, οι οποίες περιέχονται στην παρούσα οδηγία και το παράρτημα αυτής, να αρνηθούν, να απαγορεύσουν ή να περιορίσουν την διάθεση στην αγορά μιας συσκευής αερολυμάτων (αεροζόλ) η οποία ανταποκρίνεται στις προδιαγραφές της παρούσης οδηγίας και του παραρτήματος της.
Άρθρο 6
1. Συγκροτείται επιτροπή για την προσαρμογή στην τεχνολογική πρόοδο της οδηγίας "συσκευαί αερολυμάτων (αεροζόλ)" αποκαλουμένη στο εξής "επιτροπή" αποτελουμένη από εκπροσώπους των Κρατών μελών και προεδρευομένη υπό ενός αντιπροσώπου της Επιτροπής.
2. Η επιτροπή συντάσσει τον εσωτερικό κανονισμό της.
Άρθρο 7
1. Σε περίπτωση κατά την οποία γίνεται μνεία της διαδικασίας που καθορίζεται στο παρόν άρθρο η επιτροπή συγκαλείται από τον πρόεδρο αυτής, είτε κατόπιν πρωτοβουλίας του είτε κατόπιν αιτήσεως του εκπροσώπου ενός Κράτους μέλoυς.
2. Ο αντιπρόσωπος της Επιτροπής υποβάλλει στην επιτροπή σχέδιο περί των μέτρων που πρέπει να ληφθούν. Η επιτροπή διατυπώνει τη γνώμη της επί του σχεδίου εντός προθεσμίας δύο μηνών. Αποφαίνεται με πλειοψηφία 41 ψήφων, οι δε ψήφοι των Κρατών μελών σταθμίζονται σύμφωνα προς τα προβλεπόμενα στο άρθρο 148 παράγραφος 2 της συνθήκης. Ο πρόεδρος δεν λαμβάνει μέρος στην ψηφοφορία.
3. α) Η Επιτροπή θεσπίζει προτεινόμενα μέτρα εφόσον είναι σύμφωνα προς τη γνώμη της επιτροπής.
β) Όταν τα προτεινόμενα μέτρα δεν συμφωνούν προς τη γνώμη της επιτροπής, ή εν απουσία γνώμης η Επιτροπή υποβάλλει χωρίς καθυστέρηση στο Συμβούλιο πρόταση περί των μέτρων που πρέπει να ληφθούν. Το Συμβούλιο αποφασίζει με ειδική πλειοψηφία.
γ) Αν, μετά την πάροδο προθεσμίας τριών μηνών από της συνεδριάσεως του Συμβουλίου αυτό δεν έχει αποφασίσει, τα προτεινόμενα μέτρα θεσπίζονται από την Επιτροπή.
Άρθρο 8
1. Με την επιφύλαξη άλλων κοινοτικών οδηγιών, κυρίως οδηγιών περί επικινδύνων ουσιών και παρασκευασμάτων, κάθε συσκευή αερολυμάτων (αεροζόλ) ή η τιθέμενη επ' αυτής ετικέττα, σε περίπτωση κατά την οποία δεν είναι δυνατόν να αναφέρονται οι ενδείξεις επί της συσκευής αερολυμάτων (αεροζόλ), λόγω την μικρών αυτής διαστάσεων (συνολική χωρητικότης ίση ή μικρότερη των 150 ml) πρέπει να φέρει κατά τρόπο ευδιάκριτο, ευανάγνωστο και ανεξίτηλο τις ακόλουθες ενδείξεις:
α) το όνομα και τη διεύθυνση ή το κατατεθειμένο σήμα του υπευθύνου της διαθέσεως στην αγορά της συσκευής αερολυμάτων (αεροζόλ),
β) το σύμβολο της συμμορφώσεως προς την παρούσα οδηγία, δηλαδή το σημείο "3" (αντεστραμμένο έψιλον),
δ) τα αναφερόμενα στο σημείο 2.2 του παραρτήματος,
ε) την καθαρή περιεκτικότητα κατά βάρος και κατ' όγκο.
2. Τα Κράτη μέλη δύνανται να εξαρτήσουν τη διάθεση στην αγορά των συσκευών αερολυμάτων (αεροζόλ) στην επικράτεια τους από τη σύνταξη της ετικέττας στην ή στις εθνικές τους γλώσσες.
Άρθρο 9
Τα Κράτη μέλη λαμβάνουν όλα τα κατάλληλα μέτρα για να εμποδίσουν τη χρήση επί των συσκευών αερολυμάτων (αεροζόλ) σημάτων η εγγραφών δυναμένων να δημιουργήσουν σύγχυση με το σημείο "3" (αντεστραμμένο έψιλον).
Άρθρο 10
1. Αν Κράτος μέλος διαπιστώσει, επί τη βάσει εμπεριστατωμένης αιτιολογήσεως, ότι μία ή περισσότερες συσκευές αεολυμάτων (αεροζόλ) παρ' όλον ότι είναι σύμφωνες προς τις προδιαγραφές της παρούσας οδηγίας παρουσιάζουν κίνδυνο για την ασφάλεια ή την υγεία, δύναται να απαγορεύσει προσωρινά ή να υποβάλλει σε ειδικούς όρους τη διάθεση στην επικράτειά του αυτής ή αυτών των συσκευών αερολυμάτων (αεροζόλ). Ενημερώνει περί τούτου αμέσως τα άλλα Κράτη μέλη και την Επιτροπή αιτιολογόν επαρκώς την απόφαση του.
2. Η Επιτροπή εντός προθεσμίας εξ εβδομάδων προβαίνει σε διαβουλεύσεις με τα ενδιαφερόμενα Κράτη μέλη κατόπιν δε διατυπώνει τη γνώμη της χωρίς καθυστέρηση και λαμβάνει τα κατάλληλα μέτρα.
3. Αν η Επιτροπή είναι της γνώμης ότι είναι αναγκαίες τεχνικές προσαρμογές της παρούσης οδηγίας οι προσαρμογές θεσπίζονται είτε από την Επιτροπή είτε από το Συμβούλιο σύμφωνα με τη διαδικασία που προβλέπεται στο άρθρο 7. Στην περίπτωση αυτή το Κράτος μέλος, που έλαβε μέτρα προφυλάξεως δύναται να τα διατηρήσει μέχρι της ενάρξεως ισχύος αυτών των προσαρμογών.
Άρθρο 11
1. Τα Κράτη μέλη θέτουν σε ισχύ τις διατάξεις που είναι αναγκαίες για να συμμορφωθούν προς την παρούσα οδηγία, εντός προθεσμίας δέκα οκτώ μηνών από την κοινοποίησή της και ενημερώνουν αμέσως περί αυτού την Επιτροπή.
2. Τα Κράτη μέλη γνωστοποιούν στην Επιτροπή το κείμενο των διατάξεων του εσωτερικού δικαίου που θεσπίζουν στον τομέα που διέπεται από την παρούσα οδηγία.
Άρθρο 12
Η παρούσα οδηγία απευθύνεται στα Κράτη μέλη.
ΟΔΗΓΙΑ ΤΟΥ ΣΥΜΒΟΥΛΙΟΥ της 26ης Ιουνίου 1975 περί τροποποιήσεως των οδηγιών 66/400/ΕΟΚ, 66/401/ΕΟΚ, 66/402/ΕΟΚ, 66/403/ΕΟΚ και 69/208/ΕΟΚ "περί εμπορίας σπόρων τεύτλων προς σπορά, σπόρων κτηνοτροφικών φυτών, σπόρων προς σπορά σιτηρών, σπόρων γεωμήλων προς φύτευση και σπόρων προς σπορά ελαιούχων και κλωστικών φυτών"
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος, και ιδίως τα άρθρα 43 και 100,
την πρόταση της Επιτροπής,
τη γνώμη της Συνελεύσεως(1),
τη γνώμη της Οικονομικής και Κοινωνικής Επιτροπής(2), Εκτιμώντας:
ότι πρέπει, για τους κάτωθι εκτιθέμενους λόγους, να τροποποιηθούν ορισμένες οδηγίες περί της εμπορίας σπόρων προς σπορά και φυτών προς φύτευση-
ότι αποδείχθηκε κατά την εφαρμογή των οδηγιών αυτών ότι οι μικρές συσκευασίες σπόρων προς σπορά τεύτλων και κτηνοτροφικών φυτών αποτελούν αντικείμενο ενδοκοινοτικών συναλλαγών-
ότι πρέπει γι' αυτό να εναρμονισθεί ο τομέας αυτός, ο οποίος ερυθμίζετο μέχρι τώρα από τις εθνικές νομοθεσίες-
ότι, για το σκοπό αυτόν ενδείκνυται, αφ' ενός, να προβλεφθούν δυνατότητες για τη σήμανση και τη σφράγιση των μικρών αυτών συσκευασιών, αλλά επίσης, αφ' ετέρου, να καταστεί υποχρεωτικός ένας επαρκής έλεγχος της ταυτότητος των σπόρων-
ότι ορισμένες από τις προαναφερθείσες οδηγίες προβλέπουν ότι, από της 1ης Ιουλίου 1975, η ισοδυναμία των σπόρων προς σπορά και των φυτών προς φύτευση που συγκομίζονται σε άλλες χώρες, ιδίως σε τρίτες χώρες, δεν δύναται πλέον να διαπιστούται σε εθνικό επίπεδο από τα Κράτη Μέλη- ότι εν τούτοις, από το γεγονός ότι οι κοινοτικές εξετάσεις που αναφέρονται στους σπόρους κτηνοτροφικών, ελαιωδών και κλωστικών φυτών, δεν κατέστη δυνατό να περατωθούν σε όλες τις περιπτώσεις, πρέπει να παραταθεί η ανωτέρω αναφερόμενη προθεσμία για τους σπόρους αυτούς για να αποφευχθεί η διαταραχή των υπαρχουσών εμπορικών σχέσεων-
ότι πρέπει να επιτρέπεται στα Κράτη Μέλη να εισάγουν διευκολύνσεις για τη σφράγιση των μικρών συσκευασιών που περιέχουν σπόρους προς σπορά σιτηρών, σπόρους γεωμήλων προς φύτευση και σπόρους προς σπορά ελαιούχων και κλωστικών φυτών-
ότι είναι επί πλέον αναγκαίο να γίνουν ορισμένες διορθώσεις όσον αφορά την ένδειξη των ποσοτήτων σπόρων,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η οδηγία 66/400/ΕΟΚ του Συμβουλίου της 14ης Ιουνίου 1966 περί της εμπορίας σπόρων τεύτλων προς σπορά(3), όπως τροποποιήθηκε τελευταία από την οδηγία 73/438/ΕΟΚ(4), τροποποιείται ως εξής: 1. Στο άρθρο 2 παράγραφος 1, προστίθεται το ακόλουθο στοιχείο:
"Η. Μικρές συσκευασίες ΕΟΚ: οι συσκευασίες που περιέχουν τους ακόλουθους πιστοποιημένους σπόρους: - σπόρους μονόσπερμους ή ακριβείας- μέχρι 100 000 συγκαρπίων ή σπόρων ή μέχρι ποσού καθαρού βάρους 2,5 χιλιογράμμων εξαιρέσει, κατά περίπτωση, των κοκκωδών φυτοφαρμάκων, των υλών περιτυλίξεως ή άλλων στερεών προσθετικών-
- σπόρους άλλους, εκτός από τους μονόσπερμους ή τους σπόρους ακριβείας: μέχρι ποσού καθαρού βάρους 10 χιλιογράμμων εξαιρέσει κατά περίπτωση, των κοκκωδών φυτοφαρμάκων, των υλών περιτυλίξεως ή άλλων στερεών προσθετικών."
1. Τα Κράτη Μέλη ορίζουν ότι οι συσκευασίες βασικών σπόρων και πιστοποιημένων σπόρων, κατά το μέτρο που οι σπόροι της τελευταίας αυτής κατηγορίας δεν παρουσιάζονται με μορφή μικρών συσκευασιών ΕΟΚ, σφραγίζονται επίσημα έτσι ώστε κατά την αποσφράγιση της συσκευασίας, να καταστρέφεται το σύστημα σφραγίσεως και να μην δύναται να επανατοποθετηθεί.
2. Τα Κράτη Μέλη ορίζουν ότι, εκτός της περιπτώσεως του επιμερισμού σε μικρές συσκευασίες ΕΟΚ, είναι δυνατό να διενεργηθούν μία ή περισσότερες νέες σφραγίσεις μόνο επίσημα. Στην περίπτωση αυτή γίνεται επίσης μνεία στην ετικέτα που προβλέπεται στο άρθρο 11 παράγραφος 1, της τελευταίας νέας σφραγίσεως, της ημερομηνίας και της υπηρεσίας η οποία την πραγματοποίησε.
3. Τα Κράτη Μέλη ορίζουν ότι οι μικρές συσκευασίες ΕΟΚ σφραγίζονται έτσι ώστε, κατά την αποσφράγιση της συσκευασίας, να καταστρέφεται το σύστημα σφραγίσεως και να μη δύναται να επανατοποθετηθεί. Δύνανται να προβούν σε μία ή περισσότερες νέες σφραγίσεις μόνο υπό επίσημο έλεγχο.
4. Τα Κράτη Μέλη δύνανται να προβλέπουν παρεκκλίσεις στις παραγράφους 1 και 2 για τις μικρές συσκευασίες βασικών σπόρων."
4. Το κείμενο της εισαγωγής του άρθρου 11 παράγραφος 1 αντικαθίσταται από το ακόλουθο κείμενο:
"1. Τα Κράτη Μέλη ορίζουν ότι οι συσκευασίες βασικών σπόρων και πιστοποιημένων σπόρων, κατά το μέτρο που οι σπόροι της τελευταίας κατηγορίας δεν παρουσιάζονται με μορφή μικρών συσκευασιών ΕΟΚ..."
5. Το κείμενο του άρθρου 11 παράγραφος 2 σημείωση β) αντικαθίσταται από το ακόλουθο κείμενο:
"β) να προβλέπουν παρεκκλίσεις στην παράγραφο 1 για τις μικρές συσκευασίες βασικών σπόρων, κατά το μέτρο που αυτές φέρουν την ένδειξη: "Εμπορία αποδεκτή αποκλειστικά σε...(ενδιαφερόμενο Κράτος Μέλος)"."
6. Τα ακόλουθα άρθρα προστίθενται μετά από το άρθρο 11:
Προδιαγεγραμμένες ενδείξεις 1. "Μικρή συσκευασία ΕΟΚ",
ΚΑΝΟΝΙΣΜΟΣ ( ΕΟΚ ) αριθ . 2777/75 ΤΟΥ ΣΥΜΒΟΥΛΙΟΥ της 29ης Οκτωβρίου 1975 περί κοινής οργανώσεως αγοράς στον τομέα του κρέατος πουλερικών
ΤΟ ΣΥΜΒΟΥΛΙΟ ΤΩΝ ΕΥΡΩΠΑΙΚΩΝ ΚΟΙΝΟΤΗΤΩΝ ,
Εχοντας υπόψη : τη συνθήκη περί ιδρύσεως της Ευρωπαϊκής Οικονομικής Κοινότητος , και ιδίως τα άρθρα 42 και 43 ,
την πρόταση της Επιτροπής ,
τη γνώμη της Συνελεύσεως ( 1 ) , Εκτιμώντας :
ότι οι θεμελιώδεις διατάξεις που αφορούν την οργάνωση των αγορών στον τομέα του κρέατος πουλερικών έχουν τροποποιηθεί πολλές φορές από την θέσπισή τους ότι τα κείμενα αυτά λόγω του αριθμού τους , του πολυπλόκου και της διασποράς τους σε διάφορα φύλλα της Επίσημης Εφημερίδας , είναι δύσκολο να χρησιμοποιηθούν και επομένως στερούνται της αναγκαίας σαφήνειας που πρέπει να εμφανίζει κάθε ρύθμιση ότι , υπό τις συνθήκες αυτές , ενδείκνυται να γίνει κωδικοποίησή τους
ότι η λειτουργία και η ανάπτυξη της κοινής αγοράς για τα γεωργικά προϊόντα πρέπει να συνοδεύονται από την θέσπιση κοινής γεωργικής πολιτικής , η οποία πρέπει ιδίως να περιλαμβάνει κοινή οργάνωση των γεωργικών αγορών που είναι δυνατόν να λάβει διάφορες μορφές ανάλογα με τα προϊόντα
ότι η κοινή γεωργική πολιτική έχει σαν σκοπό την επίτευξη των στόχων του άρθρου 39 της συνθήκης
ότι ιδίως στον τομέα του κρέατος πουλερικών , είναι αναγκαίο , για τη σταθεροποίηση των αγορών και την εξασφάλιση ενός δικαίου βιοτικού επιπέδου στον ενδιαφερόμενο γεωργικό πληθυσμό , να δύνανται να ληφθούν μέτρα που να διευκολύνουν την προσαρμογή της προσφοράς στις απαιτήσεις της αγοράς
ότι για την επίτευξη αυτού του σκοπού , αρκεί κατ ' αρχήν η επιβολή στις εισαγωγές από τις τρίτες χώρες εισφορών που λαμβάνουν υπόψη την επίπτωση στο κόστος διατροφής της διαφοράς μεταξύ των τιμών των κτηνοτροφικών σιτηρών στην Κοινότητα και εκείνων στη διεθνή αγορά , καθώς και την ανάγκη να προστατευθεί η κοινοτική μεταποιητική βιομηχανία
ότι είναι αναγκαίο να αποφευχθούν στην αγορά της Κοινότητος οι διαταραχές , οι οποίες οφείλονται σε προσφορές που γίνονται στη διεθνή αγορά σε ασυνήθως χαμηλές τιμές ότι για τον σκοπό αυτό πρέπει να ορίζονται τιμές ανασχέσεως και να αυξάνονται οι εισφορές με ένα συμπληρωματικό ποσό όταν οι τιμές προσφοράς " ελεύθερο στα σύνορα " είναι κατώτερες από τις τιμές αυτές
ότι η δυνατότητα χορηγήσεως , κατά την εξαγωγή σε τρίτες χώρες , επιστροφής ίσης προς τη διαφορά μεταξύ των κοινοτικών τιμών και των τιμών στη διεθνή αγορά , χρησιμεύει στην διασφάλιση της συμμετοχής της Κοινότητος στο διεθνές εμπόριο του κρέατος πουλερικών ότι για να εξασφαλισθεί στους εξαγωγείς της Κοινότητος η σταθερότητα των επιστροφών , πρέπει να προβλεφθεί η δυνατότητα του προκαθορισμού των επιστροφών στον τομέα του κρέατος πουλερικών
ότι , συμπληρωματικά προς το σύστημα που περιγράφεται ανωτέρω , πρέπει να προβλεφθεί δυνατότητα ολικής ή μερικής απαγορεύσεως , κατά το μέτρο που απαιτεί η κατάσταση της αγοράς , της προσφυγής στο καθεστώς τελειοποιήσεως προς επανεξαγωγή ότι το καθεστώς των εισφορών επιτρέπει την αποφυγή οποιουδήποτε άλλου μέτρου διασφαλίσεως στα εξωτερικά σύνορα της Κοινότητος
ότι η πραγματοποίηση ενιαίας αγοράς θα διακινδύνευε με τη χορήγηση ορισμένων ενισχύσεων ότι , για το λόγο αυτό , οι διατάξεις της συνθήκης που επιτρέπουν την εκτίμηση των ενισχύσεων , οι οποίες χορηγούνται από τα Κράτη μέλη , και την απαγόρευση εκείνων που είναι ασυμβίβαστες με την κοινή αγορά , θα έπρεπε να εφαρμόζονται στον τομέα του κρέατος πουλερικών
ότι η κοινή οργάνωση αγοράς στον τομέα του κρέατος πουλερικών πρέπει να λαμβάνεται υπόψη παράλληλα κατά τον κατάλληλο τρόπο , τους στόχους που προβλέπονται στα άρθρα 39 και 110 της συνθήκης
ότι οι δαπάνες που πραγματοποιούν τα Κράτη μέλη συνεπεία των υποχρεώσεων που απορρέουν από την εφαρμογή του παρόντος κανονισμού βαρύνουν την Κοινότητα , σύμφωνα με τις διατάξεις των άρθρων 2 και 3 του κανονισμού ( ΕΟΚ ) αριθ . 729/70 του Συμβουλίου της 21ης Απριλίου 1970 , περί χρηματοδοτήσεως της κοινής γεωργικής πολιτικής ( 2 ) , όπως τροποποιήθηκε από τον κανονισμό ( ΕΟΚ ) αριθ . 1566/72 ( 3 ) ,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ :
στ ) 16.02 Β Ι * Ετερα παρασκευάσματα και κονσέρβαι κρεάτων ή παραπροϊόντων πουλερικών * 2 . Κατά την έννοια του παρόντος κανονισμόυ νοούνται ως :
α ) " πουλερικά ζώντα " , τα πουλερικά ορνιθώνος με βάρος κατά μονάδα ανώτερο από 185 γραμμάρια
γ ) " εσφαγμένα πουλερικά " , τα μη ζώντα πουλερικά ορνιθώνος , ατεμάχιστα , με ή χωρίς τα παραπροϊόντα τους
δ ) " παράγωγα προϊόντα " , τα ακόλουθα προϊόντα : 1 . προϊόντα που αναφέρονται στην παράγραφο 1 περίπτωση α ) , εξαιρουμένων των νεοσσών ,
2 . προϊόντα που αναφέρονται στην παράγραφο 1 περίπτωση β ) , εκτός από εσφαγμένα πουλερικά και βρώσιμα παραπροϊόντα , που ονομάζονται " τεμάχια πουλερικών " ,
3 . βρώσιμα παραπροϊόντα που αναφέρονται στην παράγραφο 1 περίπτωση β ) ,
4 . προϊόντα που αναφέρονται στην παράγραφο 1 περίπτωση γ ) ,
5 . προϊόντα που αναφέρονται στην παράγραφο 1 περίπτωση δ ) και ε ) ,
6 . προϊόντα που αναφέρονται στην παράγραφο 1 περίπτωση στ )
ε ) " τρίμηνο " , η περίοδος τριών μηνών που αρχίζει την 1η Φεβρουαρίου , 1η Μαϊου , 1η Αυγούστου ή 1η Νοεμβρίου .
Άρθρο 2
- μέτρα για την ποιοτική βελτίωσή τους ,
- μέτρα για να καταστεί δυνατή η καθιέρωση βραχυπροθέσμων και μακροπροθέσμων προβλέψεων , βάσει της γνώσεως των χρησιμοποιουμένων μέσων παραγωγής ,
- μέτρα για να διευκολυνθεί η διαπίστωση της εξελίξεως των τιμών τους στην αγορά .
Οι γενικοί κανόνες που αφορούν τα μέτρα αυτά θεσπίζονται σύμφωνα με την διαδικασία που προβλέπεται στο άρθρο 43 παράγραφος 2 της συνθήκης . 2 . Προδιαγραφές εμπορίας :
- θεσπίζονται για ένα ή περισσότερα από τα προϊόντα που αναφέρονται στο άρθρο 1 παράγραφος 1 περίπτωση β ) ,
- είναι δυνατόν να θεσπισθούν για τα προϊόντα που αναφέρονται στο άρθρο 1 παράγραφος 1 περιπτώσεις α ) , γ ) , δ ) , ε ) και στ ) .
Οι προδιαγραφές αυτές δύνανται να αφορούν ιδίως την κατάταξη κατά κατηγορία ποιότητος και βάρους , τη συσκευασία , την εναποθήκευση , τη μεταφορά , την παρουσίαση και τη σήμανση .
Οι προδιαγραφές , το πεδίο εφαρμογής τους καθώς και οι γενικοί κανόνες εφαρμογής τους , θεσπίζονται προτάσει της Επιτροπής από το Συμβούλιο με ειδική πλειοψηφία .
Άρθρο 3
Κατά την εισαγωγή στην Κοινότητα των προϊόντων που αναφέρονται στο άρθρο 1 παράγραφος 1 , εισπράττεται εισφορά που καθορίζεται εκ των προτέρων για κάθε τρίμηνο , κατά τη διαδικασία του άρθρου 17 .
Άρθρο 4
1 . Η εισφορά που εφαρμόζεται στα εσφαγμένα πουλερικά συνίσταται : α ) από ένα στοιχείο ίσο με τη διαφορά μεταξύ των τιμών στην Κοινότητα αφ ' ενός και στη διεθνή αγορά αφ ' ετέρου , της ποσότητος των κτηνοτροφικών σιτηρών που απαιτείται για την παραγωγή , εντός της Κοινότητος , ενός χιλιογράμμου εσφαγμένου πουλερικού , διαφοροποιουμένης κατ ' είδος .
Οι τιμές των κτηνοτροφικών σιτηρών εντός της Κοινότητος καθορίζονται μια φορά τον χρόνο σε συνάρτηση με τις τιμές κατωφλίου των σιτηρών αυτών και της μηνιαίας προσαυξήσεώς τους , για περίοδο δώδεκα μηνών που αρχίζει την 1η Αυγούστου .
Οι τιμές των κτηνοτροφικών σιτηρών στη διεθνή αγορά καθορίζονται κάθε τρίμηνο βάσει των τιμών των σιτηρών αυτών για την περίοδο των έξι μηνών που προηγείται του τριμήνου , για το οποίο υπολογίζεται το εν λόγω στοιχείο .
Κατά τον καθορισμό όμως των εισφορών που ισχύουν από την 1η Νοεμβρίου , 1η Φεβρουαρίου και 1η Μαϊου λαμβάνεται υπόψη η εξέλιξη των τιμών των κτηνοτροφικών σιτηρών στη διεθνή αγορά , μόνο , αν συγχρόνως ορίζεται νέα τιμή ανασχέσεως .
2 . Η εισφορά που εφαρμόζεται στους νεοσσούς υπολογίζεται με την ίδια μέθοδο , με την οποία υπολογίζεται και η εισφορά που εφαρμόζεται στα εσφαγμένα πουλερικά . Εν τούτοις , η ποσότητα των κτηνοτροφικών σιτηρών που χρησιμοποιείται είναι η απαιτούμενη για την παραγωγή εντός της Κοινότητος ενός νεοσσού
η τιμή ανασχέσεως είναι εκείνη που εφαρμόζεται στους νεοσσούς . 3 . Το συμβούλιο , προτάσει της Επιτροπής και με ειδική πλειοψηφία : - καθορίζει την ποσότητα των κτηνοτροφικών σιτηρών διαφοροποιουμένων κατ ' είδος που απαιτείται για την παραγωγή ενός χιλιογράμμου εσφαγμένου πουλερικού και την ποσότητα των κτηνοτροφικών σιτηρών που απαιτείται για την παραγωγή ενός νεοσσού , καθώς και το ποσοστό των διαφόρων κτηνοτροφικών σιτηρών που περιέχεται στις ποσότητες αυτές ,
- θεσπίζει τους κανόνες εφαρμογής του παρόντος άρθρου .
Άρθρο 5
1 . Η εισφορά για τα προϊόντα που αναφέρονται στο άρθρο 1 παράγραφος 2 περίπτωση δ ) προκύπτει από την εισφορά επί του εσφαγμένου πουλερικού , σε συνάρτηση με τη σχέση βάρους που υφίσταται μεταξύ των διαφόρων αυτών προϊόντων και του εσφαγμένου πουλερικού και , κατά το μέτρο που αυτό καθίσταται αναγκαίο , σε συνάρτηση με τη σχέση που υφίσταται μεταξύ των εμπορικών τους αξιών .
2 . Κατά παρέκκλιση από τις διατάξεις της παραγράφου 1 , για τα προϊόντα που ανήκουν στα εδάφια 02.03 , 15.01 Β και 16.02 Β Ι του Κοινού Δασμολογίου , για τα οποία το ποσοστό του δασμού έχει παγιωθεί εντός των πλαισίων της Gatt , οι εισφορές περιορίζονται στο ποσό που προκύπτει από την παγιοποίησή της .
3 . Οι συντελεστές , οι οποίοι εκφράζουν τις σχέσεις που αναφέρονται στην παράγραφο , 1 , ορίζονται σύμφωνα με τη διαδικασία του άρθρου 17 . Επανεξέταση των χρησιμοποιουμένων για τον καθορισμό αυτό στοιχείων γίνεται τουλάχιστον μια φορά τον χρόνο .
Άρθρο 6
Εφ ' όσον διαπιστωθεί στην κοινοτική αγορά αισθητή άνοδος των τιμών , η δε κατάσταση αυτή τείνει να διατηρηθεί και ότι , γι ' αυτό το λόγο , η αγορά αυτή διαταράσσεται ή κινδυνεύει να διαταραχθεί , δύνανται να ληφθούν τα αναγκαίο μέτρα .
Το Συμβούλιο προτάσει της Επιτροπής , θεσπίζει με ειδική πλειοψηφία τους γενικούς κανόνες εφαρμογής του παρόντος άρθρου .
Άρθρο 7
1 . Οι τιμές ανασχέσεως καθορίζονται εκ των προτέρων για κάθε τρίμηνο , σύμφωνα με τη διαδικασία του άρθρου 17 .
2 . Η τιμή ανασχέσεως για εσφαγμένα πουλερικά συνίσταται από : α ) ένα ποσό ίσο με την τιμή στη διεθνή αγορά της ποσότητος των κτηνοτροφικών σιτηρών διαφοροποιουμένης κατ ' είδος , που απαιτείται για την παραγωγή , ενός χιλιογράμμου εσφαγμένου πουλερικού σε τρίτες χώρες
β ) από ένα κατ ' αποκοπή ποσό που εκφράζει το υπόλοιπο κόστος διατροφής , καθώς και τα έξοδα παραγωγής και εμπορίας , διαφοροποιούμενο κατ ' είδος .
Η τιμή της ποσότητος των κτηνοτροφικών σιτηρών στη διεθνή αγορά καθορίζεται κάθε τρίμηνο βάσει των τιμών των σιτηρών αυτών για την περίοδο των έξι μηνών που προηγούνται του τριμήνου , για το οποίο καθορίζεται η τιμή ανασχέσεως .
Πάντως κατά τον καθορισμό της τιμής ανασχέσεως που ισχύει από την 1η Νοεμβρίου , 1 Φεβρουαρίου και 1η Μαϊου λαμβάνεται υπόψη η εξέλιξη των τιμών των κτηνοτροφικών σιτηρών στη διεθνή αγορά , μόνο όταν η τιμή της ποσότητος αυτής εμφανίζει ελάχιστη μεταβολή σε σχέση με εκείνη που εχρησιμοποιήθη για τον υπολογισμό της τιμής ανασχέσεως του προηγουμένου τριμήνου . Επανεξέταση των χρησιμοποιουμένων στοιχείων για τον καθορισμό του κατ ' αποκοπή ποσού της αναφερόμενης ανωτέρω περιπτώσεως β ) γίνεται τουλάχιστον μια φορά τον χρόνο .
3 . Η τιμή ανασχέσεως για τους νεοσσούς υπολογίζεται με την ίδια μέθοδο που χρησιμοποιείται και για τον υπολογισμό της τιμής ανασχέσεως για τα εσφαγμένα πουλερικά εν τούτοις , η τιμή της ποσότητος των κτηνοτροφικών σιτηρών στη διεθνή αγορά είναι η τιμή της ποσότητος που απαιτείται για την παραγωγή ενός νεοσσού σε τρίτες χώρες και το κατ ' αποκοπή ποσό είναι εκείνο το οποίο εκφράζει το υπόλοιπο κόστος διατροφής , καθώς και τα γενικά έξοδα παραγωγής και εμπορίας ενός νεοσσού . Η ποσότης των κτηνοτροφικών σιτηρών και το σταθερό ποσό δεν διαφοροποιούνται κατ ' είδος .
4 . Οσον αφορά τα προϊόντα που αναφέρονται στο άρθρο 1 παράγραφος 2 περίπτωση δ ) , οι τιμές ανασχέσεως προκύπτουν από την τιμή ανασχέσεως για τα εσφαγμένα πουλερικά σε συνάρτηση με τους συντελεστές που καθορίζονται για τα προϊόντα αυτά δυνάμει του άρθρου 5 παράγραφος 3 .
5 . Το συμβούλιο , προτάσει της Επιτροπής θεσπίζει με ειδική πλειοψηφία τους κανόνες εφαρμογής του παρόντος άρθρου .
Άρθρο 8
1 . Σε περίπτωση κατά την οποία , για ένα προϊόν , η τιμή προσφοράς " ελεύθερο στα σύνορα " πέφτει κάτω από την τιμή ανασχέσεως , η εισφορά που εφαρμόζεται στο προϊόν αυτό αυξάνεται με ένα συμπληρωματικό ποσό ίσο προς την διαφορά μεταξύ της τιμής ανασχέσεως και της τιμής προσφοράς " ελεύθερο στα σύνορα " .
2 . Πάντως το συμπληρωματικό αυτό ποσό δεν ισχύει για τρίτες χώρες , οι οποίες είναι διατεθειμένες και δύνανται να εγγυηθούν ότι , κατά την εισαγωγή στην Κοινότητα προϊόντων καταγωγής και προελεύσεως αυτών , η ισχύουσα τιμή δεν θα είναι κατώτερη από την τιμή ανασχέσεως για το προϊόν αυτό και ότι θα αποφευχθεί κάθε εκτροπή του εμπορίου .
3 . Η τιμή προσφοράς " ελεύθερο στα σύνορα " καθορίζεται για όλες τις εισαγωγές από όλες τις τρίτες χώρες .
Πάντως αν οι εξαγωγές από μια ή περισσότερες τρίτες χώρες πραγματοποιούνται σε ασυνήθως χαμηλές τιμές , κατώτερες από τις τιμές που ισχύουν σε άλλες τρίτες χώρες , μια δεύτερη τιμή προσφοράς " ελεύθερο στα σύνορα " καθορίζεται για τις εξαγωγές αυτών των άλλων χωρών .
4 . Οι λεπτομέρειες εφαρμογής του παρόντος άρθρου καθορίζονται κατά τη διαδικασία που προβλέπεται στο άρθρο 17 .
Με την ίδια διαδικασία καθορίζονται τα συμπληρωματικά ποσά κατά περίπτωση .
Άρθρο 9
1 . Για να καταστεί δυνατή η εξαγωγή των προϊόντων που αναφέρονται στο άρθρο 1 παράγραφος 1 , βάσει των τιμών των προϊόντων αυτών στη διεθνή αγορά , η διαφορά μεταξύ των τιμών αυτών καί των τιμών εντός της Κοινότητος δύναται να καλυφθεί κατά το αναγκαίο μέτρο από μια επιστροφή κατά την εξαγωγή .
2 . Η επιστροφή είναι ίδια για ολόκληρη την Κοινότητα . Δύναται να διαφοροποιείται ανάλογα με τις χώρες προορισμού .
Η επιστροφή χορηγείται μετά από αίτηση του ενδιαφερομένου .
Κατά τον καθορισμό της επιστροφής λαμβάνεται ιδίως υπόψη η ανάγκη να επιτευχθεί ισορροπία μεταξύ της χρησιμοποιήσεως κοινοτικών προϊόντων βάσεως για την εξαγωγή μεταποιημένων εμπορευμάτων προς τρίτες χώρες και της χρησιμοποιήσεως προϊόντων αυτών των χωρών , εισαχθέντων υπό το καθεστώς τελειοποιήσεως .
Το Συμβούλιο , προτάσει της Επιτροπής , θεσπίζει με ειδική πλειοψηφία τους γενικούς κανόνες για τη χορήγηση και τον προκαθορισμό των επιστροφών κατά την εξαγωγή , καθώς και τα κριτήρια για τον καθορισμό του ύψους τους .
Ο καθορισμός των επιστροφών γίνεται περιοδικά σύμφωνα με τη διαδικασία του άρθρου 17 . Σε περίπτωση ανάγκης , η Επιτροπή δύναται , μετά από αίτηση ενός Κράτους μέλους ή με τη δική της πρωτοβουλία να τροποποιεί τις επιστροφές κατά την ενδιάμεση περίοδο .
3 . Οι λεπτομέρειες εφαρμογής του παρόντος άρθρου καθορίζονται κατά τη διαδικασία του άρθρου 17 .
Άρθρο 10
Κατά το μέτρο που απαιτείται για την καλή λειτουργία της κοινής οργανώσεως των αγορών στον τομέα του κρέατος πουλερικών , το Συμβούλιο , προτάσει της Επιτροπής και με ειδική πλειοψηφία , δύναται να αποκλείσει ολικώς ή μερικώς την προσφυγή στο αποκαλούμενο καθεστώς τελειοποιήσεως για τα προϊόντα που αναφέρονται στο 1ο άρθρο παράγραφος 1 , και προορίζονται για την παρασκευή των προϊόντων που αναφέρονται στο άρθρο 1 , παράγραφος 1 .
Άρθρο 11
1 . Οι γενικοί κανόνες για την ερμηνεία του Κοινού Δασμολογίου και οι ειδικοί κανόνες για την εφαρμογή του ισχύουν για τη δασμολογική κατάταξη των προιόντων , τα οποία αφορά ο παρών κανονισμός ή δασμολογική ονοματολογία πού προκύπτει από την εφαρμογή του παρόντος κανονισμού περιλαμβάνεται στό Κοινό Δασμολόγιο .
2 . Εκτός αντιθέτων διατάξεων του παρόντος κανονισμού ή παρεκκλίσεως που αποφάσισε το Συμβούλιο με ειδική πλειοψηφία , προτάσει της Επιτροπής , απαγορεύονται : - η είσπραξη παντός δασμού ή φορολογικής επιβαρύνσεως ισοδυνάμου αποτελέσματος ,
- η εφαρμογή παντός ποσοτικού περιορισμού ή μέτρου ισοδυνάμου αποτελέσματος .
Ως μέτρο ισοδυνάμου αποτελέσματος προς έναν ποσοτικό περιορισμό , θεωρείται μεταξύ άλλων ο περιορισμός της χορηγήσεως πιστοποιητικού εισαγωγής ή εξαγωγής σε μια συγκεκριμένη κατηγορία δικαιούχων .
Άρθρο 12
1 . Αν η κοινοτική αγορά για ένα ή περισσότερα προϊόντα από εκείνα που αναφέρονται στο άρθρο 1 παράγραφος 1 , υφίσταται ή κινδυνεύει να υποστεί , εξ αιτίας των εισαγωγών ή εξαγωγών , σοβαρές διαταραχές που είναι ικανές να θέσουν σε κίνδυνο τους στόχους του άρθρου 39 της συνθήκης , δύνανται να εφαρμοσθούν κατάλληλα μέτρα στις συναλλαγές με τις τρίτες χώρες μέχρι να αρθεί η διαταραχή ή ο κίνδυνος διαταραχής .
Το Συμβούλιο , προτάσει της Επιτροπής , θεσπίζει με ειδική πλειοψηφία , τις λεπτομέρειες εφαρμογής της παραγράφου αυτής και καθορίζει τις περιπτώσεις και τα όρια , εντός των οποίων τα Κράτη μέλη δύνανται να λάβουν συντηρητικά μέτρα .
2 . Αν προκύψει η κατάσταση που αναφέρεται στην παράγραφο 1 , η Επιτροπή , κατόπιν αιτήσεως ενός Κράτους μέλους ή με δική της πρωτοβουλία , αποφασίζει τα αναγκαία μέτρα , τα οποία γνωστοποιούνται στα Κράτη μέλη και τυγχάνουν αμέσου εφαρμογής . Αν ένα Κράτος υπέβαλε αίτηση στην Επιτροπή , η Επιτροπή αποφασίζει εντός είκοσι τεσσάρων ωρών από της λήψεως της αιτήσεως .
3 . Κάθε Κράτος μέλος δύναται να φέρει ενώπιον του Συμβουλίου τα μέτρα που ελαβε η Επιτροπή , εντός προθεσμίας τριών εργασίμων ημερών από της ανακοινώσεώς τους . Το Συμβούλιο συνέρχεται αμελλητί . Το Συμβούλιο δύναται , με ειδική πλειοψηφία , να τροποποιήσε ή να ακυρώσε τα εν λόγω . μέτρα
Άρθρο 13
Δεν γίνονται δεκτά σε ελεύθερη κυκλοφορία στο εσωτερικό της Κοινότητος τα εμπορεύματα που καθορίζονται στο άρθρο 1 παράγραφος 1 , στην παρασκευή ή την επεξεργασία των οποίων χρησιμοποιήθηκαν προϊόντα που δεν αναφέρονται στα άρθρα 9 παράγραφος 2 και 10 παράγραφος 1 της συνθήκης .
Άρθρο 14
Για να ληφθούν υπόψη οι περιορισμοί στην ελεύθερη κυκλοφορία εμπορευμάτων , οι οποίοι δύνανται να προκύψουν από την εφαρμογή των μέτρων που αποβλέπουν στην καταπολέμηση της εξαπλώσεως ασθενειών στα ζώα , δύνανται να ληφθούν κατά τη διαδικασία που προβλέπεται στο άρθρο 17 , ειδικά μέτρα στηρίξεως της αγοράς που θίγεται από τους περιορισμούς αυτούς Τα μέτρα αυτά δύνανται να ληφθούν μόνο κατά το μέτρο και για χρονικό διάστημα απολύτως αναγκαίο για την στήριξη της αγοράς αυτής .
Άρθρο 15
Τα Κράτη μέλη και η Επιτροπή ανακοινώνουν αμοιβαία τα αναγκαία στοιχεία για την εφαρμογή του παρόντος κανονισμού . Οι λεπτομέρειες ανακοινώσεως και διαδόσεως των στοιχείων αυτών καθορίζονται κατά τη διαδικασία του άρθρου 17 .
Άρθρο 16
1 . Συνιστάται Επιτροπή Διαχειρίσεως Κρέατος Πουλερικών και Αυγών , καλούμενη στο εξής " επιτροπή " , που αποτελείται από αντιπροσώπους των Κρατών μελών που προεδρεύεται από αντιπρόσωπο της Επιτροπής .
2 . Στα πλαίσια της επιτροπής , οι ψήφοι των Κρατών μελών σταθμίζονται όπως προβλέπεται στο άρθρο 148 παράγραφος 2 της συνθήκης . Ο πρόεδρος δεν ψηφίζει .
Άρθρο 17
1 . Στις περιπτώσεις όπου γίνεται αναφορά στη διαδικασία που καθορίζεται στο παρόν άρθρο , η επιτροπή συγκαλείται από τον πρόεδρο της , είτε με δική του πρωτοβουλία είτε κατόπιν αιτήσεως του αντιπροσώπου Κράτους μέλους .
2 . Ο αντιπρόσωπος της Επιτροπής υποβάλλει σχέδιο των μέτρων που πρέπει να ληφθούν . Η επιτροπή διατυπώνει τη γνώμη της επί των μέτρων αυτών εντός μιας προθεσμίας που δύναται να καθορίζει ο πρόεδρος ανάλογα με τον επείγοντα χαρακτήρα των θεμάτων που υποβάλλονται για εξέταση . Η επιτροπή αποφασίζει με πλειοψηφία σαράντα και μίας ψήφων .
3 . Η Επιτροπή θεσπίζει μέτρα που τυγχάνουν αμέσου εφαρμογής . Εν τούτοις , αν αυτά δεν είναι σύμφωνα με τη γνώμη της επιτροπής , ανακοινούνται αμέσως από την Επιτροπή στο Συμβούλιο . Στην περίπτωση αυτή η Επιτροπή δύναται να αναβάλει για ένα μήνα κατ ' ανώτατο όριο , από της ανακοινώσεως , την εφαρμογή των μέτρων που έχουν αποφασισθεί .
Το Συμβούλιο , με ειδική πλειοψηφία , δύναται να λάβει διαφορετική απόφαση εντός προθεσμίας ενός μηνός .
Άρθρο 18
Η επιτροπή δύναται να εξετάζει οποιοδήποτε άλλο θέμα υποβάλλεται από τον πρόεδρό της , είτε με δική του πρωτοβουλία είτε κατόπιν αιτήσεως του αντιπροσώπου Κράτους μέλους .
Άρθρο 19
Με την επιφύλαξη αντιθέτων διατάξεων του παρόντος κανονισμού , τα άρθρα 92 ως 94 της συνθήκης εφαρμόζονται στην παραγωγή και το εμπόριο των προϊόντων που αναφέρονται στο άρθρο 1 παράγραφος 1 .
Άρθρο 20
Ο παρών κανονισμός πρέπει να εφαρμόζεται έτσι , ώστε να λαμβάνονται υπόψη , παράλληλα και κατά τον κατάλληλο τρόπο , οι στόχοι των άρθρων 39 και 110 της συνθήκης .
Άρθρο 21
Για να αποφευχθούν στρεβλώσεις του ανταγωνισμού , το Συμβούλιο , προτάσει της Επιτροπής , λαμβάνει με ειδική πλειοψηφία τα αναγκαία μέτρα στην περίπτωση , κατά την οποία η Ιταλία προσφεύγει στις διατάξεις του άρθρου 23 του κανονισμού ( ΕΟΚ ) αριθ . 2727/75 του Συμβουλίου της 29 Οκτωβρίου 1975 , περί κοινής οργανώσεως αγοράς στον τομέα των σιτηρών ( 4 ) .
Άρθρο 22
1 . Καταργείται ο κανονισμός αριθ . 123/67/ΕΟΚ του Συμβουλίου της 13ης Ιουνίου 1967 , περί κοινής οργανώσεως αγοράς στον τομέα του κρέατος πουλερικών ( 5 ) , όπως τροποποιήθηκε τελευταία από την απόφαση του Συμβουλίου των Ευρωπαϊκών Κοινοτήτων της 1ης Ιανουαρίου 1973 , περί προσαρμογής των πράξεων των σχετικών με την προσχώρηση νέων Κρατών μελών στις Ευρωπαϊκές Κοινότητες ( 6 ) .
2 . Οι παραπομπές στον κανονισμό που καταργείται από την παράγραφο 1 θεωρείται ότι έγιναν στον παρόντα κανονισμό .
Οι παραπομπές και οι αναφορές στα άρθρα του παρόντος κανονισμού πρέπει να εκλαμβάνονται σύμφωνα προς τον πίνακα αντιστοιχίας που δίδεται στο παράρτημα .
Άρθρο 23
Ο παρών κανονισμός αρχίζει να ισχύει την 1η Νοεμβρίου 1975 .
Ο παρών κανονισμός είναι δεσμευτικός ως πρός όλα τα μέρη του και ισχύει άμεσα σε κάθε Κράτος μέλος .
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος και ιδίως το άρθρο 100,
την πρόταση της Επιτροπής,
τη γνώμη της Συνελεύσεως(1),
τη γνώμη της Οικονομικής και Κοινωνικής Επιτροπής(2), Εκτιμώντας:
ότι οι τεχνικές προδιαγραφές των εθνικών νομοθεσιών τις οποίες πρέπει να πληρούν τα οχήματα με κινητήρα, αφορούν μεταξύ άλλων στις βάσει κανονιστικών πράξεων πινακίδες και επιγραφές, στις θέσεις τους και στους τρόπους εναποθέσεώς τους-
ότι οι προδιαγραφές αυτές διαφέρουν από το ένα Κράτος μέλος στο άλλο και ως εκ τούτου είναι ανάγκη να υιοθετηθούν οι ίδιες προδιαγραφές από όλα τα Κράτη μέλη, είτε συμπληρωματικά είτε σε αντικατάσταση των υφισταμένων ρυθμίσεων, ιδίως για να καταστεί δυνατή η εφαρμογή για κάθε τύπο της διαδικασίας εγκρίσεως ΕΟΚ που ρυθμίζεται από την οδηγία 70/156/ΕΟΚ του Συμβουλίου της 6ης Φεβρουαρίου 1970, περί προσεγγίσεως των νομοθεσιών των Κρατών μελών που αφορούν στην έγκριση των οχημάτων με κινητήρα και των ρυμουλκουμένων τους(3)-
ότι η προσέγγιση των εθνικών νομοθεσιών περί των οχημάτων με κινητήρα περιλαμβάνει αναγνώριση μεταξύ των Κρατών μελών των διενεργηθέντων ελέγχων από κάθε ένα από αυτά με βάση τις κοινές προδιαγραφές και ότι ένα σύστημα αυτού του είδους για να λειτουργήσει καλά προϋποθέτει ότι οι προδιαγραφές αυτές θα εφαρμοσθούν από όλα τα Κράτη μέλη από μία και την αυτή ημερομηνία,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Ως όχημα κατά την έννοια της παρούσης οδηγίας νοείται κάθε όχημα με κινητήρα που προορίζεται να κυκλοφορεί επί οδού με ή χωρίς αμάξωμα, έχον τουλάχιστον τέσσερις τροχούς και εκ κατασκευής μεγίστη ταχύτητα μεγαλύτερη των 25 km/h καθώς και τα ρυμουλκούμενά τους, εξαιρουμένων των οχημάτων που μετακινούνται επί σιδηροτροχιών, των ελκυστήρων και των γεωργικών μηχανών καθώς και των μηχανημάτων δημοσίων έργων.
Άρθρο 2
Τα Κράτη μέλη δεν δύνανται να αρνηθούν την έγκριση ΕΟΚ ούτε την έγκριση από εθνικής πλευράς, ενός οχήματος για λόγους που αφορούν στις βάσεις κανονιστικών πράξεων πινακίδες και επιγραφές, στις θέσεις τους και στους τρόπους εναποθέσεώς τους, αν αυτοί ανταποκρίνονται στις προδιαγραφές που καθορίζονται στο παράρτημα.
Άρθρο 3
Τα Κράτη μέλη δεν δύνανται να αρνηθούν την καταχώρηση στα μητρώα ή να απαγορεύσουν την πώληση, τη θέση σε κυκλοφορία ή τη χρήση οχημάτων με κινητήρα για λόγους που αφορούν τις βάσει κανονιστικών πράξεων πινακίδες και επιγραφές, τις θέσεις τους και τους τρόπους εναποθέσεώς τους, αν αυτοί ανταποκρίνονται στις προδιαγραφές που καθορίζονται στο παράρτημα.
Άρθρο 4
Οι αναγκαίες τροποποιήσεις που είναι αναγκαίες για να προσαρμοσθούν στη τεχνική πρόοδο οι προδιαγραφές του παραρτήματος εκδίδονται σύμφωνα με τη διαδικασία που προβλέπεται στο άρθρο 13 της οδηγίας 70/156/ΕΟΚ.
Άρθρο 5
2. Από της κοινοποιήσεως της παρούσης οδηγίας, τα Κράτη μέλη μεριμνούν για την ενημέρωση της Επιτροπής εγκαίρως, ώστε να δυνηθεί να υποβάλει τις παρατηρήσεις της επί παντός σχεδίου νομοθετικών, διοικητικών ή κανονιστικών διατάξεων που σκοπεύουν να θεσπίσουν στον τομέα που διέπεται από την παρούσα οδηγία.
Άρθρο 6
ΟΔΗΓΙΑ ΤΟΥ ΣΥΜΒΟΥΛΙΟΥ της 8ης Δεκεμβρίου 1975 περί της ποιότητος των υδάτων κολυμβήσεως
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος, και ιδίως τα άρθρα 100 και 235,
την πρόταση της Επιτροπής,
τη γνώμη της Συνελεύσεως(1),
τη γνώμη της Οικονομικής και Κοινωνικής Επιτροπής(2), Εκτιμώντας:
ότι είναι απαραίτητο για την προστασία του περιβάλλοντος και της δημοσίας υγείας, να μειωθεί η ρύπανση των υδάτων κολυμβήσεως και να προστατευθούν, αυτά από περαιτέρω ρύπανση-
ότι ο έλεγχος των υδάτων κολυμβήσεως είναι απαραίτητος για να επιτευχθούν, στα πλαίσια της λειτουργίας της κοινής αγοράς, οι στόχοι της Κοινότητος περί βελτιώσεως των όρων ζωής, αρμονικής αναπτύξεως των οικονομικών δραστηριοτήτων στο σύνολο της Κοινότητος, και συνεχούς και ισορροπημένης επεκτάσεως-
ότι υπάρχουν σ' αυτόν τον τομέα ορισμένες νομοθετικές, κανονιστικές και διοικητικές διατάξεις, των Κρατών μελών, που έχουν άμεση επίπτωση επί της λειτουργίας της κοινής αγοράς, αλλά δεν προβλέπονται από τη συνθήκη όλες οι απαιτούμενες προς το σκοπό αυτό εξουσίες-
ότι το πρόγραμμα δράσεως των Ευρωπαϊκών Κοινοτήτων στον τομέα του περιβάλλοντος(3) προβλέπει την από κοινού θέση ποιοτικών στόχων που να καθορίζουν τις διάφορες απαιτήσεις στις οποίες πρέπει να ανταποκρίνεται το περιβάλλον και ιδίως, για τον καθορισμό των παραμέτρων που πρέπει να ισχύουν για το ύδωρ, συμπεριλαμβανομένων των υδάτων κολυμβήσεως-
ότι για να επιτευχθούν οι ποιοτικοί αυτοί στόχοι, τα Κράτη μέλη, πρέπει να ορίσουν οριακές τιμές που να αντιστοιχούν σε ορισμένες παραμέτρους- ότι τα ύδατα κολυμβήσεως πρέπει να συμφωνούν με τις τιμές αυτές εντός διαστήματος 10 ετών από της κοινοποιήσεως της οδηγίας αυτής-
ότι πρέπει να προβλεφθεί ότι τα ύδατα κολυμβήσεως υπό ορισμένους όρους θεωρούνται ότι συμφωνούν προς τις σχετικές τιμές των παραμέτρων, έστω και αν ένα ορισμένο ποσοστό δειγμάτων που λαμβάνεται κατά την περίοδο κολυμβήσεως, δεν συμφωνεί με τα όρια που ορίζονται στο παράρτημα-
ότι για να επιτευχθεί μία ορισμένη ευλυγισία κατά την εφαρμογή της οδηγίας αυτής, τα Κράτη μέλη πρέπει να έχουν τη δυνατότητα να προβλέπουν παρεκκλίσεις- ότι οι παρεκκλίσεις αυτές πρέπει να ανταποκρίνονται στις επιταγές περί προστασίας της δημόσιας υγείας-
ότι η τεχνική πρόοδος επιβάλλει την ταχεία προσαρμογή των τεχνικών προδιαγραφών που ορίζονται στο παράρτημα- ότι για να διευκολυνθεί η εισαγωγή των μέτρων που είναι αναγκαία για τον σκοπό αυτό, πρέπει να προβλεφθεί διαδικασία που να καθιερώνει στενή συνεργασία μεταξύ των Κρατών μελών και της Επιτροπής στα πλαίσια μιας επιτροπής για την προσαρμογή στην τεχνική πρόοδο-
ότι η κοινή γνώμη εκδηλώνει ηυξημένο ενδιαφέρον στα θέματα τα σχετικά με το περιβάλλον και τη βελτίωση της ποιότητός του- ότι πρέπει λοιπόν το κοινό να πληροφορείται αντικειμενικά περί της ποιότητος των υδάτων κολυμβήσεως,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
2. Κατά την έννοια της παρούσης οδηγίας νοούνται ως: α) "ύδατα κολυμβήσεως" τα γλυκέα ρέοντα ή λιμνάζοντα ύδατα ή μέρη αυτών, όπως και το ύδωρ της θαλάσσης, στα οποία η κολύμβηση: - επιτρέπεται σαφώς από τις αρμόδιες αρχές κάθε Κράτους μέλους,
- ή δεν απαγορεύεται και συνηθίζεται από μεγάλο αριθμό λουομένων-
β) "περιοχή κολυμβήσεως", το μέρος το οποίο υπάρχουν ύδατα κολυμβήσεως-
γ) "κολυμβητική περίοδος", η χρονική περίοδος κατά την οποία παρατηρείται μεγάλος αριθμός λουομένων, λαμβανομένων υπόψη των τοπικών χρήσεων λουομένων και των τυχόν τοπικών διατάξεων περί της κολυμβήσεως όπως και των μετεωρολογικών συνθηκών.
Άρθρο 2
Οι φυσικοχημικές και μικροβιολογικές παράμετροι που εφαρμόζονται επί των υδάτων κολυμβήσεως εμφανίζονται στο παράρτημα το οποίο αποτελεί αναπόσπαστο μέρος της παρούσης οδηγίας.
Άρθρο 3
1. Τα Κράτη μέλη καθορίζουν για όλες τις περιοχές κολυμβήσεως ή για κάθε μία από αυτές, τις τιμές που εφαρμόζονται στα ύδατα κολυμβήσεως για τις παραμέτρους που ορίζονται στο παράρτημα.
Άρθρο 4
Η Επιτροπή δύναται να συμμετέχει σ' αυτόν τον από κοινού προσδιορισμό.
Άρθρο 5
- 95% των δειγμάτων στην περίπτωση παραμέτρων που είναι σύμφωνοι με τις παραμέτρους που ορίζονται στη στήλη I του παραρτήματος,
και εφ' όσον για το 5%, 10% ή 20% των δειγμάτων που κατά περίπτωση δεν συμφωνούν:
- το ύδωρ δεν παρεκκλίνει των τιμών των εν λόγω παραμέτρων πλέον του 50%, εκτός της περιπτώσεως των μικροβιολογικών παραμέτρων, του pH και του διαλελυμένου οξυγόνου,
Άρθρο 6
Άρθρο 7
Άρθρο 8
Παρεκκλίσεις από την παρούσα οδηγία προβλέπονται: α) για ορισμένες παραμέτρους που χαρακτηρίζονται στο παράρτημα με (Ο), λόγω εξαιρετικών μετεωρολογικών ή γεωγραφικών συνθηκών-
β) όταν τα ύδατα κολυμβήσεως υπόκεινται σε φυσικό εμπλουτισμό με ορισμένες ουσίες, ο οποίος προκαλεί υπέρβαση των οριακών τιμών που καθορίζονται στο παράρτημα.
Φυσικός εμπλουτισμός νοείται η διαδικασία διά της οποίας ένας καθορισμένος όγκος ύδατος λαμβάνει από το έδαφος ορισμένες ουσίες που περιέχονται σ' αυτό χωρίς ανθρώπινη επέμβαση.
Σε καμμία περίπτωση δεν είναι δυνατόν οι παρεκκλίσεις που προβλέπονται από το άρθρο αυτό, να μην ανταποκρίνονται στις επιταγές περί προστασίας της δημοσίας υγείας.
Όταν ένα Κράτος μέλος προβεί σε μια παρέκκλιση πληροφορεί αμέσως την Επιτροπή περί αυτού, ορίζοντας επακριβώς τους λόγους και τη διάρκεια της παρεκκλίσεως.
Άρθρο 9
Οι αναγκαίες τροποποιήσεις για την προσαρμογή της παρούσης οδηγίας προς την τεχνική πρόοδο αναφέρονται: - στις μεθόδους αναλύσεως,
- στις τιμές των παραμέτρων G και I που εμφανίζονται στο παράρτημα.
Οι τροποποιήσεις υιοθετούνται σύμφωνα με τη διαδικασία που προβλέπεται στο άρθρο 11.
Άρθρο 10
Άρθρο 11
3. α) Η Επιτροπή υιοθετεί τα προβλεπόμενα μέτρα, εφ' όσον είναι σύμφωνα με τη γνώμη της επιτροπής.
β) Όταν τα προβλεπόμενα μέτρα δεν συμφωνούν με τη γνώμη της επιτροπής, ή ελλείψει τοιαύτης γνώμης, η Επιτροπή υποβάλλει αμελλητί στο Συμβούλιο τα προς λήψη μέτρα. Το Συμβούλιο αποφαίνεται με ειδική πλειοψηφία.
γ) Αν εντός τριών μηνών από της υποβολής της προτάσεως, το Συμβούλιο δεν αποφανθεί, τα προταθέντα μέτρα εκδίδονται από την Επιτροπή.
Άρθρο 12
1. Τα Κράτη μέλη θέτουν σε ισχύ τις νομοθετικές κανονιστικές, και διοικητικές διατάξεις που είναι αναγκαίες για τη συμμόρφωσή τους προς την παρούσα οδηγία εντός προθεσμίας δύο ετών από της κοινοποιήσεως αυτής. Πληροφορούν δε περί αυτού αμέσως την Επιτροπή.
2. Τα Κράτη μέλη ανακοινώνουν στην Επιτροπή το κείμενο των κυρίων διατάξεων εσωτερικού δικαίου που εφαρμόζουν στον τομέα που διέπεται από την παρούσα οδηγία.
Άρθρο 13
Τα Κράτη μέλη ανακοινώνουν στην Επιτροπή τακτικά και για πρώτη φορά τέσσερα έτη μετά την κοινοποίηση της παρούσης οδηγίας, μία συνοπτική έκθεση περί των υδάτων κολυμβήσεως και των πλέον σημαντικών χαρακτηριστικών τους, με τη συγκατάθεση του ενδιαφερομένου Κράτους μέλους.
Η Επιτροπή δημοσιεύει τα συγκεντρωθέντα ως άνω σχετικά πληροφοριακά στοιχεία.
Άρθρο 14
Η παρούσα οδηγία απευθύνεται στα Κράτη μέλη.
ΟΔΗΓΙΑ ΤΟΥ ΣΥΜΒΟΥΛΙΟΥ της 27ης Ιουλίου 1976 περί της προσεγγίσεως των νομοθεσιών των κρατών μελών των αναφερομένων στα αλκοολόμετρα και αραιόμετρα αλκόολης (76/765/ΕΟΚ)
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος, και ιδίως το άρθρο 100,
την πρόταση της Επιτροπής,
τη γνώμη της Συνελεύσεως (1), (1) ΕΕ αριθ. Α 76 της 7.4.1975, σ. 39.
τη γνώμη της Οικονομικής και Κοινωνικής Επιτροπής (2), (2) ΕΕ αριθ. Α 248 της 29. 10. 1975, σ. 22.
Εκτιμώντας: ότι στα κράτη μέλη ο καθορισμός, η κατασκευή καθώς και οι τρόποι ελέγχου των αλκοολομέτρων και αραιομέτρων αλκοόλης ρυθμίζονται από διατάξεις αναγκαστικού χαρακτήρος που διαφέρουν από το ένα κράτος μέλος στο άλλο και εμποδίζουν ως εκ τούτου την κυκλοφορία και την εμπορία των οργάνων αυτών στο εσωτερικό της Κοινότητος
ότι είναι κατά συνέπεια σκόπιμο τα κράτη μέλη να προβούν στην προσέγγιση των διατάξεων αυτών
ότι η εναρμόνιση των νομοθετικών, κανονιστικών και διοικητικών διατάξεων περί των οργάνων αυτών είναι εξίσου απαραίτητη για τη συμπλήρωση της εναρμονίσεως που αφορά τη μέθοδο καθορισμού του αλκοολομετρικού βαθμού, με βάση το αποτέλεσμα των πραγματοποιηθέντων μετρήσεων, με σκοπό την εξάλειψη κάθε αμφιβολίας και κινδύνου αμφισβητήσεως των αποτελεσμάτων των πραγματοποιουμένων μετρήσεων ότι η οδηγία 71/316/ΕΟΚ του Συμβουλίου της 26ης Ιουλίου 1971 περί προσεγγίσεως των νομοθεσιών των κρατών μελών των αναφερομένων στις κοινές διατάξεις για τα όργανα μετρήσεως και τις μεθόδους μετρολογικού ελέγχου (3) καθόρισε τις διαδικασίες εγκρίσεως προτύπου ΕΟΚ και του αρχικού ελέγχου ΕΟΚ ότι σύμφωνα με την οδηγία αυτή πρέπει να καθορισθούν για τα αλκοολόμετρα και τα αραιόμετρα αλκοόλης οι τεχνικές προδιαγραφές σχεδιασμού και λειτουργίας τις οποίες πρέπει να πληρούν τα όργανα αυτά, για να είναι δυνατή η εισαγωγή, η εμπορία και η ελευθέρα χρήση τους, αφού υποστούν τους προβλεπομένους ελέγχους και εφοδιασθούν με τα προβλεπόμενα σήματα (3) ΕΕ αριθ. Ν 202 της 6. 9. 1971, σ. 1.
ότι στην απόφασή του της 17ης Δεκεμβρίου 1973 (4) περί της βιομηχανικής πολιτικής, το Συμβούλιο εκάλεσε την Επιτροπή να του διαβιβάσει προ της 1ης Δεκεμβρίου 1974 πρόταση οδηγίας περί της αλκοολομετρίας και των αλκοολομέτρων, (4) ΕΕ αριθ. Α 117 της 31.12.1973, σ. 1.
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
ρθρο 1
Η παρούσα οδηγία καθορίζει τα χαρακτηριστικά των αλκοολομέτρων και αραιομέτρων αλκοόλης που προορίζονται για τον καθορισμό του αλκοολομετρικού βαθμού των μιγμάτων ύδατος και αιθανόλης.
ρθρο 2
ρθρο 3
Τα κράτη μέλη δεν δύνανται να αρνηθούν, να απαγορεύσουν ή να περιορίσουν τη διάθεση στην αγορά και τη χρήση των αλκοολομέτρων και αραιομέτρων αλκοόλης εφοδιασμένων με το σήμα εγκρίσεως προτύπου ΕΟΚ και το σήμα αρχικού ελέγχου ΕΟΚ για τους λόγους που αφορούν τις μετρολογικές τους ιδιότητες.
ρθρο 4
Τα κράτη μέλη εφαρμόζουν τις διατάξεις αυτές από της 1ης Ιανουαρίου 1980 το αργότερο.
2. Τα κράτη μέλη γνωστοποιούν στην Επιτροπή το κείμενο των διατάξεων εσωτερικού δικαίου που θεσπίζουν στον τομέα που διέπεται από την παρούσα οδηγία.
ρθρο 5
Η παρούσα οδηγία απευθύνεται στα κράτη μέλη.
ΟΔΗΓΙΑ ΤΟΥ ΣΥΜΒΟΥΛΙΟΥ της 16ης Δεκεμβρίου 1976 περί της στοιχειώδους καταρτίσεως ορισμένων οδηγών οχημάτων οδικών μεταφορών
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος και ιδίως το άρθρο 75,
τον κανονισμό (ΕΟΚ) αριθ. 543/69 του Συμβουλίου, της 25ης Μαρτίου 1969, "περί εναρμονίσεως ορισμένων διατάξεων κοινωνικού περιεχομένου στον τομέα των οδικών μεταφορών"(1), όπως τροποποιήθηκε τελευταία από τον κανονισμό (ΕΟΚ) αριθ. 515/72(2) και ιδίως το άρθρο 5 παράγραφος 1 περίπτωση β) δεύτερο εδάφιο και παράγραφος 2 περίπτωση γ),
την πρόταση της Επιτροπής,
τη γνώμη της Συνελεύσεως(3),
τη γνώμη της Οικονομικής και Κοινωνικής Επιτροπής(4), Εκτιμώντας:
ότι δυνάμει του άρθρου 5 παράγραφος 1 περίπτωση β) εδάφιο δεύτερο, του κανονισμού (ΕΟΚ) αριθ. 543/69 ο οδηγός οχήματος το οποίο χρησιμοποιείται για μεταφορά εμπορευμάτων, το επιτρεπόμενο μέγιστο μικτό βάρος του οποίου υπερβαίνει τους 7,5 τόννους και στο οποίο εφαρμόζεται ο εν λόγω κανονισμός οφείλει, αν δεν έχει συμπληρώσει την ηλικία των 21 ετών, να είναι κάτοχος πιστοποιητικού επαγγελματικής ικανότητος, αναγνωρισμένου από ένα Κράτος μέλος, το οποίο να πιστοποιεί την ολοκλήρωση καταρτίσεως οδηγού οχημάτων οδικών μεταφoρών εμπορευμάτων-
ότι πρέπει για τον καθορισμό του κατωτάτου επιπέδου της καταρτίσεως αυτής να λαμβάνονται υπόψη, ιδιαίτερα οι διαφορές των συνθηκών, υπό τις οποίες εκτελούνται οι οδικές μεταφορές εμπορευμάτων και επιβατών,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
1. Κάθε πρόσωπο που είναι κάτοχος της κατάλληλης εθνικής αδείας οδηγήσεως και έχει αποκτήσει επαγγελματική κατάρτιση που καλύπτει τουλάχιστο τα θέματα που προβλέπονται στο παράρτημα της παρούσης οδηγίας, αναγνωρίζεται ότι ανταποκρίνεται στο στοιχειώδες επίπεδο καταρτίσεως που αναφέρεται στο άρθρο 5 παράγραφος 1 περίπτωση β) εδάφιο δεύτερο του κανονισμού (ΕΟΚ) αριθ. 543/69 για τους οδηγούς οχημάτων οδικών εμπορευματικών μεταφορών και στην παράγραφο 2 περίπτωση γ) του ανωτέρου άρθρου για τους οδηγούς οχημάτων οδικών επιβατικών μεταφορών.
2. Το πρόγραμμα και ο τρόπος της οργανώσεως της επαγγελματικής καταρτίσεως που αναφέρεται στην παράγραφο 1, καθορίζονται από το Κράτος μέλος. Η ολοκλήρωση αυτής της καταρτίσεως θα αποδεικνύεται δι' εξετάσεων ή ελέγχου εκ μέρους του Κράτους ή των οργανισμών που ορίσθηκαν για το σκοπό αυτό από το Κράτος, οι οποίοι ενεργούν υπό την άμεση εποπτεία του.
3. Τα Κράτη μέλη δύνανται να απαιτούν από τους οδηγούς που εκτελούν στο έδαφός τους εθνικές μεταφορές καθώς και από τους οδηγούς που εκτελούν διεθνείς μεταφορές με οχήματα τα οποία είναι εγγεγραμμένα στα Κράτη αυτά, να υφίστανται πιο εκτεταμένη κατάρτιση από εκείνη που προβλέπεται στο παράρτημα, είτε πρόκειται για ήδη καθιερωμένη κατάρτιση σε Κράτος μέλος, είτε για κατάρτιση που Κράτος μέλος αποφασίζει να καθιερώσει στο μέλλον.
Άρθρο 2
1. Το πιστοποιητικό επαγγελματικής ικανότητος, που προβλέπεται στο άρθρο 5 παράγραφος 1 περίπτωση β) εδάφιο δεύτερο καί παράγραφος 2 περίπτωση γ) του κανονισμού (ΕΟΚ) αριθ. 543/69, χορηγείται από το Κράτος ή από τους οργανισμούς που ορίσθηκαν για το σκοπό αυτό από το εν λόγω Κράτος και οι οποίοι ενεργούν υπό την άμεση εποπτεία του, στα πρόσωπα που πληρούν τις προϋποθέσεις που προβλέπονται στο άρθρο 1 της παρούσης οδηγίας.
2. Δικαιώματα που αποκτήθηκαν κατ' εφαρμογή των διατάξεων που αναφέρονται στην παράγραφο 1, πριν τεθούν σε ισχύ οι εθνικές διατάξεις που θεσπίσθηκαν σε εκτέλεση της παρούσης οδηγίας, παραμένουν ισχυρά, όπως ακριβώς και τα πιστοποιητικά που εκδόθηκαν σύμφωνα με την παρούσα οδηγία.
Άρθρο 3
1. Κατόπιν διαβουλεύσεων με την Επιτροπή, τα Κράτη μέλη θέτουν σε ισχύ τα αναγκαία μέτρα για τη συμμόρφωσή τους προς την παρούσα οδηγία εντός προθεσμίας δύο ετών από την κοινοποίησή της.
2. Κάθε Κράτος μέλος ανακοινώνει στην Επιτροπή, τα υποδείγματα των πιστοποιητικών ή των ισοδυνάμων εγγράφων, τα οποία καθιερώνει για την εφαρμογή του άρθρου 2 παράγραφος 1. Η Επιτροπή διαβιβάζει αμελλητί τις πληροφορίες αυτές στα άλλα Κράτη μέλη.
Άρθρο 4
Η παρούσα οδηγία απευθύνεται στα Κράτη μέλη.
ΚΑΝΟΝΙΣΜΟΣ (ΕΟΚ) αριθ. 2566/76 ΤΟΥ ΣΥΜΒΟΥΛΙΟΥ της 20ής Ιουλίου 1976 περί εγκρίσεως της συμφωνίας υπό μορφή ανταλλαγής επιστολών "περί τροποποιήσεως των πινάκων I και II των προσηρτημένων στο πρωτόκολλο αριθ. 2 της συμφωνίας μεταξύ της Ευρωπαϊκής Οικονομικής Κοινότητος και της Ελβετικής Συνομοσπονδίας"
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος, και ιδίως το άρθρο 113,
τη σύσταση της Επιτροπής, Εκτιμώντας:
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Η συμφωνία υπό μορφή ανταλλαγής επιστολών περί τροποποιήσεως των πινάκων I και II των προσηρτημένων στο πρωτόκολλο αριθ. 2 της συμφωνίας μεταξύ της Ευρωπαϊκής Οικονομικής Κοινότητος και της Ελβετικής Συνομοσπονδίας εγκρίνεται εξ ονόματος της Κοινότητος.
Το κείμενο της συμφωνίας προσαρτάται στον παρόντα κανονισμό.
Άρθρο 2
Ο πρόεδρος του Συμβουλίου εξουσιοδοτείται να ορίσει το πρόσωπο στο οποίο ανατίθεται να υπογράψει τη συμφωνία με σκοπό τη δέσμευση της Κοινότητος.
Άρθρο 3
Ο παρών κανονισμός αρχίζει να ισχύει την επομένη της δημοσιεύσεώς του στην Επίσημη Εφημερίδα των Ευρωπαϊκών Κοινοτήτων.
ΔΕΥΤΕΡΗ ΟΔΗΓΙΑ ΤΟΥ ΣΥΜΒΟΥΛΙΟΥ της 13ης Δεκεμβρίου 1976 περί συντονισμού των εγγυήσεων που απαιτούνται στα Κράτη μέλη εκ μέρους των εταιριών κατά την έννοια του άρθρου 58 δεύτερη παράγραφο της συνθήκης, για την προστασία των συμφερόντων των εταίρων και των τρίτων, με σκοπό να καταστούν οι εγγυήσεις αυτές ισοδύναμες όσον αφορά την σύσταση της ανωνύμου εταιρίας και τη διατήρηση και τις μεταβολές του κεφαλαίου της.
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος, και ιδίως το άρθρο 54 παράγραφος 3 περίπτωση ζ),
την πρόταση της Επιτροπής,
τη γνώμη της Συνελεύσεως(1),
τη γνώμη της Οικονομικής και Κοινωνικής Επιτροπής(2), Εκτιμώντας:
ότι η συνέχιση του συντονισμού, που προβλέπεται από το άρθρο 54, παράγραφος 3 περίπτωση ζ) και το γενικό πρόγραμμα για την κατάργηση των περιορισμών στην ελευθερία εγκαταστάσεως, που άρχισε με την οδηγία 68/151/ΕΟΚ(3), είναι ιδιαίτερα σημαντική για τις ανώνυμες εταιρίες γιατί η δραστηριότητά τους παίζει κυρίαρχο ρόλο στην οικονομία των Κρατών μελών και επεκτείνεται συχνά πέρα από τα όρια του εθνικού εδάφους τους-
ότι για να εξασφαλισθεί μια ελάχιστη ισοδύναμη προστασία τόσο των μετόχων όσον και των πιστωτών των εταιριών αυτών, είναι ιδιαίτερα σημαντικό να εναρμονισθούν οι εθνικές διατάξεις, που αφορούν τη σύστασή τους και τη διατήρηση, την αύξηση και τη μείωση του κεφαλαίου τους-
ότι στο έδαφος της Κοινότητος, το καταστατικό ή η συστατική πράξη ανώνυμης εταιρίας πρέπει να επιτρέπουν σε κάθε ενδιαφερόμενο να γνωρίζει τα κύρια χαρακτηριστικά της εταιρίας αυτής, ιδίως δε την ακριβή σύνθεση του κεφαλαίου της-
ότι πρέπει να θεσπισθούν κοινοτικές διατάξεις για να διατηρηθεί το κεφάλαιο εγγύηση των πιστωτών, ιδίως απαγορεύοντας τη μείωσή του με αδικαιολόγητες διανομές στούς μετόχους και περιορίζοντας τη δυνατότητα της εταιρίας να αποκτά δικές της μετοχές-
ότι είναι αναγκαίο, εν όψει των σκοπών που προβλέπονται από το άρθρο 54 παράγραφος 3 παρίπτωση ζ), οι νομοθεσίες των Κρατών μελών, κατά τις αυξήσεις και τις μειώσεις του κεφαλαίου να εξασφαλίζουν την τήρηση και να εναρμονίζουν την εφαρμογή των αρχών που εγγυώνται ίση μεταχείριση των μετόχων που έχουν την ίδια θέση και την προστασία των δικαιούχων απαιτήσεων, που υπήρχαν σε χρόνο προγενέστερο της αποφάσεως περί μειώσεως,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
1. Τα μέτρα συντονισμού που προβλέπονται από την παρούσα οδηγία εφαρμόζονται στις νομοθετικές, κανονιστικές και διοικητικές διατάξεις των Κρατών μελών που ισχύουν για τις εξής μορφές εταιριών:
- για τη Γερμανία: die Αktiengesellschaft-
- για την Ιταλία: la societa per azioni-
2. Τα Κράτη μέλη μπορούν να μην εφαρμόζουν την παρούσα οδηγία στις εταιρίες επενδύσεων με μεταβλητό κεφάλαιο και στους συνεταιρισμούς, που έχουν συσταθεί με μία από τις μορφές που αναφέρονται στην παράγραφο 1. Στο μέτρο που οι νομοθεσίες των Κρατών μελών κάνουν χρήση της δυνατότητας αυτής, επιβάλλουν σ' αυτές τις εταιρίες να σημειώνουν τους όρους "εταιρία επενδύσεων με μεταβλητό κεφάλαιο" ή "συνεταιρισμός" σε όλα τα έγγραφα, που αναφέρονται στο άρθρο 4, της οδηγίας 68/151/ΕΟΚ.
Με την έκφραση "εταιρία επενδύσεων με μεταβλητό κεφάλαιο" σύμφωνα με την οδηγία αυτή, νοούνται αποκλειστικά οι εταιρίες: των οποίων αποκλειστικό αντικείμενο είναι να τοποθετούν τα κεφάλαιά τους σε διάφορα αξιόγραφα, σε διάφορες ακίνητες αξίες ή σε άλλες αξίες με μόνη επιδίωξη να κατανέμουν τους κινδύνους από επενδύσεις και να ωφελούνται οικονομικά οι μέτοχοί τους από τα αποτελέσματα της διαχειρίσεως του ενεργητικού τους,
- οι οποίες προβαίνουν σε δημόσια πρόσκληση για την τοποθέτηση μετοχών τους, και
- τα καταστατικά των οποίων ορίζουν ότι, μπορούν οποτεδήποτε, εντός των ορίων κατωτάτου κεφαλαίου και ανωτάτου κεφαλαίου, να εκδίδουν, να εξαγοράζουν ή να μεταπωλούν τις μετοχές τους.
Άρθρο 2
Το καταστατικό ή η συστατική πράξη της εταιρίας περιλαμβάνει τουλάχιστον τις ακόλουθες ενδείξεις: α) την μορφή και την επωνυμία της εταιρίας-
β) τον εταιρικό σκοπό-
γ) - όταν η εταιρία δεν έχει εγκεκριμένο κεφάλαιο, το ύψος του καλυφθέντος κεφαλαίου,
- όταν η εταιρία έχει εγκεκριμένο κεφάλαιο, το ύψος του τελευταίου και το ύψος του καλυφθέντος κεφαλαίου κατά τον χρόνο της συστάσεως της εταιρίας ή κατά τον χρόνο της χορηγήσεως της εγκρίσεως για την έναρξη των δραστηριοτήτων της καθώς επίσης σε κάθε μεταβολή του εγκεκριμένου κεφαλαίου, με την επιφύλαξη του άρθρου 2 παράγραφος 1 περίπτωση ε) της οδηγίας 68/151/ΕΟΚ-
δ) στο μέτρο που δεν προκύπτουν από το νόμο, τους κανόνες οι οποίοι καθορίζουν τον αριθμό και τον τρόπο διορισμού των μελών των επιφορτισμένων οργάνων με την εκπροσώπηση έναντι τρίτων, με τη διοίκηση, τη διεύθυνση, την εποπτεία ή τον έλεγχο της εταιρίας, καθώς και την κατανομή των αρμοδιοτήτων μεταξύ των οργάνων αυτών-
ε) τη διάρκεια της εταιρίας, όταν δεν είναι αόριστη.
Άρθρο 3
Οι κατωτέρω τουλάχιστον ενδείξεις πρέπει να περιέχονται είτε στο καταστατικό είτε στη συστατική πράξη είτε σε χωριστό έγγραφο, το οποίο πρέπει να δημοσιευθεί σύμφωνα με την διαδικασία που προβλέπεται από την νομοθεσία κάθε Κράτους μέλους κατά το άρθρο 3 της οδηγίας 68/151/ΕΟΚ: α) η έδρα της εταιρίας-
β) η ονομαστική αξία των μετοχών που αναλήφθηκαν και τουλάχιστον μια φορά το χρόνο ο αριθμός των μετοχών αυτών-
γ) ο αριθμός των μετοχών που αναλήφθηκαν, χωρίς να αναφέρεται η ονομαστική αξία, όταν η εθνική νομοθεσία επιτρέπει την έκδοση τέτοιων μετοχών-
δ) ενδεχομένως, οι ειδικές προϋποθέσεις, που περιορίζουν τη μεταβίβαση των μετοχών-
ε) όταν υπάρχουν περισσότερες κατηγορίες μετοχών, οι ενδείξεις που σημειώνονται στις περιπτώσεις β), γ) και δ) για κάθε μια από αυτές και τα δικαιώματα που απορρέουν απο τις μετοχές κάθε κατηγορίας-
στ) ο τύπος των μετοχών, ονομαστικών ή τον κομιστή, όταν η εθνική νομοθεσία προβλέπει τους δύο αυτούς τύπους, καθώς και κάθε διάταξη για τη μετατροπή τους εκτός αν ο νόμος ορίζει τους τρόπους.
ζ) το ύψος του καλυφθέντος κεφαλαίου, που καταβλήθηκε κατά τον χρόνο της συστάσεως της εταιρίας ή κατά τον χρόνο της χορηγήσεως της εγκρίσεως ενάρξεως της δραστηριότητός των-
η) η ονομαστική αξία των μετοχών ή, όταν δεν σημειώνεται ονομαστική αξία, ο αριθμός των μετοχών που εκδόθηκαν για κάθε εταιρική εισφορά σε είδος καθώς και το αντικείμενο της εισφοράς αυτής και το όνομα του εισφέροντος-
θ) τα ατομικά στοιχεία των φυσικών ή νομικών προσώπων ή των εταιριών που υπέγραψαν ή στο όνομα των οποίων έχουν υπογραφεί τα καταστατικά ή η συστατική πράξη ή, όταν η σύσταση της εταιρίας δεν πραγματοποιείται σε ενιαία διαδικασία, η ταυτότητα των φυσικών ή νομικών προσώπων ή των εταιριών που υπέγραψαν ή στο όνομα των οποίων έχουν υπογραφεί τα σχέδια καταστατικού ή η συστατική πράξη-
ι) το συνολικό ύψος, τουλάχιστον κατά προσέγγιση, όλων των εξόδων τα οποία, λόγω της συστάσεώς της, και ενδεχομένως, πριν της χορηγηθεί η άδεια ενάρξεως των δραστηριοτήτων της, επιβαρύνουν την εταιρία ή θεωρείται ότι την επιβαρύνουν-
κ) κάθε ειδικό πλεονέκτημα, που χορηγείται κατά τη σύσταση της εταιρίας ή μέχρι να χορηγηθεί η άδεια της ενάρξεως των δραστηριοτήτων της, σε οποιονδήποτε συμμετείχε στη σύσταση της εταιρίας ή στις ενέργειες, που αποβλέπουν στην άδεια αυτή.
Άρθρο 4
1. Όταν η νομοθεσία Κράτους μέλους ορίζει ότι μία εταιρία δεν μπορεί να αρχίσει τις δραστηριότητές της πριν λάβει άδεια πρέπει επίσης να προβλέπει διατάξεις οι οποίες να αφορούν την ευθύνη για τις υποχρεώσεις που αναλήφθηκαν από την εταιρία ή για λογαριασμό της πριν από τον χρόνο, που χορηγήθηκε η άδεια ή απορρίφθηκε η αίτηση αυτής.
2. Η παράγραφος 1 δεν εφαρμόζεται στις υποχρεώσεις, οι οποίες απορρέουν από συμβάσεις, που έχουν συναφθεί από την εταιρία, με την προϋπόθεση ότι θα της χορηγηθεί η άδεια ενάρξεως των δραστηριοτήτων της.
Άρθρο 5
1. Αν η νομοθεσία Κράτους μέλους απαιτεί τη σύμπραξη περισσοτέρων εταίρων για τη σύσταση μιας εταιρίας, η συγκέντρωση όλων των μετοχών εις χείρας ενός ή η μείωση του αριθμού των εταίρων κάτω από το ελάχιστο νόμιμο όριο μετά τη σύσταση δεν συνεπάγεται την αυτοδίκαιη λύση της εταιρίας αυτής.
2. Αν στις περιπτώσεις που προβλέπονται από την παράγραφο 1 δύναται να απαγγελθεί δυνάμει της νομοθεσίας ενός Κράτους μέλους, δικαστική λύση της εταιρίας, το αρμόδιο δικαστήριο πρέπει να δύναται να χορηγεί στην εταιρία αυτή επαρκή προθεσμία για την άρση του λόγου λύσεώς της.
3. Όταν απαγγελθεί η λύση, η εταιρία εισέρχεται στο στάδιο της εκκαθαρίσεως.
Άρθρο 6
1. Για τη σύσταση της εταιρίας ή για τη χορήγηση της άδειας ενάρξεως των δραστηριοτήτων της, οι νομοθεσίες των Κρατών μελών απαιτούν την κάλυψη ελαχίστου ποσού κεφαλαίου, το οποίο δεν μπορεί να είναι κατώτερο από 25 000 ευρωπαϊκές λογιστικές μονάδες.
Η ευρωπαϊκή λογιστική μονάδα είναι εκείνη την οποία ορίζει η απόφαση αριθ. 3289/75/ΕΚΑΧ(4) της Επιτροπής. Η ισοτιμία σε εθνικό νόμισμα είναι αρχικά εκείνη, που ισχύει την ημέρα της εκδόσεως της παρούσης οδηγίας.
3. Το Συμβούλιο μετά από πρόταση της Επιτροπής, εξετάζει κάθε πέντε χρόνια και, ενδεχομένως, αναθεωρεί τα ποσά σε ευρωπαϊκές λογιστικές μονάδες του άρθρου αυτού, λαμβάνοντας υπόψη αφ' ενός μεν την οικονομική και νομισματική εξέλιξη στην Κοινότητα εφ' ετέρου δε τις τάσεις για τη διατήρηση της δυνατότητος επιλογής των μορφών εταιριών που αναφέρονται στο άρθρο 1 παράγραφος 1 στις μεγάλες και μεσαίες επιχειρήσεις.
Άρθρο 7
Το καλυφθέν εταιρικό κεφάλαιο μπορεί να αποτελείται μόνο από στοιχεία ενεργητικού δεκτικά οικονομικής αποτιμήσεως. Πάντως, τα στοιχεία αυτά του ενεργητικού δεν μπορούν να αποτελούνται από αναλήψεις υποχρεώσεων που αφορούν την εκτέλεση εργασιών ή την παροχή υπηρεσιών.
Άρθρο 8
1. Οι μετοχές δεν δύνανται να εκδίδονται για ποσό κατώτερο από την ονομαστική τους αξία ή, σε περίπτωση ελλείψεως ονομαστικής αξίας, από την λογιστική τους αξία.
2. Πάντως, τα Κράτη μέλη δύνανται να επιτρέπουν σε όσους αναλαμβάνουν κατ' επάγγελμα την τοποθέτηση μετοχών να πληρώνουν στη διάρκεια της συναλλαγής αυτής λιγότερο από τη συνολική αξία των μετοχών που αναλαμβάνουν.
Άρθρο 9
1. Οι μετοχές που έχουν εκδοθεί έναντι εισφορών πρέπει να εξοφλούνται κατά τον χρόνο της συστάσεως της εταιρίας ή κατά τον χρόνο της χορηγήσεως της εγκρίσεως ενάρξεως των δραστηριοτήτων της, σε ποσοστό τουλάχιστο 25% της ονομαστικής τους αξίας ή σε περίπτωση ελλείψεως ονομαστικής αξίας, της λογιστικής τους αξίας.
2. Πάντως, οι μετοχές που έχουν εκδοθεί έναντι εισφορών σε είδος κατά τον χρόνο συστάσεως της εταιρίας ή κατά τον χρόνο χορηγήσεως της εγκρίσεως ενάρξεως των δραστηριοτήτων της πρέπει να έχουν εξοφληθεί τελείως μέσα σε προθεσμία πέντε χρόνων από το χρόνο συστάσεως ή χορηγήσεως της εγκρίσεως αυτής.
Άρθρο 10
1. Οι εισφορές σε είδος αποτελούν αντικείμενο εκθέσεως που συντάσσεται πριν από τη σύσταση της εταιρίας ή από τη χορήγηση αδείας ενάρξεως των δραστηριοτήτων της από ένα ή περισσότερους εμπειρογνώμονες ανεξάρτητους από την εταιρία, διορισμένους ή αναγνωρισμένους από διοικητική ή δικαστική αρχή. Οι εμπειρογνώμονες αυτοί μπορούν να είναι, σύμφωνα με τη νομοθεσία κάθε Κράτους μέλους, φυσικά ή νομικά πρόσωπα ή εταιρίες.
2. Η έκθεση των εμπειρογνωμόνων πρέπει να περιέχει τουλάχιστο την περιγραφή κάθε εισφοράς καθώς και τους τρόπους υπολογισμού που υιοθετήθηκαν και να υποδεικνύει αν οι αξίες, που προκύπτουν από τους τρόπους αυτούς, αντιστοιχούν τουλάχιστο στον αριθμό και την ονομαστική αξία ή σε περίπτωση ελλείψεως ονομαστικής αξίας, στη λογιστική αξία και, ενδεχομένως στο πρόσθετο ποσό που καταβάλλεται για την έκδοση των μετοχών που πρόκειται να πραγματοποιηθεί έναντι των εισφορών.
3. Η έκθεση των εμπειρογνωμόνων πρέπει να δημοσιευθεί με τον τρόπο που προβλέπει η νομοθεσία κάθε Κράτους μέλους, σύμφωνα με το άρθρο 3 της οδηγίας 68/151/ΕΟΚ.
4. Τα Κράτη μέλη μπορούν να μην εφαρμόζουν το άρθρο αυτό, όταν το 90% της ονομαστικής αξίας, ή σε περίπτωση ελλείψεως ονομαστικής αξίας, της λογιστικής αξίας όλων των μετοχών που έχουν εκδοθεί έναντι εισφορών σε είδος από μια ή περισσότερες εταιρίες και πληρούνται οι εξής προϋποθέσεις:
α) όσον αφορά την δικαιούχο των εισφορών αυτών εταιρία, τα πρόσωπα ή οι εταιρίες που αναφέρονται στο άρθρο 3 περίπτωση θ), να έχουν παραιτηθεί από την σύνταξη εκθέσεως των εμπειρογνωμόνων-
β) η παραίτηση αυτή να έχει δημοσιευθεί σύμφωνα με την παράγραφο 3- γ) οι εισφέρουσες εταιρίες να διαθέτουν αποθεματικά που ο νόμος ή το καταστατικό δεν επιτρέπουν να διανεμηθούν και των οποίων το ύψος να είναι τουλάχιστο ίσο με την ονομαστική αξία ή σε περίπτωση ελλείψεως ονομαστικής αξίας, με τη λογιστική αξία των μετοχών που εκδόθηκαν έναντι εισφορών σε είδος-
δ) οι εισφέρουσες εταιρίες να εγγυώνται, μέχρι το ποσό που προσδιορίζεται στην περίπτωση γ) για τα χρέη της δικαιούχου εταιρίας, τα οποία δημιουργήθηκαν από την έκδοση των μετοχών έναντι εισφορών σε είδος μέχρι και ένα χρόνο μετά τη δημοσίευση των ετησίων λογαριασμών της εταιρίας αυτής για τη χρήση, στη διάρκεια της οποίας έγιναν οι εισφορές. Όσο διαρκεί η προθεσμία αυτή απαγορεύεται η μεταβίβαση των μετοχών-
ε) η εγγύηση που προβλέπεται στην περίπτωση δ) να δημοσιευθεί σύμφωνα με την παράγραφο 3-
στ) οι εισφέρουσες εταιρίες να κεφαλαιοποιούν ποσό ίσο μ' εκείνο που προσδιορίζεται στο σημείο γ), εντάσσοντάς το σε αποθεματικό το οποίο να μπορεί να διανεμηθεί μόνο ύστερα από τρία χρόνια μετά την δημοσίευση των ετησίων λογαριασμών της δικαιούχου εταιρίας σχετικών με τη χρήση στη διάρκεια της οποίας έγιναν οι εισφορές ή, ενδεχομένως, μεταγενέστερα όταν θα έχουν ικανοποιηθεί όλες οι απαιτήσεις που είναι σχετικές με την εγγύηση που προβλέπεται στην περίπτωση δ) και έχουν προβληθεί στην προθεσμία αυτή.
Άρθρο 11
1. Η απόκτηση από την εταιρία κάθε στοιχείου ενεργητικού, το οποίο ανήκει σε πρόσωπο ή εταιρία στην οποία αναφέρεται το άρθρο 3 περίπτωση θ) με καταβολή του ενός δεκάτου τουλάχιστον του καλυφθέντος κεφαλαίου, υποβάλλεται σε έλεγχο και δημοσίευση ανάλογους με αυτούς που προβλέπει το άρθρο 10 και υπόκειται στην έγκριση της γενικής συνελεύσεως, όταν η απόκτηση αυτή γίνεται πριν τη λήξη της προθεσμίας, που ορίζεται από την εθνική νομοθεσία, δύο τουλάχιστον χρόνια μετά την σύσταση ή τον χρόνο χορηγήσεως της αδείας ενάρξεως των δραστηριοτήτων της εταιρίας.
Τα Κράτη μέλη μπορούν επίσης να προβλέπουν την εφαρμογή των διατάξεων αυτών, όταν το εν λόγω στοιχείο του ενεργητικού ανήκει σε μέτοχο ή οποιοδήποτε άλλο πρόσωπο.
2. Η παράγραφος 1 δεν εφαρμόζεται, ούτε για ό,τι αποκτήθηκε στα πλαίσια των τρεχουσών συναλλαγών της εταιρίας, ούτε για ό,τι αποκτήθηκε με απόφαση ή με την επίβλεψη διοικητικής ή δικαστικής αρχής, ούτε για ό,τι αποκτήθηκε στο χρηματιστήριο.
Άρθρο 12
Με την επιφύλαξη των διατάξεων που αφορούν τη μείωση του καλυφθέντος κεφαλαίου, οι μέτοχοι δεν μπορούν να απαλλαγούν από την υποχρέωση εισφοράς.
Άρθρο 13
Μέχρι την εναρμόνιση, σε μεταγενέστερο στάδιο, των εθνικών νομοθεσιών, τα Κράτη μέλη λαμβάνουν τα αναγκαία μέτρα για να δοθούν εγγυήσεις τουλάχιστον ίδιες με εκείνες που προβλέπουν τα άρθρα 2 ως 12, σε περίπτωση μετατροπής εταιρίας άλλης μορφής σε ανώνυμη εταιρία.
Άρθρο 14
Τα άρθρα 2 έως 13 δεν θίγουν τις διατάξεις που προβλέπονται από τα Κράτη μέλη για την αρμοδιότητα και την διαδικασία τροποποιήσεως του καταστατικού ή της συστατικής πράξεως.
Άρθρο 15
1. α) Με εξαίρεση τις περιπτώσεις μειώσεως του καλυφθέντος κεφαλαίου, δεν επιτρέπεται διανομή στούς μετόχους εφ' όσον κατά την ημερομηνία λήξεως της τελευταίας χρήσεως το καθαρό ενεργητικό όπως εμφανίζεται στους ετήσιους λογαριασμούς είτε θα μπορούσε να προκύψει σαν αποτέλεσμα της διανομής αυτής, είτε είναι κατώτερο από το καλυφθέν κεφάλαιο, αυξημένο κατά τα αποθεματικά των οποίων ο νόμος ή το καταστατικό δεν επιτρέπουν τη διανομή.
β) Το ποσό του καλυφθέντος κεφαλαίου που προβλέπεται στην περίπτωση α) μειώνεται κατά το ποσό του κεφαλαίου που έχει καλυφθεί αλλά δεν έχει καταβληθεί όταν το τελευταίο δεν εμφανίζεται στο ενεργητικό του ισολογισμού.
γ) Το ποσό διανομής στους μετόχους δεν είναι δυνατό να υπερβαίνει το ποσό των αποτελεσμάτων της τελευταίας κλεισθείσης χρήσεως, αυξημένο κατά τα κέρδη που έχουν μεταφερθεί από την τελευταία χρήση και τις κρατήσεις από τα αποθεματικά που είναι διαθέσιμα για το σκοπό αυτό, μειωμένα όμως κατά το ποσό των ζημιών που έχουν μεταφερθεί από χρήσεις προηγούμενες καθώς και κατά τα ποσά τα οποία έχουν αποθεματοποιηθεί σύμφωνα με το νόμο ή το καταστατικό.
δ) Ο όρος "διανομή" στις περιπτώσεις α) και γ) περιλαμβάνει κυρίως την καταβολή μερισμάτων και τόκων σχετικών με τις μετοχές.
2. Όταν η νομοθεσία Κράτους μέλους επιτρέπει την καταβολή προκαταβολών επί μερισμάτων, την υποβάλλει στις ακόλουθες προϋποθέσεις: α) καταρτίζεται λογιστική κατάσταση, στην οποία φαίνεται ότι τα διαθέσιμα ποσά για την διανομή επαρκούν-
β) το ποσό που θα διανεμηθεί δεν μπορεί να υπερβαίνει το ποσό των κερδών που έχουν πραγματοποιηθεί μετά το τέλος της τελευταίας χρήσεως, οι ετήσιοι λογαριασμοί χρήσεως της οποίας έχουν κλείσει, αυξημένο κατά τα κέρδη που έχουν μεταφερθεί από την τελευταία χρήση και τις κρατήσεις από τα αποθεματικά που είναι διαθέσιμα για το σκοπό αυτό, και μειωμένο με το ποσό των ζημιών προηγουμένων χρήσεων καθώς και κατά τα ποσά που πρέπει να αποθεματοποιηθούν δυνάμει νομίμου ή καταστατικής υποχρεώσεως.
3. Οι παράγραφοι 1 και 2 δεν θίγουν τις διατάξεις των Κρατών μελών που αφορούν την αύξηση του καλυφθέντος κεφαλαίου με την κεφαλαιοποίηση των αποθεματικών.
4. Η νομοθεσία Κράτους μέλους είναι δυνατό να προβλέπει παρεκκλίσεις από την παράγραφο 1 περίπτωση α) για τις εταιρίες επενδύσεων με σταθερό κεφάλαιο.
Σύμφωνα με την παράγραφο αυτή, ως εταιρίες επενδύσεων με σταθερό κεφάλαιο νοούνται μόνο οι εταιρίες: - οι οποίες έχουν σαν αποκλειστικό αντικείμενο την τοποθέτηση των κεφαλαίων τους σε διάφορα αξιόγραφα, διάφορες ακίνητες αξίες ή άλλες αξίες με μόνη επιδίωξη την κατανομή των κινδύνων από επενδύσεις και το οικονομικό όφελος των μετόχων τους από τα αποτελέσματα της διαχειρίσεως της περιουσίας τους, και
- οι οποίες προβαίνουν σε δημόσια πρόσκληση για την τοποθέτηση των μετοχών τους.
Στις περιπτώσεις όπου οι νομοθεσίες των Κρατών μελών κάνουν χρήση της παραπάνω δυνατότητας: α) Επιβάλλουν στις εταιρίες αυτές να σημειώσουν τον όρο "εταιρία επενδύσεων" σε όλα τα έγγραφα που αναφέρονται στο άρθρο 4, της οδηγίας 68/151/ΕΟΚ.
β) Δεν επιτρέπουν σε εταιρία της μορφής αυτής, το καθαρό ενεργητικό της οποίας είναι κατώτερο από το ποσό που ορίζεται στην παράγραφο 1 περίπτωση α), να προβαίνει σε διανομή στους μετόχους εφ' όσον κατά την ημερομηνία λήξεως της τελευταίας χρήσεως, το σύνολο του ενεργητικού της εταιρίας, όπως εμφανίζεται στους ετήσιους λογαριασμούς χρήσεως είτε θα μπορούσε να προκύψει σαν αποτέλεσμα τέτοιας διανομής, είτε είναι κατώτερο κατά μία και μισή φορά του ποσού του συνόλου του συνόλου των χρεών της εταιρίας στους πιστωτές, όπως απορρέει από τους ετήσιους λογαριασμούς χρήσεως.
γ) Επιβάλλουν σε κάθε εταιρία της μορφής αυτής, η οποία προβαίνει σε διανομή, ενώ το καθαρό ενεργητικό της είναι κατώτερο από το ποσό που ορίζεται στην παράγραφο 1 περίπτωση α), να διευκρινίζει με μια υποσημείωση στους ετήσιους λογαριασμούς της χρήσεως.
Άρθρο 16
Κάθε διανομή κατά παράβαση του άρθρου 15 πρέπει να επιστραφεί από τους μετόχους που την εισέπραξαν, αν η εταιρία αποδείξει ότι οι μέτοχοι αυτοί εγνώριζαν την αντικανονικότητα των διανομών που έγιναν προς όφελός τους ή δεν ήταν δυνατόν να την αγνοούν αν ληφθούν υπόψη οι περιστάσεις.
Άρθρο 17
1. Σε περίπτωση σημαντικής μειώσεως του καλυφθέντος κεφαλαίου, συγκαλείται η γενική συνέλευση, σε προθεσμία που ορίζεται από τις νομοθεσίες των Κρατών μελών, για να εξετασθεί αν πρέπει να λυθεί η εταιρία ή να ληφθεί οποιοδήποτε άλλο μέτρο.
2. Η νομοθεσία Κράτους μέλους δεν μπορεί να καθορίσει την μείωση που θεωρείται σημαντική κατά την έννοια της παραγράφου 1, σε ποσό μεγαλύτερο από το καλυφθέν κεφάλαιο.
Άρθρο 18
1. Οι μετοχές εταιρίας δεν επιτρέπεται να αναλαμβάνονται από την ίδια.
2. Αν οι μετοχές εταιρίας έχουν αναληφθεί από πρόσωπο, το οποίο ενεργεί επ' ονόματί του αλλά για λογαριασμό της εταιρίας αυτής, η ανάληψη θεωρείται ότι έγινε για δικό του λογαριασμό.
3. Τα πρόσωπα ή οι εταιρίες, που αναφέρονται στο άρθρο 3, ή σε περίπτωση αυξήσεως του καλυφθέντος κεφαλαίου, τα μέλη του διοικητικού οργάνου ή της διευθύνσεως υποχρεώνονται να εξοφλήσουν τις μετοχές, οι οποίες έχουν αναληφθεί κατά παράβαση του άρθρου αυτού.
Πάντως, η νομοθεσία Κράτους μέλους μπορεί να προβλέπει ότι κάθε ενδιαφερόμενος μπορεί να απαλλαγεί από την υποχρέωση αυτή αποδεικνύοντας ότι δεν τον βαρύνει προσωπικά υπαιτιότητα.
Άρθρο 19
1. Όταν η νομοθεσία Κράτους μέλους επιτρέπει σε μια εταιρία να αποκτήσει τις δικές της μετοχές, είτε αυτή η ίδια είτε με πρόσωπο το οποίο ενεργεί επ' ονόματί του αλλά για λογαριασμό της εταιρίας αυτής, υποβάλλει την απόκτηση αυτή στις ακόλουθες τουλάχιστο προϋποθέσεις: α) η γενική συνέλευση χορηγεί την έγκριση αποκτήσεως και ορίζει τους όρους των προβλεπομένων αποκτήσεων και κυρίως, τον ανώτατο αριθμό μετοχών που είναι δυνατόν να αποκτηθούν, τη διάρκεια για την οποία χορηγείται η έγκριση η οποία δεν μπορεί να υπερβαίνει τους δέκα οκτώ μήνες και, σε περίπτωση αποκτήσεως από επαχθή αιτία, τα κατώτατα και ανώτατα όρια της αξίας. Τα μέλη των διοικητικών οργάνων ή της διευθύνσεως υποχρεούνται να μεριμνούν για την τήρηση των προϋποθέσεων που αναφέρονται στα σημεία β), γ) και δ)-
β) η ονομαστική αξία, ή σε περίπτωση ελλείψεως ονομαστικής αξίας, η λογιστική αξία των μετοχών που αποκτήθηκαν, συμπεριλαμβανομένων των μετοχών τις οποίες απέκτησε προηγουμένως η εταιρία και διατηρεί σε χαρτοφυλάκιο και των μετοχών τις οποίες απέκτησε πρόσωπο, το οποίο ενεργούσε επ' ονόματί του αλλά για λογαριασμό της εταιρίας αυτής, δεν είναι δυνατό να υπερβαίνει το 10% του καλυφθέντος κεφαλαίου-
γ) η απόκτηση μετοχών δεν επιτρέπεται να έχει σαν αποτέλεσμα τη μείωση του καθαρού ενεργητικού σε ποσό κατώτερο από εκείνο που αναφέρεται στο άρθρο 15 παράγραφος 1 περίπτωση α)-
δ) Η συναλλαγή μπορεί να αφορά μόνο μετοχές που έχουν εξοφληθεί πλήρως.
2. Η νομοθεσία Κράτους μέλους μπορεί να παρεκκλίνει από την παράγραφο 1 περίπτωση α) πρώτη φράση, όταν η απόκτηση ιδίων μετοχών είναι αναγκαία για να αποφευχθεί επικείμενη σοβαρή ζημία στην εταιρία. Στην περίπτωση αυτή, η επόμενη γενική συνέλευση πρέπει να ενημερωθεί από το διοικητικό όργανο ή τη διεύθυνση για τους λόγους ή το σκοπό των αποκτήσεων που έχουν πραγματοποιηθεί, τον αριθμό και την ονομαστική αξία ή, σε περίπτωση ελλείψεως ονομαστικής αξίας, τη λογιστική αξία των μετοχών που αποκτήθηκαν, το τμήμα του καλυφθέντος κεφαλαίου που αντιπροσωπεύουν, καθώς και την αξία των μετοχών αυτών.
3. Τα Κράτη μέλη έχουν τη δυνατότητα να μην εφαρμόσουν την παράγραφο 1 περίπτωση α) πρώτη φράση στις μετοχές, που αποκτήθηκαν είτε από την ίδια την εταιρία, είτε από πρόσωπο το οποίο ενεργεί επ' ονόματί του αλλά για λογαριασμό της εταιρίας αυτής με σκοπό να διανεμηθούν στο προσωπικό της ή στο προσωπικό εταιρίας συνδεδεμένης με αυτή. Η διανομή παρομοίων μετοχών πρέπει να πραγματοποιηθεί σε προθεσμία δώδεκα μηνών από τον χρόνο αποκτήσεως των μετοχών αυτών.
Άρθρο 20
1. Τα Κράτη μέλη έχουν τη δυνατότητα να μην εφαρμόσουν το άρθρο 19: α) στις μετοχές που αποκτήθησαν σε εκτέλεση αποφάσεως για μείωση του κεφαλαίου ή στην περίπτωση που προβλέπεται στο άρθρο 39-
β) στις μετοχές που αποκτήθησαν μετά από καθολική μεταβίβαση της περιουσίας-
γ) στις μετοχές που εξοφλήθησαν πλήρως και έχουν αποκτηθεί από χαριστική αιτία ή έχουν αποκτηθεί από τράπεζες και άλλους πιστωτικούς οργανισμούς ως προμήθεια για αγορά-
δ) στις μετοχές που αποκτήθηκαν δυνάμει νομίμου υποχρεώσεως, υποχρώσεως που προκύπτει από δικαστική απόφαση με σκοπό την προστασία των μειοψηφούντων μετόχων, κυρίως σε περίπτωση συγχωνεύσεως, αλλαγής του σκοπού ή της μορφής της εταιρίας, μεταφοράς της έδρας στο εξωτερικό ή επιβολής περιορισμών για τη μεταβίβαση των μετοχών-
ε) στις μετοχές που αποκτήθησαν από μέτοχο επειδή ο τελευταίος δεν τις εξόφλησε-
στ) στις μετοχές που αποκτήθησαν προκειμένου να αποζημιωθούν οι μειοψηφούντες μέτοχοι των συνδεδεμένων εταιριών-
ζ) στις μετοχές που εξοφλήθησαν πλήρως και αποκτήθησαν με πλειστηριασμό, από αναγκαστική εκτέλεση που πραγματοποιήθηκε για την ικανοποίηση αξιώσεως της εταιρίας από τον κύριο των μετοχών αυτών-
η) στις μετοχές που εξοφλήθησαν πλήρως, εκδόθησαν από εταιρία επενδύσεως με σταθερό κεφάλαιο κατά την έννοια του άρθρου 15 παράγραφος 4 δεύτερο εδάφιο και αποκτήθησαν μετά από αίτηση των επενδυτών, από την εταιρία αυτή ή εταιρία συνδεδεμένη με αυτή. Το άρθρο 15 παράγραφος 4 τρίτο εδάφιο περίπτωση α) εφαρμόζεται εν προκειμένω. Οι αποκτήσεις αυτές δεν επιτρέπεται να έχουν ως αποτέλεσμα την μείωση του καθαρού ενεργητικού σε ποσό κατώτερο από εκείνο του καλυφθέντος κεφαλαίου, αυξημένου κατά τα αποθεματικά των οποίων ο νόμος δεν επιτρέπει την διανομή.
2. Εν τούτοις οι μετοχές που αποκτήθησαν στις περιπτώσεις που αναφέρονται στην παράγραφο 1 περιπτώσεις β) μέχρι ζ), πρέπει να μεταβιβασθούν σε προθεσμία τριών χρόνων το αργότερο, από τον χρόνο της αγοράς τους εκτός αν η ονομαστική αξία ή, σε περίπτωση ελλείψεως ονομαστικής αξίας, η λογιστική αξία των μετοχών που αποκτήθησαν, συμπεριλαμβανομένων των μετοχών που η εταιρία μπορεί να έχει αποκτήσει από πρόσωπο το οποίο ενεργεί επ' ονόματί του αλλά για λογαριασμό της εταιρίας, δεν υπερβαίνει το 10% του καλυφθέντος κεφαλαίου.
3. Σε περίπτωση που οι μετοχές δεν μεταβιβασθούν στην προθεσμία που ορίζεται από την παράγραφο 2, πρέπει να ακυρωθούν. Η νομοθεσία Κράτους μέλους μπορεί να προβλέπει ότι η ακύρωση αυτή γίνεται με τη μείωση του καλυφθέντος κεφαλαίου κατά το αντίστοιχο ποσό. Τέτοια μείωση πρέπει να προβλέπεται στο μέτρο που οι αποκτήσεις μετοχών που πρέπει να ακυρωθούν είχαν αποτέλεσμα τη μείωση του καθαρού ενεργητικού σε ποσό κατώτερο από εκείνο που προβλέπεται στο άρθρο 15 παράγραφος 1 περίπτωση α).
Άρθρο 21
Οι μετοχές που αποκτήθησαν κατά παράβαση των διατάξεων των άρθρων 19 και 20 πρέπει να μεταβιβασθούν σε προθεσμία ενός χρόνου από τον χρόνο αποκτήσεώς τους. Αν δεν μεταβιβασθούν στην προθεσμία αυτή, εφαρμόζεται το άρθρο 20 παράγραφος 3.
Άρθρο 22
1. Όταν η νομοθεσία Κράτους μέλους επιτρέπει σε εταιρία να αποκτά τις δικές της μετοχές, είτε η ίδια είτε με πρόσωπο που ενεργεί επ' ονόματί του αλλά για λογαριασμό της εταιρίας αυτής, υποβάλλει οποτεδήποτε την κατοχή των μετοχών αυτών στις ακόλουθες τουλάχιστον προϋποθέσεις: α) από τα δικαιώματα που απορρέουν από τις μετοχές, το δικαίωμα ψήφου των ιδίων μετοχών οπωσδήποτε αναστέλλεται-
β) αν οι μετοχές αυτές εγγράφονται στο ενεργητικό του ισολογισμού, προστίθεται στο παθητικό αδιανέμητο αποθεματικό του ιδίου ύψους.
2. Οταν η νομοθεσία Κράτους μέλους επιτρέπει σε εταιρία να αποκτά τις δικές της μετοχές είτε η ίδια είτε με πρόσωπο που ενεργεί επ' ονόματί του αλλά για λογαριασμό αυτής της εταιρίας, απαιτεί να αναφέρονται στην έκθεση διαχειρίσεως τουλάχιστον:
α) οι λόγοι των αγορών που πραγματοποιήθησαν κατά τη διάρκεια της εταιρικής χρήσεως- β) ο αριθμός και η ονομαστική αξία ή σε περίπτωση ελλείψεως ονομαστικής αξίας, η λογιστική αξία των μετοχών, που αποκτήθησαν και μεταβιβάσθησαν κατά τη διάρκεια της χρήσεως καθώς και το τμήμα του καλυφθέντος κεφαλαίου που αντιπροσωπεύουν-
γ) σε περίπτωση κτήσεως ή μεταβιβάσεως από επαχθή αιτία, η αξία των μετοχών-
δ) ο αριθμός και η ονομαστική αξία, ή σε περίπτωση ελλείψεως ονομαστικής αξίας, η λογιστική αξία των μετοχών που αποκτήθησαν και κατέχονται από την εταιρία, καθώς και το τμήμα του καλυφθέντος κεφαλαίου, που αντιπροσωπεύουν.
Άρθρο 23
1. Η εταιρία δεν επιτρέπεται να προβαίνει σε προκαταβολές, ή να χορηγεί δάνεια, ή να παρέχει εγγυήσεις στην περίπτωση αποκτήσεως των μετοχών της από τρίτους.
2. Η παράγραφος 1 δεν εφαρμόζεται ούτε στις συναλλαγές που έγιναν στο πλαίσιο των τρεχουσών συναλλαγών των τραπεζών και άλλων πιστωτικών οργανισμών, ούτε στις συναλλαγές που πραγματοποιήθησαν με σκοπό την κτήση μετοχών από ή για το προσωπικό της εταιρίας ή εταιρίας συνδεδεμένης με αυτήν. Πάντως οι συναλλαγές αυτές δεν μπορούν να έχουν σαν αποτέλεσμα την μείωση του καθαρού ενεργητικού της εταιρίας σε ποσό κατώτερο από εκείνο που προβλέπεται στο άρθρο 15 παράγραφος 1 σε περίπτωση α).
3. Η παράγραφος 1 δεν εφαρμόζεται στις συναλλαγές που πραγματοποιήθησαν με σκοπό την απόκτηση μετοχών που προβλέπεται από το άρθρο 20 παράγραφος 1 περίπτωση β).
Άρθρο 24
1. Η ενεχύραση από την εταιρία των δικών της μετοχών, είτε από την ίδια είτε από πρόσωπο που ενεργεί επ' ονόματί τους αλλά για λογαριασμό της εταιρίας αυτής, εξομοιώνεται με τις αποκτήσεις που αναφέρονται στο άρθρο 19, στο άρθρο 20 παράγραφος 1 και στα άρθρα 22 και 23.
2. Τα Κράτη μέλη μπορούν να μην εφαρμόσουν την παράγραφο 1 στις τρέχουσες συναλλαγές των τραπεζών και λοιπών πιστωτικών οργανισμών.
Άρθρο 25
1. Κάθε αύξηση του κεφαλαίου πρέπει να αποφασίζεται από τη γενική συνέλευση. Η απόφαση αυτή καθώς και η πραγματοποίηση της αυξήσεως του αναληφθέντος κεφαλαίου, δημοσιεύονται σύμφωνα με τους προβλεπόμενους από τη νομοθεσία κάθε Κράτους μέλους τρόπους, κατά το άρθρο 3 της οδηγίας 68/151/ΕΟΚ.
2. Πάντως, το καταστατικό, η ιδρυτική πράξη ή η γενική συνέλευση, της οποίας η απόφαση πρέπει να δημοσιευθεί σύμφωνα με την παράγραφο 1, μπορούν να επιτρέπουν την αύξηση του καλυφθέντος κεφαλαίου λαμβάνοντας πρόνοια ώστε το ανώτατο ποσό να μην είναι μεγαλύτερο από το ποσό που τυχόν προβλέπει ο νόμος. Το εξουσιοδοτημένο για το σκοπό αυτό όργανο της εταιρίας αποφασίζει κατά περίπτωση να αυξήσει το καλυφθέν κεφάλαιο στα όρια του ποσού που ορίσθηκε. Η εξουσία αυτή του οργάνου έχει ανώτατη διάρκεια πέντε χρόνων και μπορεί να ανανεωθεί μία ή περισσότερες φορές από τη γενική συνέλευση για χρονικό διάστημα, που δεν μπορεί να υπερβαίνει τα πέντε χρόνια για κάθε ανανέωση.
3. Οταν υπάρχουν περισσότερες κατηγορίες μετόχων, η απόφαση της γενικής συνελεύσεως για αύξηση του κεφαλαίου, που προβλέπεται στην παράγραφο 1 ή την έγκριση αυξήσεως του κεφαλαίου που αναφέρεται στην παράγραφο 2, υποβάλλεται σε χωριστή ψηφοφορία τουλάχιστον για κάθε κατηγορία μετόχων, τα δικαιώματα των οποίων επηρεάζει η ενέργεια αυτή.
4. Το άρθρο αυτό ισχύει για την έκδοση όλων των τίτλων που είναι μετατρέψιμοι σε μετοχές ή συνοδεύονται από το δικαίωμα αναλήψεως μετοχών, όχι όμως για τη μετατροπή των τίτλων και την άσκηση του δικαιώματος αναλήψεως.
Άρθρο 26
Οι μετοχές που εκδόθησαν έναντι εισφορών ύστερα από αύξηση του καλυφθέντος κεφαλαίου πρέπει να εξοφληθούν τουλάχιστον κατά ποσοστό 25% της ονομαστικής τους αξίας, ή σε περίπτωση ελλείψεως ονομαστικής αξίας, της λογιστικής τους αξίας. Όταν προβλέπεται η καταβολή προσθέτου ποσού, το ποσό αυτό πρέπει να καταβάλλεται ολόκληρο.
Άρθρο 27
1. Οι μετοχές, που εκδόθησαν έναντι εισφορών σε είδος, ύστερα από αύξηση του καλυφθέντος κεφαλαίου πρέπει να έχουν εξοφληθεί πλήρως σε προθεσμία πέντε χρόνων μετά την απόφαση για αύξηση του αναληφθέντος κεφαλαίου.
3. Τα Κράτη μέλη μπορούν να μην εφαρμόσουν την παράγραφο 2, όταν η αύξηση του κεφαλαίου γίνεται για να πραγματοποιηθεί συγχώνευση ή δημόσια προσφορά αγοράς ή ανταλλαγής και για να αμειφθούν οι μέτοχοι εταιρίας που απορροφήθηκε, ή οι μέτοχοι εταιρίας, η οποία αποτελεί το αντικείμενο της δημόσιας προσφοράς, αγοράς ή ανταλλαγής.
4. Τα Κράτη μέλη μπορούν να μην εφαρμόσουν την παράγραφο 2, όταν όλες οι μετοχές που εκδόθησαν ύστερα από αύξηση του αναληφθέντος κεφαλαίου εκδίδονται έναντι εισφορών σε είδος, που έγιναν από μία ή περισσότερες εταιρίες, με την προϋπόθεση ότι όλοι οι μέτοχοι της εταιρίας δικαιούχου των εισφορών, παραιτήθηκαν από τη σύνταξη της εκθέσεως του εμπειρογνώμονα και ότι πληρούνται όλες οι προϋποθέσεις του άρθρου 10 παράγραφος 4 περιπτώσεις β) μέχρι στ).
Άρθρο 28
Εάν δεν γίνει πλήρης κάλυψη του ποσού της αυξήσεως του κεφαλαίου, το κεφάλαιο αυξάνει μέχρι το ποσό που έχει καλυφθεί, μόνον εφ' όσον οι προϋποθέσεις εκδόσεως προβλέπουν ρητά τη δυνατότητα αυτή.
Άρθρο 29
1. Κατά την αύξηση του καλυφθέντος κεφαλαίου με εισφορές σε μετρητά, οι μετοχές πρέπει να προσφερθούν κατά προτίμηση στους μετόχους ανάλογα με το τμήμα του κεφαλαίου, που αντιπροσωπεύουν οι μετοχές τους.
2. Η νομοθεσία Κράτους μέλους μπορεί να προβλέψει: α) την μη εφαρμογή της παραγράφου 1 στις μετοχές, στις οποίες αναγνωρίζεται περιορισμένο δικαίωμα συμμετοχής στις διανομές, κατά την έννοια του άρθρου 15, και / ή στη διανομή της εταιρικής περιουσίας σε περίπτωση εκκαθαρίσεως- ή
β) την δυνατότητα όταν το καλυφθέν κεφάλαιο εταιρίας που έχει περισσότερες κατηγορίες μετοχών, στις οποίες το δικαίωμα ψήφου ή το δικαίωμα συμμετοχής στις διανομές κατά την έννοια του άρθρου 15, ή στη διανομή της εταιρικής περιουσίας σε περίπτωση εκκαθαρίσεως είναι διαφορετικά μεταξύ τους, να αυξάνεται με την έκδοση νέων μετοχών μιας μόνον από τις κατηγορίες αυτές, να επιτρέπουν δε την άσκηση του δικαιώματος προτιμήσεως από τους μετόχους των άλλων κατηγοριών μόνο από την άσκηση του δικαιώματος αυτού από τους μετόχους της κατηγορίας από την οποία εκδίδονται οι νέες μετοχές.
3. Η προσφορά προτιμησιακής αναλήψεως καθώς και η προθεσμία στην οποία πρέπει να ασκηθεί το δικαίωμα αυτό δημοσιεύονται στο εθνικό δελτίο σύμφωνα με την οδηγία 68/151/ΕΟΚ. Πάντως, η νομοθεσία Κράτους μέλους μπορεί να μην προβλέπει τη δημοσίευση αυτή, όταν όλες οι μετοχές της εταιρίας είναι ονομαστικές. Στην περίπτωση αυτή, πρέπει να ενημερωθούν γραπτώς όλοι οι μέτοχοι. Το δικαίωμα προτιμήσεως πρέπει να ασκηθεί σε προθεσμία όχι μικρότερη από δεκατέσσερεις ημέρες μετά τη δημοσίευση της προσφοράς ή την αποστολή των επιστολών στους μετόχους.
4. Το δικαίωμα προτιμήσεως δεν επιτρέπεται να περιορισθεί ή να αποκλεισθεί από το καταστατικό ή τη συστατική πράξη. Αυτό είναι πάντως δυνατό με απόφαση της γενικής συνελεύσεως. Το διοικητικό όργανο ή η διεύθυνση έχει την υποχρέωση να παρουσιάσει στη συνέλευση γραπτή έκθεση, η οποία να αναφέρει τους λόγους περιορισμού ή αποκλεισμού του δικαιώματος προτιμήσεως και να δικαιολογεί την τιμή εκδόσεως που προτείνεται. Η συνέλευση αποφαίνεται σύμφωνα με τους κανόνες απαρτίας και πλειοψηφίας που ορίζονται στο άρθρο 40. Η απόφασή της δημοσιεύεται σύμφωνα με την διαδικασία που προβλέπεται από τη νομοθεσία κάθε Κράτους μέλους, κατά το άρθρο 3 της οδηγίας 68/151/ΕΟΚ.
Η νομοθεσία Κράτους μέλους μπορεί να προβλέπει ότι το καταστατικό, η συστατική πράξη ή η γενική συνέλευση που αποφαίνεται σύμφωνα με τους κανόνες απαρτίας, πλειοψηφίας και δημοσιότητος που προβλέπονται στην παράγραφο 4, μπορούν να παρέχουν την εξουσία περιορισμού ή αποκλεισμού του δικαιώματος προτιμήσεως στο όργανο της εταιρίας, το οποίο είναι εξουσιοδοτημένο να αποφασίζει την αύξηση του καλυφθέντος κεφαλαίου χωρίς το τελευταίο να υπερβεί το εγκεκριμένο κεφάλαιο. Η εξουσία αυτή δεν μπορεί να έχει διάρκεια μεγαλύτερη από εκείνη της εξουσίας που προβλέπει το άρθρο 25 παράγραφος 2.
6. Οι παράγραφοι 1 μέχρι 5 ισχύουν για την έκδοση όλων των τίτλων που είναι μετατρέψιμοι σε μετοχές ή συνοδεύονται από το δικαίωμα αναλήψεως μετοχών, όχι όμως για τη μετατροπή των τίτλων και την άσκηση του δικαιώματος αναλήψεως.
7. Αποκλεισμός από το δικαίωμα προτιμήσεως, κατά την έννοια των παραγράφων 4 και 5 δεν υπάρχει όταν, σύμφωνα με την απόφαση για την αύξηση του καλυφθέντος κεφαλαίου, η έκδοση μετοχών γίνεται σε τράπεζες ή άλλους πιστωτικούς οργανισμούς, για να προσφερθούν στους μετόχους της εταιρίας, σύμφωνα με τις παραγράφους 1 και 3.
Άρθρο 30
Άρθρο 31
Όταν υπάρχουν περισσότερες κατηγορίες μετοχών, η απόφαση της γενικής συνελεύσεως για την μείωση του καλυφθέντος κεφαλαίου υποβάλλεται σε χωριστή ψηφοφορία τουλάχιστο για κάθε κατηγορία μετοχών, τα δικαιώματα των οποίων επηρεάζει η πράξη.
Άρθρο 32
1. Σε περίπτωση μειώσεως του καλυφθέντος κεφαλαίου, τουλάχιστον οι πιστωτές των οποίων οι απαιτήσεις γεννήθηκαν πριν από τη δημοσίευση της αποφάσεως μειώσεως έχουν τουλάχιστον το δικαίωμα να λάβουν εγγύηση για τις απαιτήσεις που δεν είναι ληξιπρόθεσμες κατά τον χρόνο της δημοσιεύσεώς της. Οι νομοθεσίες των Κρατών μελών ορίζουν τις προϋποθέσεις ασκήσεως του δικαιώματος αυτού. Μπορούν να αποκλείσουν το δικαίωμα αυτό μόνο όταν ο πιστωτής έχει κατάλληλες εγγυήσεις ή όταν οι τελευταίες δεν είναι απαραίτητες λαμβανομένης υπ' όψη της εταιρικής περιουσίας.
2. Οι νομοθεσίες εξ άλλου, των Κρατών μελών προβλέπουν, τουλάχιστον, ότι η μείωση είναι ανίσχυρη ή ότι καμμία πληρωμή δεν επιτρέπεται να γίνει στους μετόχους, εφ' όσον δεν έχουν ικανοποιηθεί οι πιστωτές ή το δικαστήριο δεν έχει αποφανθεί ότι η αίτησή τους δεν πρέπει να γίνει δεκτή.
3. Το άρθρο αυτό εφαρμόζεται επίσης όταν η μείωση του καλυφθέντος κεφαλαίου γίνεται με ολική ή μερική απαλλαγή από την καταβολή των εισφορών των μετόχων.
Άρθρο 33
1. Τα Κράτη μέλη μπορούν να μην εφαρμόζουν το άρθρο 32 σε περίπτωση μειώσεως του καλυφθέντος κεφαλαίου, που αποβλέπει στην κάλυψη ζημιών ή στην ενίσχυση του αποθεματικού, με την προϋπόθεση ότι, ύστερα από την πράξη αυτή το ποσό του αποθεματικού δεν θα υπερβεί το 10% του μειωθέντος καλυφθέντος κεφαλαίου. Το αποθεματικό αυτό δεν μπορεί να διανεμηθεί στους μετόχους, εκτός από την περίπτωση μειώσεως του καλυφθέντος κεφαλαίου. Μπορεί να χρησιμοποιηθεί μόνο για την κάλυψη ζημιών που έγιναν ή για την αύξηση του καλυφθέντος κεφαλαίου, με κεφαλοποίηση αποθεματικών στο μέτρο που τα Κράτη μέλη το επιτρέπουν.
2. Στις περιπτώσεις που προβλέπονται στην παράγραφο 1, οι νομοθεσίες των Κρατών μελών προβλέπουν, τουλάχιστον, τα αναγκαία μέτρα, ώστε τα ποσά που προέρχονται από τη μείωση του καλυφθέντος κεφαλαίου να μην μπορούν να χρησιμοποιηθούν για καταβολές ή διανομές στους μετόχους, ούτε για να απαλλάξουν τους μετόχους από την υποχρέωση να καταβάλλουν τις εισφορές τους.
Άρθρο 34
Το καλυφθέν κεφάλαιο δεν μπορεί να μειωθεί σε ποσό κατώτερο από το ελάχιστο κεφάλαιο, που ορίσθηκε σύμφωνα με το άρθρο 6. Πάντως, τα Κράτη μέλη μπορούν να επιτρέψουν τέτοια μείωση αν προβλέπουν συγχρόνως ότι η απόφαση μειώσεως είναι ισχυρή μόνον αν γίνει αύξηση του καλυφθέντος κεφαλαίου, σε ύψος τουλάχιστο ίσο με το ελάχιστο όριο που προβλέπεται.
Άρθρο 35
Όταν η νομοθεσία Κράτους μέλους επιτρέπει την ολική ή μερική απόσβεση του καλυφθέντος κεφαλαίου χωρίς μείωση του τελευταίου απαιτεί, τουλάχιστον, την εκπλήρωση των ακολούθων προϋποθέσεων: α) αν το καταστατικό ή η συστατική πράξη προβλέπουν την απόσβεση, η τελευταία αποφασίζεται από την γενική συνέλευση, σύμφωνα με τις κανονικές τουλάχιστον προϋποθέσεις απαρτίας και πλειοψηφίας. Όταν το καταστατικό ή η συστατική πράξη δεν προβλέπουν την απόσβεση ή τελευταία αποφασίζεται από την γενική συνέλευση, σύμφωνα τουλάχιστον με τις προϋποθέσεις απαρτίας και πλειοψηφίας που προβλέπονται στο άρθρο 40. Η απόφαση δημοσιεύεται σύμφωνα με τους τρόπους που προβλέπονται από τη νομοθεσία κάθε Κράτους μέλους, σύμφωνα με το άρθρο 3 της οδηγίας 68/151/ΕΟΚ-
β) η απόσβεση μπορεί να γίνει χρησιμοποιώντας μόνο τα ποσά που μπορούν να διανεμηθούν, σύμφωνα με το άρθρο 15 παράγραφος 1-
γ) οι μέτοχοι οι μετοχές των οποίων έχουν αποσβεσθεί, διατηρούν τα δικαιώματά τους στην εταιρία, εκτός από το δικαίωμα επιστροφής της εισφοράς και το δικαίωμα συμμετοχής στη διανομή πρώτου μερίσματος, το οποίο εισπράττεται επί των μετοχών, που δεν αποσβέσθησαν.
Άρθρο 36
1. Όταν η νομοθεσία Κράτους μέλους επιτρέπει στις εταιρίες να μειώσουν το καλυφθέν κεφάλαιό τους με την αναγκαστική ανάκληση μετοχών, απαιτεί τουλάχιστον την εκπλήρωση των ακολούθων προϋποθέσεων:
α) η αναγκαστική ανάκληση πρέπει να επιβάλλεται ή να επιτρέπεται από το καταστατικό ή τη συστατική πράξη πριν από την ανάληψη των μετοχών που αποτελούν αντικείμενο ανακλήσεως-
γ) το όργανο της εταιρίας, που αποφασίζει για την αναγκαστική ανάκληση ορίζει τις προϋποθέσεις και τους τρόπους με τους οποίους πραγματοποιείται, εφ' όσον δεν προβλέπονται από το καταστατικό ή τη συστατική πράξη-
δ) εφαρμόζεται το άρθρο 32, εκτός αν πρόκειται για μετοχές που έχουν πλήρως εξοφληθεί και τίθενται εκ χαριστικής αιτίας στη διάθεση της εταιρίας ή ανακαλούνται χρησιμοποιώντας ποσά που μπορούν να διανεμηθούν σύμφωνα με το άρθρο 15 παράγραφος 1. Στην περίπτωση αυτή, ποσό ίσο με την ονομαστική αξία ή, σε περίπτωση ελλείψεως ονομαστικής αξίας, με τη λογιστική αξία όλων των μετοχών, που ανακλήθηκαν πρέπει να αποτελέσει μέρος αποθεματικού. Το αποθεματικό αυτό δεν μπορεί, εκτός από την περίπτωση μειώσεως του καλυφθέντος κεφαλαίου, να διανεμηθεί στους μετόχους. Μπορεί να χρησιμοποιηθεί μόνο για να καλύψει ζημίες ή για να αυξήσει το καλυφθέν κεφάλαιο με κεφαλαιοποίηση αποθεματικών, στο μέτρο που τα Κράτη μέλη το επιτρέπουν.
ε) η απόφαση σχετικά με την αναγκαστική ανάκληση δημοσιεύεται σύμφωνα με την διαδικασία που προβλέπεται από τη νομοθεσία κάθε Κράτους μέλους κατά το άρθρο 3 της οδηγίας 58/151/ΕΟΚ.
2. Το άρθρο 30 παράγραφος 1 και τα άρθρα 31, 33 και 40 δεν εφαρμόζονται στις περιπτώσεις που προβλέπονται στην παράγραφο 1.
Άρθρο 37
1. Σε περίπτωση μειώσεως του καλυφθέντος κεφαλαίου με ανάκληση μετοχών, τις οποίες απέκτησε η ίδια η εταιρία ή πρόσωπο που ενεργεί επ' ονόματί του αλλά για λογαριασμό της εταιρίας αυτής, η ανάκληση πρέπει να αποφασισθεί από την γενική συνέλευση.
2. Εφαρμόζεται το άρθρο 32, εκτός αν πρόκειται για μετοχές που εξοφλήθησαν πλήρως και αποκτήθησαν εκ χαριστικής αιτίας ή με ποσά που μπορούν να διανεμηθούν, σύμφωνα με το άρθρο 15 παράγραφος 1. Στην περίπτωση αυτή, ποσό ίσο με την ονομαστική αξία ή, σε περίπτωση ελλείψεως ονομαστικής αξίας, με τη λογιστική αξία όλων των μετοχών που ανακλήθησαν πρέπει να αποτελέσει μέρος αποθεματικού. Το αποθεματικό αυτό δεν μπορεί, εκτός από την περίπτωση μειώσεως του καλυφθέντος κεφαλαίου, να διανεμηθεί στους μετόχους. Μπορεί να χρησιμοποιηθεί μόνο για να καλύψει ζημίες ή να αυξήσει το καλυφθέν κεφάλαιο με κεφαλαιοποίηση αποθεματικών στο μέτρο, που τα Κράτη μέλη επιτρέπουν τέτοια πράξη.
3. Τα άρθρα 31, 33 και 40 δεν εφαρμόζονται στις περιπτώσεις που προβλέπονται στην παράγραφο 1.
Άρθρο 38
Στις περιπτώσεις που προβλέπονται στο άρθρο 35, στο άρθρο 36 παράγραφος 1 περίπτωση β) και στο άρθρο 37 παράγραφος 1, όταν υπάρχουν περισσότερες κατηγορίες μετοχών, η απόφαση της γενικής συνελεύσεως περί της αποσβέσεως του καλυφθέντος κεφαλαίου ή της μειώσεώς του με ανάκληση μετοχών υποβάλλεται σε χωριστή ψηφοφορία τουλάχιστον, για κάθε κατηγορία μετόχων, τα δικαιώματα των οποίων επηρεάζονται από την πράξη.
Άρθρο 39
Όταν η νομοθεσία Κράτους μέλους επιτρέπει στις εταιρίες να εκδίδουν μετοχές που μπορούν να εξαγορασθούν, απαιτεί την εκπλήρωση τουλάχιστον των ακολούθων προϋποθέσεων για την εξαγορά των μετοχών αυτών: α) η εξαγορά πρέπει να επιτρέπεται από το καταστατικό ή τη συστατική πράξη πριν από την ανάληψη των μετοχών που μπορούν να εξαγορασθούν-
β) οι μετοχές αυτές πρέπει να έχουν πλήρως εξοφληθεί-
γ) οι προϋποθέσεις και οι τρόποι εξαγοράς ορίζονται από το καταστατικό ή τη συστατική πράξη-
δ) η εξαγορά μπορεί να γίνει χρησιμοποιώντας μόνο ποσά που μπορούν να διανεμηθούν σύμφωνα με το άρθρο 15 παράγραφος 1 ή το προϊόν νέας εκδόσεως που πραγματοποιήθηκε με το σκοπό την εξαγορά αυτή-
ε) ποσό ίσο με την ονομαστική αξία ή, σε περίπτωση ελλείψεως ονομαστικής αξίας, με τη λογιστική αξία όλων των μετοχών που εξαγοράσθησαν πρέπει να αποτελέσει μέρος αποθεματικού, το οποίο δεν μπορεί, εκτός από την περίπτωση μειώσεως του καλυφθέντος κεφαλαίου, να διανεμηθεί στους μετόχους. Το αποθεματικό αυτό μπορεί να χρησιμοποιηθεί μόνο για την αύξηση του καλυφθέντος κεφαλαίου με κεφαλαιοποίηση αποθεματικών-
στ) το σημείο ε) δεν εφαρμόζεται, όταν η εξαγορά έγινε με την χρησιμοποίηση του προϊόντος νέας εκδόσεως, που πραγματοποιήθηκε με σκοπό την εξαγορά αυτή-
ζ) όταν, συνεπεία της εξαγοράς, προβλέπεται η καταβολή προσθέτου ποσού στους μετόχους, το ποσό αυτό δεν μπορεί να κρατηθεί παρά μόνο από τα ποσά που μπορούν να διανεμηθούν, σύμφωνα με το άρθρο 15 παράγραφος 1, ή από αποθεματικό, διαφορετικό από εκείνο που προβλέπει το σημείο ε), το οποίο δεν μπορεί, εκτός από την περίπτωση μειώσεως του καλυφθέντος κεφαλαίου, να διανεμηθεί στους μετόχους. Το αποθεματικό αυτό μπορεί να χρησιμοποιηθεί μόνο για την αύξηση του καλυφθέντος κεφαλαίου με κεφαλαιοποίηση αποθεματικών, με σκοπό την κάλυψη των εξόδων που προβλέπονται στο άρθρο 3, ή των εξόδων εκδόσεως μετοχών ή ομολογιών ή με σκοπό την καταβολή προσθέτου ποσού στους κατόχους των μετοχών ή των ομολογιών που πρέπει να εξαγορασθούν-
η) η εξαγορά δημοσιεύεται σύμφωνα με την διαδικασία που προβλέπεται από τη νομοθεσία κάθε Κράτους μέλους κατά το άρθρο 3 της οδηγίας 68/151/ΕΟΚ.
Άρθρο 40
1. Οι νομοθεσίες των Κρατών μελών προβλέπουν ότι για τις αποφάσεις που αναφέρονται στο άρθρο 29 παράγραφοι 4 και 5 και στα άρθρα 30, 31, 35 και 38, απαιτείται τουλάχιστο πλειοψηφία, η οποία δεν μπορεί να είναι κατώτερη από τα δύο τρίτα των ψήφων που αντιστοιχούν είτε στους αντιπροσωπευόμενους τίτλους είτε στο αντιπροσωπευόμενο αναληφθέν κεφάλαιο.
2. Πάντως, οι νομοθεσίες των Κρατών μελών μπορούν να προβλέπουν ότι, όταν αντιπροσωπεύεται το μισό, τουλάχιστον, του καλυφθέντος κεφαλαίου, αρκεί η απλή πλειοψηφία που αναφέρεται στην παράγραφο 1.
Άρθρο 41
1. Τα Κράτη μέλη μπορούν να παρεκκλίνουν από το άρθρο 9 παράγραφος 1, το άρθρο 19 παράγραφος 1 περίπτωση α) πρώτη φράση και περίπτωση β)- καθώς και από τα άρθρα 25, 26 και 29, κατά το μέτρο, που οι παρεκκλίσεις αυτές είναι αναγκαίες για την υιοθέτηση ή την εφαρμογή των διατάξεων που αποβλέπουν στην διευκόλυνση της συμμετοχής των εργαζομένων ή άλλων κατηγοριών προσώπων, που ορίζει η εθνική νομοθεσία, στο κεφάλαιο των επιχειρήσεων.
2. Τα Κράτη μέλη μπορούν να μην εφαρμόσουν το άρθρο 19 παράγραφος 1 περίπτωση α) πρώτη φράση και τα άρθρα 30, 31, 36, 37, 38 και 39 στις εταιρίες, οι οποίες διέπονται από ειδικό καθεστώς και εκδίδουν μετοχές κεφαλαίου και συγχρόνως μετοχές εργασίας, τις τελευταίες μάλιστα υπέρ του προσωπικού λαμβανομένου υπ' όψη σαν σύνολο και αντιπροσωπευόμενο στις γενικές συνελεύσεις των μετόχων από εντολοδόχους που έχουν δικαίωμα ψήφου.
Άρθρο 42
Για την εφαρμογή της παρούσης οδηγίας, οι νομοθεσίες των Κρατών μελών εγγυώνται ίση μεταχείριση των μετόχων που βρίσκονται στην ίδια θέση.
Άρθρο 43
1. Τα Κράτη μέλη θέτουν σε ισχύ τις αναγκαίες νομοθετικές, κανονιστικές και διοικητικές διατάξεις για να συμμορφωθούν με την παρούσα οδηγία εντός προθεσμίας δύο ετών από την κοινοποίησή της. Ενημερώνουν αμέσως την Επιτροπή περί αυτού.
ΟΔΗΓΙΑ ΤΟΥ ΣΥΜΒΟΥΛΙΟΥ της 25ης Ιουλίου 1977 περί των ζώων αναπαραγωγής του βοείου είδους καθαρόαιμου γένους
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
τη συνθήκη περί ιδρύσεως της Ευρωπαϊκής Οικονομικής Κοινότητος, την πρόταση της Επιτροπής, και ιδίως τα άρθρα 43 και 100,
τη γνώμη της Συνελεύσεως(1),
τη γνώμη της Οικονομικής και Κοινωνικής Επιτροπής(2), Εκτιμώντας:
ότι η παραγωγή βοοειδών διατηρεί μία πολύ σημαντική θέση στη γεωργία της Κοινότητος και ότι τα ικανοποιητικά αποτελέσματα στον τομέα αυτόν εξαρτώνται κατά μεγάλο ποσοστό από τη χρησιμοποίηση αναπαραγωγικών ζώων καθαρόαιμου γένους-
ότι στα πλαίσια της εθνικής τους κτηνοτροφικής πολιτικής, τα περισσότερα από τα Κράτη μέλη έχουν μέχρι τώρα προσπαθήσει να ενισχύσουν την παραγωγή ζώων, τα οποία ανήκουν σε περιορισμένο αριθμό γενών και τα οποία ανταποκρίνονται σε σαφώς καθορισμένους ζωοτεχνικούς κανόνες- ότι τα γένη και οι κανόνες ποικίλλουν από το ένα Κράτος μέλος στο άλλο- ότι η ύπαρξη τέτοιων διαφορών αποτελεί εμπόδιο στις ενδοκοινοτικές συναλλαγές-
ότι, προκειμένου να εκλείψουν οι διαφορές αυτές και να επιτευχθεί κατά τον τρόπο αυτό αύξηση της παραγωγικότητος της γεωργίας στον εν λόγω τομέα, πρέπει να απελευθερωθούν προοδευτικά οι ενδοκοινοτικές συναλλαγές όλων των ζώων αναπαραγωγής καθαρόαιμου γένους- ότι η ολική απελευθέρωση των συναλλαγών προϋποθέτει μία μεταγενέστερη συμπληρωματική εναρμόνιση, ιδίως όσον αφορά την αποδοχή στην αναπαραγωγή-
ότι τα Κράτη μέλη πρέπει να έχουν τη δυνατότητα να απαιτούν την παρουσίαση των γενεαλογικών πιστοποιητικών που συντάσσονται σύμφωνα με κοινοτική διαδικασία-
ότι πρέπει να ληφθούν μέτρα εφαρμογής σε ορισμένους τεχνικού χαρακτήρος τομείς- ότι για την εφαρμογή των εξεταζομένων μέτρων πρέπει να προβλεφθεί διαδικασία η οποία να καθιερώνει στενή συνεργασία μεταξύ των Κρατών μελών και της Επιτροπής στα πλαίσια της Μόνιμης Ζωοτεχνικής Επιτροπής- ότι εν αναμονή αυτών των μέτρων εφαρμογής οι διατάξεις οι οποίες ισχύουν επί του παρόντος στους εν λόγω τομείς πρέπει να παραμείνουν αμετάβλητες-
ότι πρέπει να προβλεφθεί οι εισαγωγές αναπαραγωγικών βοοειδών, καθαρόαιμου γένους προελεύσεως τρίτων χωρών, να μη δύνανται να διενεργούνται υπό όρους ολιγώτερο αυστηρούς από αυτούς που εφαρμόζονται στην Κοινότητα,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Κατά την έννοια της παρούσης οδηγίας, νοείται: α) βοοειδές αναπαραγωγής καθαρόαιμου γένους: κάθε ζώο εκ των βοοειδών, του οποίου οι γεννήτορες και οι προγεννήτορες είναι εγγεγραμμένοι ή καταχωρημένοι σε γενεαλογικό βιβλίο του αυτού γένους και το οποίο είναι είτε εγγεγραμμένο είτε καταχωρημένο και δυνάμενο να εγγραφεί σ' αυτό-
β) γενεαλογικό βιβλίο: κάθε βιβλίο, μητρώο, σύστημα καρτελλών ή μηχανογραφικό σύστημα, - το οποίο τηρείται από μία οργάνωση ή ένωση κτηνοτρόφων επίσημα αναγνωρισμένη από το Κράτος μέλος στο οποίο έχει συσταθεί η οργάνωση ή η ένωση των κτηνοτρόφων, και
- στο οποίο εγγράφονται ή καταχωρούνται τα βοοειδή αναπαραγωγής καθαρόαιμου γένους ενός συγκεκριμένου γένους με την ένδειξη των ανιόντων αυτών.
Άρθρο 2
Τα Κράτη μέλη μεριμνούν ώστε να μην απαγορεύονται, περιορίζονται ή παρεμποδίζονται για ζωοτεχνικούς λόγους: - οι ενδοκοινοτικές συναλλαγές βοοειδών αναπαραγωγής καθαρόαιμου γένους,
- οι ενδοκοινοτικές συναλλαγές σπέρματος και γονιμοποιημένων ωαρίων προερχομένων από βοοειδή αναπαραγωγής καθαρόαιμου γένους,
- η σύνταξη γενεαλογικών βιβλίων κατά το μέτρο που ανταποκρίνονται στις καθορισθείσες προϋποθέσεις κατ' εφαρμογή του άρθρου 6,
- η αναγνώριση των οργανώσεων ή ενώσεων οι οποίες διατηρούν γενεαλογικά βιβλία, σύμφωνα με το άρθρο 6, και
- υπό την επιφύλαξη του άρθρου 3, οι ενδοκοινοτικές συναλλαγές των ταύρων, οι οποίοι προορίζονται για τεχνητή σπερματέγχυση.
Άρθρο 3
Το Συμβούλιο κατόπιν προτάσεως της Επιτροπής, θεσπίζει, πριν από την 1η Ιουλίου 1980, τις κοινοτικές διατάξεις αποδοχής των βοειδών αναπαραγωγής καθαρόαιμου γένους στην αναπαραγωγή(3)().
Μέχρι της ενάρξεως ισχύος των διατάξεων, η αποδοχή των βοοειδών αναπαραγωγής καθαρόαιμου γένους στην αναπαραγωγή, καθώς και η αποδοχή των ταύρων που προορίζονται για την τεχνητή σπερματέγχυση και η χρήση του σπέρματος καθώς και των γονιμοποιημένων ωαρίων, εξακολουθούν να υπάγονται στις εθνικές νομοθεσίες, εξυπακουομένου ότι αυτές δεν δύνανται να είναι περισσότερο περιοριστικές από εκείνες που εφαρμόζονται για τα βοοειδή αναπαραγωγής καθαρόαιμου γένους, το σπέρμα και τα γονιμοποιημένα ωάρια στο Κράτος μέλος προορισμού.
Άρθρο 4
Οι επίσημα αναγνωρισμένες από Κράτος μέλος οργανώσεις ή ενώσεις κτηνοτρόφων δεν δύνανται να αντιτίθενται στην εγγραφή στα γενεαλογικά τους βιβλία βοοειδών αναπαραγωγής καθαρόαιμου γένους προελεύσεως άλλου Κράτους μέλους, εφ' όσον ανταποκρίνονται στους κανόνες που καθορίζονται, σύμφωνα με το άρθρο 6.
Άρθρο 5
Τα Κράτη μέλη δύνανται να απαιτούν τα βοοειδή αναπαραγωγής καθαρόαιμου γένους, καθώς και το σπέρμα ή τα γονιμοποιημένα ωάρια που προέρχονται από αυτό, να συνοδεύονται κατά τις ενδοκοινοτικές συναλλαγές από γενεαλογικό πιστοποιητικό σύμφωνα με υπόδειγμα που καταρτίζεται κατά τη διαδικασία η οποία προβλέπεται στο άρθρο 8, ιδίως όσον αφορά τις ζωοτεχνικές αποδόσεις.
Άρθρο 6
1. Καθορίζονται σύμφωνα με τη διαδικασία που προβλέπεται στο άρθρο 8:
- οι μέθοδοι ελέγχου των αποδόσεων και εκτιμήσεως της γενετικής αξίας των ζώων του βοείου είδους,
- τα κριτήρια αναγνωρίσεως των οργανώσεων και ενώσεων των κτηνοτρόφων,
- τα κριτήρια συντάξεως των γενεαλογικών βιβλίων,
- οι ενδείξεις που πρέπει να αναγράφονται στο γενεαλογικό πιστοποιητικό.
2. Μέχρι της ενάρξεως ισχύος των διατάξεων που προβλέπονται στην παράγραφο 1, πρώτη, δεύτερη και τρίτη παύλα:
α) οι έλεγχοι που αναφέρονται στην παράγραφο 1, πρώτη παύλα, οι οποίοι διενεργούνται επίσημα σε κάθε Κράτος μέλος, καθώς και τα υφιστάμενα επί του παρόντος γενεαλογικά βιβλία, αναγνωρίζονται από τα άλλα Κράτη μέλη-
γ) η σύνταξη νέων γενεαλογικών βιβλίων πρέπει να εξακολουθεί να ανταποκρίνεται στους όρους που ισχύουν επί του παρόντος στα Κράτη μέλη.
Άρθρο 7
Μέχρι της εφαρμογής, επί του θέματος αυτού, κοινοτικής ρυθμίσεως, οι όροι οι οποίοι εφαρμόζονται στις εισαγωγές των βοοειδών αναπαραγωγής καθαρόαιμου γένους προελεύσεως τρίτων χωρών δεν πρέπει να είναι περισσότερο ευνοϊκοί από αυτούς που ισχύουν για τις ενδοκοινοτικές συναλλαγές.
Τα Κράτη μέλη επιτρέπουν την εισαγωγή των βοοειδών αναπαραγωγής καθαρόαιμου γένους προελεύσεως τρίτων χωρών μόνον εφ' όσον συνοδεύονται από γενεαλογικό πιστοποιητικό το οποίον βεβαιοί ότι είναι εγγεγραμμένα ή καταχωρημένα στο γενεαλογικό βιβλίο της αποσταλούσης τρίτης χώρας. Πρέπει να παρέχεται η απόδειξη ότι τα ζώα αυτά είναι είτε εγγεγραμμένα είτε καταχωρημένα και δυνάμενα να εγγραφούν σε γενεαλογικό βιβλίο της Κοινότητος.
Άρθρο 8
1. Στην περίπτωση κατά την οποία γίνεται αναφορά στη διαδικασία που καθορίζεται στο παρόν άρθρο η Μόνιμη Ζωοτεχνική Επιτροπή που έχει συσταθεί με την απόφαση 77/505/ΕΟΚ, η οποία αποκαλείται στο εξής "επιτροπή", συγκαλείται αμέσως από τον πρόεδρό της, είτε με δική του πρωτοβουλία, είτε μετά από αίτηση ενός Κράτους μέλους.
2. Στην "επιτροπή" οι ψήφοι των Κρατών μελών σταθμίζονται σύμφωνα με το άρθρο 148 παράγραφος 2 της συνθήκης. Ο πρόεδρος δεν ψηφίζει.
3. Ο αντιπρόσωπος της Επιτροπής υποβάλλει σχέδιο για τα μέτρα που πρέπει να ληφθούν. Η επιτροπή εκφέρει τη γνώμη της επί των μέτρων αυτών εντός προθεσμίας που ο πρόεδρος δύναται να καθορίζει ανάλογα με τον επείγοντα χαρακτήρα των υπό εξέταση θεμάτων. Αποφαίνεται με πλειοψηφία σαράντα και μιας ψήφων.
4. Η Επιτροπή αποφασίζει τα μέτρα και τα θέτει αμέσως σε εφαρμογή, εφ' όσον είναι σύμφωνα με τη γνώμη της επιτροπής. Αν αυτά δεν είναι σύμφωνα με τη γνώμη της επιτροπής ή ελλείψει γνώμης, η Επιτροπή υποβάλλει αμέσως στο Συμβούλιο πρόταση σχετική με τα προς λήψη μέτρα. Το Συμβούλιο αποφασίζει τα μέτρα με ειδική πλειοψηφία.
Αν κατά τη λήξη προθεσμίας τριών μηνών από της ημερομηνίας κατά την οποία έχει συγκληθεί, το Συμβούλιο δεν έχει αποφασίσει για τα μέτρα, η Επιτροπή εκδίδει τα προτεινόμενα μέτρα και θέτει αυτά αμέσως σε εφαρμογή, εκτός της περιπτώσεως κατά την οποία το Συμβούλιο έχει αποφανθεί, με απλή πλειοψηφία, κατά των εν λόγω μέτρων.
Άρθρο 9
Τα Κράτη μέλη θέτουν σε ισχύ τις απαραίτητες νομοθετικές, κανονιστικές και διοικητικές διατάξεις για να συμμορφωθούν με την παρούσα οδηγία, το αργότερο την 1η Ιανουαρίου 1979 και ενημερώνουν, περί τούτου, αμέσως την Επιτροπή.
Άρθρο 10
Η παρούσα οδηγία απευθύνεται στα Κράτη μέλη.
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος,
τον κανονισμό αριθ. 136/66/ΕΟΚ του Συμβουλίου της 22ας Σεπτεμβρίου 1966 περί δημιουργίας κοινής οργανώσεως αγοράς στον τομέα των λιπαρών ουσιών(1), όπως τροποποιήθηκε τελευταία από τον κανονισμό (ΕΟΚ) αριθ. 1707/73(2),
τον κανονισμό αριθ. 162/66/ΕΟΚ του Συμβουλίου της 27ης Οκτωβρίου 1966 περί των συναλλαγών λιπαρών ουσιών μεταξύ της Κοινότητος και της Ελλάδος(3),
τον κανονισμό αριθ. 171/67/ΕΟΚ του Συμβουλίου της 27ης Ιουνίου 1967 περί των επιστροφών και εισφορών που εφαρμόζονται κατά την εξαγωγή ελαιολάδου(4), όπως τροποποιήθηκε τελευταία από τον κανονισμό (ΕΟΚ) αριθ. 2429/72(5), και ιδίως το άρθρο 11,
Εκτιμώντας: ότι το άρθρο 2 του κανονισμού (ΕΟΚ) αριθ. 616/72 Επιτροπής της 27ης Μαρτίου 1972 περί των λεπτομερειών εφαρμογής των επιστροφών και εισφορών κατά την εξαγωγή ελαιολάδου(6), όπως τροποποιήθηκε τελευταία από τον κανονισμό (ΕΟΚ) αριθ. 503/76(7), προβλέπει ότι η άδεια εισαγωγής με ατέλεια εισφοράς, που αναφέρεται στο άρθρο 9 του κανονισμού αριθ. 171/67/ΕΟΚ, χορηγείται για τις ποιότητες ελαιολάδου για τις οποίες υφίσταται επιστροφή σε χρήματα-
ότι η επιστροφή σε χρήματα χορηγείται μόνο σε ορισμένες ποιότητες ελαιολάδου και για ορισμένες συσκευασίες αυτών των ποιοτήτων- ότι, προς αποφυγή συναλλαγών που δεν αντιστοιχούν στα παραδοσιακά ρεύματα εξαγωγής, πρέπει να προβλέπεται άδεια εισαγωγής με ατέλεια εισφοράς μόνο στις περιπτώσεις εξαγωγής προϊόντων και συσκευασιών αυτών των προϊόντων για τα οποία δύναται πραγματικά να χορηγείται επιστροφή σε χρήματα-
ότι τα μέτρα που προβλέπονται από τον παρόντα κανονισμό είναι σύμφωνα με τη γνώμη της Επιτροπής Διαχειρίσεως Λιπαρών Ουσιών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το άρθρο 2 του κανονισμού (ΕΟΚ) αριθ. 616/72 αντικαθίσταται από το ακόλουθο κείμενο:
"Η άδεια εισαγωγής με ατέλεια εισφοράς, που αναφέρεται στο άρθρο 9 παράγραφος 1 του κανονισμού αριθ. 171/67/ΕΟΚ, εξαρτάται από την εξαγωγή ελαιολάδου και, κατά περίπτωση, των συσκευασιών, για τις οποίες ισχύει η επιστροφή σε χρήματα την ημέρα καταθέσεως της αιτήσεως της αδείας αυτής."
Άρθρο 2
Ο παρών κανονισμός αρχίζει να ισχύει την επομένη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
περί τροποποιήσεως των παραρτημάτων της οδηγίας 66/402 / ΕΟΚ " περί εμπορίας των σπόρων προς σπορά δημητριακών " ( 78/387 / ΕΟΚ )
Η ΕΠΙΤΡΟΠΗ ΤΩΝ ΕΥΡΩΠΑΙΚΩΝ ΚΟΙΝΟΤΗΤΩΝ ,
Εχοντας υπόψη : τη συνθήκη περί ιδρύσεως της Ευρωπαϊκής Οικονομικής Κοινότητος ,
την οδηγία 66/402 / ΕΟΚ του Συμβουλίου της 14ης Ιουλίου 1966 περί εμπορίας των σπόρων προς σπορά των δημητριακών ( 1 ) , όπως τροποποιήθηκε τελευταία από την οδηγία 78/55 / ΕΟΚ ( 2 ) , και ιδίως το άρθρο αυτής 21α ) , Εκτιμώντας :
ότι , λόγω της εξελίξεως των επιστημονικών και τεχνικών γνώσεων , πρέπει να επέλθουν τροποποιήσεις στα παραρτήματα Ι , ΙΙ και ΙΙΙ της προαναφερθείσης οδηγίας για τους κατωτέρω λόγους
ότι είναι απαραίτητο να προσαρμοσθούν οι προϋποθέσεις πιστοποιήσεως των σπόρων προς σπορά αραβοσίτου προς τα διεθνή συστήματα που ευρίσκονται σε ισχύ για την πιστοποίηση της ποικιλίας των σπόρων προς σπορά
ότι , προκειμένου να βελτιωθεί η ποιότητα των σπόρων προς σπορά , φαίνεται απαραίτητο να καθορισθούν οι προϋποθέσεις οι σχετικές με τις προηγούμενες καλλιέργειες
ότι , για να βελτιωθεί η γενετική αξία των σπόρων προς σπορά , φαίνεται ενδεδειγμένο να καθορισθούν οι κανόνες καθαρότητος της ποικιλίας τους οποίους πρέπει να πληροί η καλλιέργεια ορισμένων άλλων ειδών
ότι ορισμένοι κανόνες τους οποίους πρέπει να πληρούν οι σπόροι της ορύζης πρέπει να εναρμονισθούν με τα ποιοτικά επίπεδα που επιτυγχάνονται συνήθως
ότι ορισμένα μέτρα πρέπει να τροποποιηθούν για να συμμορφωθούν με τις προϋποθέσεις της επισήμου εξετάσεως των σπόρων προς σπορά που πραγματοποιείται σύμφωνα με τις συνήθεις διεθνείς μεθόδους
ότι δεν ήταν δυνατό στην παρούσα κατάσταση να προβλεφθεί , στο εσωτερικό της Κοινότητος , πλήρης εναρμόνιση των προϋποθέσεων που αφορούν την παρουσία της Avena fatua ότι , εν τούτοις , πρέπει να γίνει προσπάθεια πριν από την 1η Ιουλίου 1983 ώστε να καταστούν πιο αυστηρές οι προϋποθέσεις που προβλέπονται σχετικά στην οδηγία 66/402 / ΕΟΚ για να επιτευχθεί μία πλήρης εναρμόνιση
ΟΔΗΓΙΑ ΤΗΣ ΕΠΙΤΡΟΠΗΣ της 19ης Μαΐου 1978 περί προσαρμογής στην τεχνική πρόοδο της οδηγίας 76/114/ΕΟΚ του Συμβουλίου που αφορά στην προσέγγιση των νομοθεσιών των Κρατών μελών "περί των βάσει κανονιστικών πράξεων πινακίδων και επιγραφών καθώς επίσης και της θέσεώς τους και του τρόπου εναποθέσεώς τους όσον αφορά τα οχήματα με κινητήρα και ρυμουλκούμενά τους"
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος,
την οδηγία 70/156/ΕΟΚ του Συμβουλίου της 6ης Φεβρουαρίου 1970 περί της προσεγγίσεως των νομοθεσιών των Κρατών μελών των αναφερομένων στην έγκριση των οχημάτων με κινητήρα και των ρυμουλκουμένων τους(1), ως ετροποποιήθη από την πράξη προσχωρήσεως, και ιδίως τα άρθρα της 11, 12 και 13,
την οδηγία 76/114/ΕΟΚ του Συμβουλίου της 18ης Δεκεμβρίου 1975 περί προσεγγίσεως των νομοθεσιών των Κρατών μελών που αφορούν στις βάσει κανονιστικών πράξεων πινακίδες και επιγραφές καθώς επίσης στην θέση τους και στους τρόπους εναποθέσεώς τους, όσον αφορά τα οχήματα με κινητήρα και τα ρυμουλκούμενά τους(2),
Εκτιμώντας: ότι ο διεθνής οργανισμός τυποποιήσεως (ISO) υιοθέτησε εν τω μεταξύ δύο διεθνή πρότυπα που αφορούν ένα παγκόσμιο σύστημα κωδικοποιήσεως επιτρέπον, αφ' ενός την αναγνώριση του κατασκευαστή του οχήματος(3) και αφ' ετέρου, την αναγνώριση ενός οχήματος(4)- ότι είναι, ως εκ τούτου, σκόπιμο να εισαχθεί το σύστημα αναγνωρίσεως του κατασκευαστή στην οδηγία 76/114/ΕΟΚ και, ταυτόχρονα, να ευθυγραμμισθούν οι προδιαγραφές της οδηγίας αυτής με το πρότυπο ISO που αφορά στην αναγνώριση ενός οχήματος-
ότι οι διατάξεις της παρούσης οδηγίας είναι σύμφωνες προς τη γνώμη της επιτροπής για την προσαρμογή στην τεχνική πρόοδο των οδηγιών που έχουν σαν στόχο την εξάλειψη των τεχνικών εμποδίων στις συναλλαγές στον τομέα των οχημάτων με κινητήρα,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Το παράρτημα τη οδηγίας 76/114/ΕΟΚ τροποποιείται σύμφωνα με το παράρτημα της παρούσης οδηγίας.
Άρθρο 2
1. Από της 1ης Οκτωβρίου 1978, τα Κράτη μέλη δεν δύνανται για λόγους που αφορούν στις βάσει κανονιστικών πράξεων πινακίδες και επιγραφές ή τις θέσεις και τους τρόπους εναποθέσεώς τους: -ούτε να αρνηθούν, για ένα τύπο οχήματος με κινητήρα, την έγκριση ΕΟΚ ή τη χορήγηση του προβλεπομένου εγγράφου στο άρθρο 10 παράγραφος 1 τελευταία περίπτωση της οδηγίας 70/156/ΕΟΚ, ή την έγκριση από εθνικής πλευράς,
-ούτε να απαγορεύσουν την έναρξη κυκλοφορίας των οχημάτων,
αν οι πινακίδες και επιγραφές ή οι θέσεις και τρόποι εναποθέσεώς τους σε αυτόν τον τύπο οχήματος ή στα οχήματα αυτά ανταποκρίνονται στις προδιαγραφές της οδηγίας 76/114/ΕΟΚ ως ετροποποιήθη από την παρούσα οδηγία.
2. Από της 1ης Οκτωβρίου 1981, τα Κράτη μέλη: - δεν δύνανται να αρνούνται την έγκριση από εθνιστό άρθρο 10 παράγραφος 1 τελευταία περίπτωση της οδηγίας 70/156/ΕΟΚ έγγραφο, για ένα τύπο οχήματος του οποίου οι βάσει κανονιστικών πράξεων ως πινακίδες και επιγραφές ή οι θέσεις και οι τρόποι εναποθέσεώς τους δεν ανταποκρίνονται στις προδιαγραφές της οδηγίας 76/114/ΕΟΚ ως ετροποποιήθη από την παρούσα οδηγία,
- δεν δύνανται να χορηγούν πλέον το προβλεπόμενο κης πλευράς ενός τύπου οχημάτων των οποίων οι βάσει κανονιστικών πράξεων πινακίδες και επιγραφές ή οι θέσεις και τρόποι εναποθέσεώς τους δεν ανταποκρίνονται στις προδιαγραφές της οδηγίας 76/114/ΕΟΚ ως ετροποποιήθη από την παρούσα οδηγία.
3. Από της 1ης Οκτωβρίου 1981, τα Κράτη μέλη δύνανται να απαγορεύσουν τη θέση σε κυκλοφορία για πρώτη φορά των οχημάτων των οποίων οι βάσει κανονιστικών πράξεων πινακίδες και επιγραφές ή οι θέσεις και οι τρόποι εναποθέσεώς τους δεν ανταποκρίνονται στις προδιαγραφές της οδηγίας 76/114/ΕΟΚ ως ετροποποιήθη από την παρούσα οδηγία.
Άρθρο 3
Τα Κράτη μέλη θέτουν σε ισχύ τις διατάξεις που είναι αναγκαίες για να συμμορφωθούν προς την παρούσα οδηγία προ της 1ης Οκτωβρίου 1978. Ενημερώνουν αμέσως περί αυτού την Επιτροπή.
Άρθρο 4
Η παρούσα οδηγία απευθύνεται στα Κράτη μέλη.
ΚΑΝΟΝΙΣΜΟΣ (ΕΟΚ) αριθ. 1883/78 ΤΟΥ ΣΥΜΒΟΥΛΙΟΥ της 2ας Αυγούστου 1978 περί των γενικών κανόνων χρηματοδοτήσεως των παρεμβάσεων από το Ευρωπαϊκό Γεωργικό Ταμείο Προσανατολισμού και Εγγυήσεων, Τμήμα Εγγυήσεων
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος,
τον κανονισμό (ΕΟΚ) αριθ. 729/70 του Συμβουλίου της 21ης Απριλίου 1970 περί χρηματοδοτήσεως της κοινής γεωργικής πολιτικής(1), όπως τροποποιήθηκε τελευταία από τον κανονισμό (ΕΟΚ) αριθ. 2788/72(2), και ιδίως το άρθρο 3 παράγραφος 2,
την πρόταση της Επιτροπής,
τη γνώμη της Συνελεύσεως(3), Εκτιμώντας:
ότι, σύμφωνα με το άρθρο 3 παράγραφος 2 του κανονισμού (ΕΟΚ) αριθ. 729/70 πρέπει να καθορισθούν οι γενικοί κανόνες για την κοινοτική χρηματοδότηση των παρεμβάσεων-
ότι, για το σκοπό αυτό, επιβάλλεται να καταρτισθεί ο κατάλογος των μέτρων που ανταποκρίνονται στην έννοια της παρεμβάσεως η οποία αποσκοπεί στη ρύθμιση των αγορών-
ότι για τα μέτρα παρεμβάσεως, για τα οποία καθορίζεται ένα ποσό ανά μονάδα στα πλαίσια κοινής οργανώσεως αγοράς, πρέπει να προβλεφθεί ότι οι προκύπτουσες δαπάνες, χρηματοδοτούνται εξ ολοκλήρου από την Κοινότητα-
ότι για τα μέτρα παρεμβάσεως, για τα οποία δεν καθορίζεται ένα ποσό ανά μονάδα στα πλαίσια κοινής οργανώσεως αγοράς, πρέπει να προβλεφθούν βασικοί κανόνες, ιδίως σε ό,τι αφορά τον τρόπο καθορισμού των προς χρηματοδότηση ποσών, τη χρηματοδότηση των δαπανών που προκύπτουν από τη δέσμευση των αναγκαίων κεφαλαίων για την αγορά των προϊόντων παρεμβάσεως,την εκτίμηση των αποθεμάτων των μεταφερομένων από τη μια χρήση στην άλλη και τη χρηματοδότηση των δαπανών που προκύπτουν από τις υλικές ενέργειες αποθηκεύσεως και, κατά περίπτωση, μεταποιήσεως-
ότι τα διάφορα στοιχεία εξόδων και εσόδων που θα λαμβάνονται υπόψη, με βάση τους κανόνες αυτούς, για κάθε τομέα, πρέπει να τύχουν περισσότερο λεπτομερούς ρυθμίσεως- ότι πρέπει, εν τω μεταξύ, να διατηρηθούν σε ισχύ οι κανονισμοί χρηματοδοτήσεως κατά τομέα-
ότι πρέπει να συγκεντρωθούν σε μοναδικό κανονισμό οι γενικοί κανόνες για την κοινοτική χρηματοδότηση των παρεμβάσεων- ότι, κατά συνέπεια, πρέπει να καταργηθεί ο κανονισμός (ΕΟΚ) αριθ. 2824/72 του Συμβουλίου της 28ης Δεκεμβρίου 1972 περί των γενικών κανόνων χρηματοδοτήσεως των παρεμβάσεων από το Ευρωπαϊκό Γεωργικό Ταμείο Προσανατολισμού και Εγγυήσεων, Τμήμα Εγγυήσεων(4),
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Τα απαριθμούμενα στο παράρτημα μέτρα ανταποκρίνονται στην έννοια των παρεμβάσεων που αποσκοπούν στη ρύθμιση των γεωργικών αγορών, κατά την έννοια του άρθρου 3 παράγραφος 1 του κανονισμού (ΕΟΚ) αριθ. 729/70.
Άρθρο 2
Όταν στα πλαίσια κοινής οργανώσεως αγοράς, καθορίζεται ένα ποσό ανά μονάδα για ένα μέτρο παρεμβάσεως, οι δαπάνες που προκύπτουν χρηματοδοτούνται εξ ολοκλήρου από την Κοινότητα.
Άρθρο 3
Όταν στα πλαίσια κοινής οργανώσεως αγοράς, δεν καθορίζεται ένα ποσό ανά μονάδα για ένα μέτρο παρεμβάσεως, το μέτρο αυτό χρηματοδοτείται από το Ευρωπαϊκό Γεωργικό Ταμείο Προσανατολισμού και Εγγυήσεων (ΕΓΤΠΕ), Τμήμα Εγγυήσεων σύμφωνα με τα άρθρα 4 έως 8.
Άρθρο 4
2. Για τα λοιπά μέτρα παρεμβάσεως που προβλέπονται στο άρθρο 3, η χρηματοδότηση είναι ίση με τις δαπάνες αφού αφαιρεθούν τα τυχόν έσοδα που προκύπτουν από το μέτρο της παρεμβάσεως.
Άρθρο 5
Για τα κεφάλαια που προέρχονται από τα Κράτη μέλη και χρησιμοποιούνται για την αγορά προϊόντων παρεμβάσεως, το ποσό των εξόδων του τόκου που θα χρηματοδοτούνται από το ΕΓΤΠΕ, Τμήμα Εγγυήσεων, υπολογίζεται βάσει μεθόδου και επιτοκίου, ενιαίων για την Κοινότητα, που θα καθορίζονται κατά την προβλεπομένη στο άρθρο 13 του κανονισμού (ΕΟΚ) αριθ. 729/70 διαδικασία. Το επιτόκιο πρέπει να είναι αντιπροσωπευτικό των πράγματι καταβαλλομένων επιτοκίων.
Άρθρο 6
Οι υλικές ενέργειες που προκύπτουν από την αποθεματοποίηση και, ενδεχομένως, από τη μεταποίηση των προϊόντων παρεμβάσεως χρηματοδοτούνται από το ΕΓΤΠΕ, Τμήμα Εγγυήσεων, με κατ' αποκοπή ποσά ενιαία για την Κοινότητα, που θα καθορίζονται κατά τη διαδικασία η οποία προβλέπεται στο άρθρο 13 του κανονισμού (ΕΟΚ) αριθ. 729/70 και, εφ' όσον παρίσταται ανάγκη, κατόπιν εξετάσεως από την οικεία επιτροπή διαχειρίσεως.
Άρθρο 7
Αν, συνεπεία της εναποθηκεύσεως, τα εν λόγω προϊόντα υφίστανται υποτίμηση, η οικονομική επίπτωση της υποτιμήσεως αυτής διαπιστώνεται και λαμβάνεται υπόψη κατά την είσοδο του προϊόντος στην παρέμβαση. Για το σκοπό αυτό, οι συντελεστές υποτιμήσεως και οι τιμές στις οποίες εφαρμόζονται, καθορίζονται κατά τη διαδικασία του άρθρου 26 του κανονισμού (ΕΟΚ) αριθ. 2727/75 του Συμβουλίου της 29ης Οκτωβρίου 1975 περί κοινής οργανώσεως αγοράς στον τομέα των σιτηρών (14), όπως τροποποιήθηκε τελευταία από τον κανονισμό (ΕΟΚ) αριθ. 1254/78 (15), ή κατά περίπτωση, κατά τη διαδικασία του αντιστοίχου άρθρου των άλλων κανονισμών περί κοινής οργανώσεως των γεωργικών αγορών και, εφ' όσον παρίσταται ανάγκη, κατόπιν εξετάσεως από την επιτροπή του ΕΓΤΠΕ.
Άρθρο 8
Στους ετήσιους λογαριασμούς, που αναφέρονται στο άρθρο 4 παράγραφος 1, οι ποσότητες των προϊόντων σε αποθέματα που πρόκειται να μεταφερθούν στην επόμενη χρήση, αποτιμώνται, κατά γενικό κανόνα, στην τιμή αγοράς τους. Για το σκοπό αυτό, με βάση τις τιμές αγοράς που καταβάλλονται από τους οργανισμούς παρεμβάσεως κατά τη διάρκεια μιας περιόδου αναφοράς και λαμβανομένης υπόψη της υποτιμήσεως που αναφέρεται στο άρθρο 7, η τιμή που θα λαμβάνεται υπόψη για τις ποσότητες που θα μεταφέρονται στην επόμενη χρήση καθορίζεται για τα διάφορα προϊόντα, κατά τη διαδικασία η οποία προβλέπεται στο άρθρο 13 του κανονισμού (ΕΟΚ) αριθ. 729/70.
Εν τούτοις, αν για ένα ορισμένο προϊόν, οι προβλέψεις ως προς την τιμή στην έξοδο από την παρέμβαση είναι αισθητά κατώτερες της αξίας των αποθεμάτων προς μεταφορά, όπως αυτή προκύπτει από την εφαρμογή του πρώτου εδαφίου, δύναται να αποφασισθεί η αντικατάσταση των τιμών αγοράς που κατεβλήθησαν από τους οργανισμούς παρεμβάσεως από άλλη τιμή. Η τελευταία αυτή τιμή καθορίζεται κατά τη διαδικασία που προβλέπεται στο άρθρο 13 του κανονισμού (ΕΟΚ) αριθ. 729/70 και, εφ' όσον παρίσταται ανάγκη, κατόπιν εξετάσεως από την οικεία επιτροπή διαχειρίσεως. Δεν δύναται να είναι κατώτερη του μέσου όρου των τιμών αγοράς και των τιμών που πραγματοποιούνται κατά τη διάθεση των αποθεμάτων παρεμβάσεως.
Άρθρο 9
Εφ' όσον παρίσταται ανάγκη, οι λεπτομέρειες εφαρμογής του παρόντος κανονισμού καθορίζονται κατά τη διαδικασία που προβλέπεται στο άρθρο 13 του κανονισμού (ΕΟΚ) αριθ. 729/70.
Άρθρο 10
Ο κανονισμός (ΕΟΚ) αριθ. 2824/72 καταργείται.
Άρθρο 11
Ο παρών κανονισμός αρχίζει να ισχύει την επομένη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος,
την οδηγία 70/156/ΕΟΚ του Συμβουλίου της 6ης Φεβρουαρίου 1970 περί της εγκρίσεως των οχημάτων με κινητήρα και των ρυμουλκουμένων τους(1), ως ετροποποιήθη τελευταία από την οδηγία 78/547/ΕΟΚ(2), και ιδίως τα άρθρα της 11, 12, και 13,
την οδηγία 71/320/ΕΟΚ του Συμβουλίου της 26ης Ιουλίου 1971 περί της προσεγγίσεως των νομοθεσιών των Κρατών μελών των αναφερομένων στην πέδηση ορισμένων κατηγοριών οχημάτων με κινητήρα και των ρυμουλκουμένων τους(3), ως ετροποποιήθη τελευταία από την οδηγία 75/524/ΕΟΚ της Επιτροπής(4), Εκτιμώντας:
ότι, χάρη στην κτηθείσα πείρα και λαμβανομένης υπόψη της παρούσης καταστάσεως της τεχνολογίας, είναι δυνατόν τώρα οι προδιαγραφές να καταστούν πλέον αυστηρές και να προσαρμοσθούν περισσότερο στις πραγματικές συνθήκες δοκιμής-
ότι οι διατάξεις της παρούσης οδηγίας είναι σύμφωνες με τη γνώμη της Επιτροπής για την Προσαρμογή στην Τεχνολογική Πρόοδο των Οδηγιών που αποβλέπυν στην Εξάλειξη των Τεχνικών Εμποδίων στις Συναλλαγές στον Τομέα των Οχημάτων με Κινητήρα,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
1. Τα παραρτήματα, I, II, III, IV, V VI και IX της οδηγίας 71/320/ΕΟΚ τροποποιούνται σύμφωνα με το παράρτημα της παρούσης οδηγίας.
2. Μέχρι της ενάρξεως ισχύος των ειδικών διατάξεων περί των συστημάτων κατά της εμπλοκής των τροχών, τα οχήματα των κατηγοριών Μ 1, Μ 2, Μ 3, Ν 1, Ν 2, Ν 3, Ο 3, Ο 4 τα εφοδιασμένα με τα συστήματα αυτά υπόκεινται στις διατάξεις της οδηγίας 71/320/ΕΟΚ τροποποιηθείσης τελευταία από την παρούσα οδηγία.
Άρθρο 2
1. Από της 1ης Ιανουαρίου 1980, τα Κράτη μέλη δεν δύνανται για λόγους που αφορούν στις διατάξεις πεδήσεως:
- να αρνηθούν, για ένα τύπο οχήματος, την έγκριση ΕΟΚ ή τη χορήγηση του προβλεπομένου στο άρθρο 10 παράγραφος 1 τελευταία περίπτωση της οδηγίας 70/156/ΕΟΚ εγγράφου ή την έγκριση από εθνικής πλευράς,
- να απαγορεύουν την κατά πρώτον έναρξη κυκλοφορίας των οχημάτων,
εάν οι διατάξεις πεδήσεως αυτού του τύπου οχήματος ή αυτών των οχημάτων ανταποκρίνονται στις διατάξεις της οδηγίας 71/320/ΕΟΚ τροποποιηθείσης τελευταία από την παρούσα οδηγία.
2. Από 1ης Οκτωβρίου 1980, τα Κράτη μέλη:
- δεν δύνανται πλέον να χορηγούν το προβλεπόμενο στο άρθρο 10 παράγραφος 1 τελευταία περίπτωση της οδηγίας 70/156/ΕΟΚ έγγραφο, για έναν τύπο οχήματος με κινητήρα του οποίου οι διατάξεις πεδήσεως δεν ανταποκρίνονται στις διατάξεις της οδηγίας 71/320/ΕΟΚ τροποποιηθείσης τελευταία από την παρούσα οδηγία.
- δύνανται να αρνούνται την έγκριση από εθνικής πλευράς ενός τύπου οχήματος του οποίου οι διατάξεις πεδήσεως δεν ανταποκρίνονται στις προδιαγραφές της οδηγίας 71/320/ΕΟΚ τροποποιηθείσης τελευταία από την παρούσα οδηγία.
3. Από της 1ης Οκτωβρίου 1981, τα Κράτη μέλη δύνανται να απαγορεύoυν την κατά πρώτον έναρξη κυκλοφορίας των οχηματων των οποίων οι διατάξεις πεδήσεως δεν ανταποκρίνονται στις διατάξεις της οδηγίας 71/320/ΕΟΚ τροποποιηθείσης τελευταία από την παρούσα οδηγία.
4. Οι προβλεπόμενες στις παραγράφους 1 έως 3 προθεσμίες παρατείνονται, όσον αφορά στις διατάξεις του σημείου 1.2.1 του παραρτήματος IV της οδηγίας 71/320/ΕΟΚ τροποποιηθείσης τελευταία από την παρούσα οδηγία, μέχρι της 1ης Οκτωβρίου 1983.
5. Προ της 1ης Ιανουαρίου 1980, τα Κράτη μέλη θέτουν σε ισχύ τις διατάξεις που είναι αναγκαίες για να συμμορφωθούν προς την παρούσα οδηγία και ενημερώνουν αμέσως περί αυτού την Επιτροπή.
Άρθρο 3
ΚΑΝΟΝΙΣΜΟΣ (ΕΟΚ) αριθ. 883/79 ΤΗΣ ΕΠΙΤΡΟΠΗΣ της 3ης Μαίου 1979 περί τροποποιήσεως του κανονισμού (ΕΟΚ) αριθ. 2960/77 "περί των λεπτομερειών πωλήσεως του ελαιολάδου που κρατείται από τους οργανισμούς παρεμβάσεως"
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος,
τον κανονισμό αριθ. 136/66/ΕΟΚ του Συμβουλίου της 22ας Σεπτεμβρίου 1966 περί δημιουργίας κοινής οργανώσεως αγοράς στον τομέα των λιπαρών ουσιών(1), όπως τροποποιήθηκε τελευταία απο τον κανονισμό (ΕΟΚ) αριθ. 590/79(2), καί ιδίως το άρθρο 12 παράγραφος 4, Εκτιμώντας:
ότι το άρθρο 6 του κανονισμού (ΕΟΚ) αριθ. 2960/77 της Επιτροπής(3) προβλέπει τη δυνατότητα των ενδιαφερομένων να προμηθευθούν ένα δείγμα των ελαίων που διαθέτουν προς πώληση οι οργανισμοί παρεμβάσεως-
ότι ενδείκνυται η δυνατότητα προμηθείας ενος συμπληρωματικού δείγματος πριν απο το σφράγισμα της παρτίδος που κατακυρώνεται, για να καταστεί δυνατός ο προσδιορισμός της αντιστοιχίας μεταξύ του ελαιολάδου που κατακυρώθηκε και του ελαιολάδου για το οποίο έγινε η προσφορά-
ότι, για να διευκολυνθούν οι ενέργειες αποσύρσεως του ελαιολάδου που έχει πωληθεί, χρειάζεται να τροποποηθεί η προθεσμία αποσύρσεως, κυρίως προσαρμόζοντας ανάλογα με το μέγεθος της παρτίδας που κατακυρώθηκε-
ότι τα μέτρα που προβλέπονται απο τον παρόντα κανονισμό είναι σύμφωνα με τη γνώμη της Επιτροπής Διαχειρίσεως Λιπαρών Ουσιών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΟΚ) αριθ. 2960/77 τροποποιείται ως εξής: 1. Η παράγραφος 3 του άρθρου 5 αντικαθίσταται απο το ακόλουθο κείμενο:
"3. Κατά την περίοδο απο 1ης Ιανουαρίου εως 31ης Δεκεμβρίου 1979, η ελαχίστη τιμή νοείται χωρίς φορολογικές επιβαρύνσεις και αναφέρεται σε 100 κιλά ελαιόλαδο που παραδίδεται σε βαρέλια του αγοραστού, φορτωμένα σε όχημα του αγοραστού κατά την έξοδο απο την αποθήκη ή σε δεξαμενή του αγοραστού κατά την έξοδο από την αποθήκη."
2. Το κείμενο του δευτέρου εδαφίου του άρθρου 6 αντικαθίσταται απο το εξής κείμενο:
"Το δείγμα αυτό χωρίζεται σε δύο φιαλίδια επιγραφημένα, σφραγισμένα παρουσία του αποθηκάριου και του ενδιαφερόμενου ή του νομίμως εξουσιοδοτημένου αντιπροσώπου του. Το ένα φιαλίδιο το παίρνει ο ενδιαφερόμενος, το άλλο ο αποθηκάριος."
Ο συμμετέχων στο διαγωνισμό πληροφορείται από τον οργανισμό παρεμβάσεως το αποτέλεσμα της συμμετοχής του στο διαγωνισμό, αμέσως και δια συστημένης επιστολής με απόδειξη παραλαβής της."
4. Το ακόλουθο εδάφιο προστίθεται στο άρθρο 11 παράγραφος 1:
"Πρίν απο το σφράγισμα, ο υπερθεματιστής μπορεί να ζητήσει να του παρασχεθεί ένα δείγμα του ελαιολάδου. Το δείγμα αυτό χωρίζεται σε δύο επιγραφημένα φιαλίδια, σφραγισμένα παρουσία του αποθηκάριου και του υπερθεματιστού ή του νομίμως εξουσιοδοτημένου αντιπροσώπου του. Το ένα φιαλίδιο το παίρνει ο υπερθεματιστής και το άλλο ο αποθηκάριος με σκοπό την πιθανή εξακρίβωση αντιστοοιχίας του προϊόντος απο το οποίο έχει ληφθεί δείγμα βάσει του άρθρου 6 και του κατακυρωθέντος προϊόντος."
1. Προ της αποσύρσεως του ελαιολάδου ο αγοραστής υποχρεούται να καταβάλει στον οργανισμό παρεμβάσεως τοτ προσωρινό ποσό της τιμής πωλήσεως. Το προσωρινό ποσό υπολογίζεται πολλαπλασιάζοντας την ποσότητα που αναγράφεται ως περιεχόμενη στην παρτίδα με την τιμή προσφοράς της παρτίδας αυτής.
2. Αν το προσωρινό ποσό δεν καταβληθεί εντός της προθεσμίας που προβλέπεται στο άρθρο 13 παράγραφος 1, η πώληση θεωρείται αυτοδικαίως άκυρη χωρίς ιδιαίτερες διατυπώσεις. Σ' αυτή την περίπτωση, η ασφάλεια που προβλέπεται στο άρθρο 8 καταπίπτει.
2. Η ποσότητα του ελαιολάδου που παραδίδεται στον αγοραστή μπορεί να είναι διαφορετική από την ποσότητα για την οποία είχε γίνει η προσφορά ανάλογα με την πραγματική ποσότητα που περιέχεται στο δοχείο τη στιγμή της παραδόσεως."
8. Το δεύτερο εδάφιο του άρθρου 21 καταργείται.
Άρθρο 2
Ο παρών κανονισμός αρχίζει να ισχύει την τρίτη ημέρα απο τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΕΝΔΕΚΑΤΗ ΟΔΗΓΙΑ ΤΟΥ ΣΥΜΒΟΥΛΙΟΥ της 26ης Μαρτίου 1980 περί εναρμονίσεως των νομοθεσιών των Κρατών μελών των σχετικών με τους φόρους κυκλου εργασιών - εξαίρεση των γαλλικών υπερποντίων διαμερισμάτων από το πεδίο εφαρμογής της οδηγίας 77/388/ΕΟΚ
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος, και ιδίως τα άρθρα 99 και 100,
την πρόταση της Επιτροπής, Εκτιμώντας:
ότι κατά τους όρους του άρθρου 227 παράγραφος 2 εδάφιο τρίτο της συνθήκης, τα όργανα της Κοινότητος υποχρεούνται να μεριμνούν, στο πλαίσιο των διαδικασιών που προβλέπονται από τη συνθήκη, να διευκολύνεται η οικονομική και κοινωνική ανάπτυξη των γαλλικών υπερποντίων διαμερισμάτων-
ότι σύμφωνα με την απόφαση η οποία εκδόθηκε από το Δικαστήριο την 10ηΟκτωβρίου 1978 για την υπόθεση αριθ. 148-77, οι διατάξεις της συνθήκης και του παραγώγου δικαίου εφαρμόζονται στα γαλλικά υπερπόντια διαμερίσματα, εκτός αποφάσεως των κοινοτικών οργάνων με την οποία υιοθετούνται ειδικά μέτρα προσαρμοσμένα προς τις οικονομικές και κοινωνικές συνθήκες των διαμερισμάτων αυτών-
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Στο άρθρο 3 παράγραφος 2 της οδηγίας 77/388/ΕΟΚ προστίθεται η ακόλουθη περίπτωση:
"- Γαλλική Δημοκρατία: - υπερπόντια διαμερίσματα."
Άρθρο 2
Η οδηγία εφαρμόζεται από της 1ης Ιανουαρίου 1979.
Άρθρο 3
Η οδηγία απευθύνεται στα Κράτη μέλη.
ΚΑΝΟΝΙΣΜΟΣ (ΕΟΚ) αριθ. 1698/80 ΤΗΣ ΕΠΙΤΡΟΠΗΣ της 30ής Ιουνίου 1980 περί συμπληρώσεως του κανονισμού (ΕΟΚ) αριθ. 797/80 "περί προσαρμογής των προκαθοριζομένων επιστροφών και εισφορών στην εξαγωγή στον τομέα της ζάχαρης"
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος,
τον κανονισμό (ΕΟΚ) αριθ. 3330/74 του Συμβουλίου της 19ης Δεκεμβρίου 1974 περί κοινής οργανώσεως αγοράς στον τομέα της ζάχαρης(1), όπως τροποποιήθηκε τελευταία από τον κανονισμό (ΕΟΚ) αριθ. 1396/78(2), και ιδίως το άρθρο 17 παράγραφος 5 και το άρθρο 19 παράγραφοι 2 και 4,
Εκτιμώντας: ότι ο κανονισμός (ΕΟΚ) αριθ. 797/80 της Επιτροπής της 31ης Μαρτίου 1980 περί προσαρμογής των προκαθοριζομένων επιστροφών και εισφορών στην εξαγωγή, στον τομέα της ζάχαρης(3), προβλέπει μία αύξηση των επιστροφών και μία μείωση των εισφορών στην εξαγωγή για τα πιστοποιητικά που χορηγούνται πριν από την 1η Ιουλίου 1980 και που χρησιμοποιούνται από αυτή την ημερομηνία-
ότι, στην περίπτωση των εισφορών στην εξαγωγή, το ποσόν της μπορεί να είναι κατώτερο από εκείνο της εν λόγω προσαρμογής- ότι γι' αυτό, για να αποφεύγεται κάθε ανισότητα στη μεταχείριση μεταξύ των εφαρμοζόντων, πρέπει να συμπληρωθεί ο εν λόγω κανονισμός προβλέποντας ότι η διαφορά θα θεωρηθεί σαν επιστροφή στην εξαγωγή, που πρέπει να χορηγηθεί στον ενδιαφερόμενο στον τόπο και στη θέση της εισπράξεως της εισφοράς στην εξαγωγή-
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της Επιτροπής Διαχειρίσεως Ζάχαρης,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το άρθρο 1 του κανονισμού (ΕΟΚ) αριθ. 797/80 τροποποιείται ως ακολούθως: 1. Στην παράγραφο 1 η έκφραση "κατόπιν αιτήσεως των ενδιαφερομένων" καταργείται.
2. Στην παράγραφο 2 εισάγεται στο τρίτο εδάφιο το ακόλουθο κείμενο:
"Όταν το ποσό της εισφοράς στην εξαγωγή είναι κατώτερο από το ποσό της προσαρμογής, η διαφορά μεταξύ αυτών των δύο ποσών θεωρείται σαν επιστροφή στην εξαγωγή, που πρέπει να χορηγηθεί στον ενδιαφερόμενο. Σ' αυτή την περίπτωση η εισφορά στην εξαγωγή δεν οφείλεται."
Άρθρο 2
Ο παρών κανονισμός αρχίζει να ισχύει από την 1η Ιουλίου 1980.
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε Κράτος Μέλος.
περί τροποποιήσεως της οδηγίας 77/541/ΕΟΚ περί προσεγγίσεως των νομοθεσιών των Κρατών μελών των αναφερόμενων στις ζώνες ασφάλειας και στα συστήματα συγκρατήσεως των οχημάτων με κινητήρα (81/576/ΕΟΚ)
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος, και ιδίως το άρθρο 100,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2),
τη γνώμη της Οικονομικής και Κοινωνικής Επιτροπής (3), Εκτιμώντας:
ότι η οδηγία 77/541/ΕΟΚ του Συμβουλίου της 28ης Ιουνίου 1977 περί προσεγγίσεως των νομοθεσιών των Κρατών μελών των αναφερόμενων στις ζώνες ασφάλειας και στα συστήματα συγκρατήσεως των οχημάτων με κινητήρα (4), θεσπίζει μεταξύ άλλων, στο πρώτο παράρτημά της, προδιαγραφές για την τοποθέτηση ζωνών ασφάλειας και συστημάτων συγκρατήσεως στα οχήματα με κινητήρα της κατηγορίας Μ1, όπως αυτή καθορίζεται στο παράρτημα Ι της οδηγίας 70/156/ΕΟΚ του Συμβουλίου της 6ης Φεβρουαρίου 1970 περί προσεγγίσεως των νομοθεσιών των Κρατών μελών των αναφερόμενων στην έγκριση των οχημάτων με κινητήρα και των ρυμουλκούμενών τους (5), όπως τροποποιήθηκε τελευταία από την οδηγία 80/1267/ΕΟΚ (6)·
ότι πρέπει, ήδη και προς το συμφέρον της οδικής ασφάλειας, να επιβληθεί η τοποθέτηση ζωνών ασφάλειας και συστημάτων συγκρατήσεως, σύμφωνα με την οδηγία 77/541/ΕΟΚ, στα οχήματα ορισμένων κατηγοριών Μ και Ν, και να επιτρέπεται ή να ενθαρρύνεται η εγκατάσταση στα οχήματα των λοιπών κατηγοριών Μ και Ν με την επέκταση του πεδίου εφαρμογής της εν λόγω οδηγίας· ότι η επέκταση αυτή έχει καταστεί δυνατή λόγω της τεχνικής προόδου που σημειώθηκε στον τομέα της κατασκευής αυτοκινήτων·
ότι, προς το σκοπό αυτό, πρέπει να τροποποιηθεί η οδηγία 77/541/ΕΟΚ·
ότι η τροποποίηση αυτή συνεπάγεται την προσαρμογή στην τεχνική πρόοδο ορισμένων προδιαγραφών που περιλαμβάνονται στα παραρτήμτα της οδηγίας 77/541/ ΕΟΚ· ότι πρέπει να συμπέσει η έναρξη ισχύος των διατάξεων της παρούσας οδηγίας με την έναρξη ισχύος των διατάξεων που θα θεσπισθούν, μετά την έγκριση της παρούσας οδηγίας, για την προσαρμογή στην τεχνική πρόοδο των προδιαγραφών, που περιλαμβάνονται στα παραρτήματα της οδηγίας 77/541/ΕΟΚ,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
«Άρθρο 9
Ως όχημα, κατά την έννοια της παρούσας οδηγίας, νοείται κάθε όχημα με κινητήρα των κατηγοριών Μ και Ν όπως προσδιορίζονται στο παράρτημα Ι της οδηγίας 70/156/ΕΟΚ, που προορίζεται να κυκλοφορεί επί οδού, που έχει τουλάχιστον τέσσερις τροχούς και από κατασκευή μέγιστη ταχύτητα μεγαλύτερη από 25 χλμ/ώρα.». 2. Στο παράρτημα Ι:
α) το σημείο 3.1 αντικαθίσταται από το ακόλουθο κείμενο:
«3.1. εξοπλισμός των οχημάτων
Κάθε όχημα το οποίο αναφέρεται στο άρθρο 9 και ανήκει στις κατηγορίες Μ1 και Ν1 καθώς και στην κατηγορία Μ2 (εξαιρέσει των οχημάτων των οποίων το ανώτατο επιτρεπτό βάρος υπερβαίνει τα 3 500 χγρ και αυτών που περιλαμβάνουν θέσεις που προορίζονται ειδικά για όρθιους επιβάτες, εφ' οσον το ανώτατο βάρος του δεν υπερβαίνει τα 3 500 χγρ) πρέπει να είναι εφοδιασμένο με ζώνες ή συστήματα συγκρατήσεως σύμφωνα με την παρούσα οδηγία. Οι ζώνες ή τα συστήματα αυτά πρέπει να έχουν τις ακόλουθες μορφές, για τις οποίες οι συσπειρωτήρες άνευ ασφαλίσεως (σημείο 1.8.1), ως επίσης και οι συσπειρωτήρες χειροκίνητης απασφαλίσεως (σημείο 1.8.2), δεν δύνανται εν τούτοις να χρησιμοποιηθούν.
Σε περίπτωση που τα άλλα οχήματα που αναφέρονται στο άρθρο 9 φέρουν ζώνες ή συστήματα συγκρατήσεως, αυτά πρέπει να ανταποκρίνονται σε όλες τις προδιαγραφές της παρούσας οδηγίας εκτός από τις προδιαγραφές των σημείων 3.1.1 έως 3.1.3.»·
β) το σημείο 3.1.1 αντικαθίσταται από το ακόλουθο κείμενο:
«3.1.1. Στις πλευρικές εμπρόσθιες θέσεις, ζώνες τριών σημείων εφοδιασμένες με συσπειρωτήρες κατεπείγουσας ασφαλίσεως (σημείο 1.8.4) πολλαπλής ευαισθησίας· πάντως: 3.1.1.1. Για τη θέση του επιβάτη είναι αποδεκτοί οι συσπειρωτήρες αυτόματης ασφαλίσεως (σημείο 1.8.3)·
3.1.1.2. Για τη θέση του επιβάτη των οχημάτων της κατηγορίας Μ2, ζώνες κάτω από το υπογάστριο, εφοδιασμένες ή όχι με συσπειρωτήρες θεωρούνται ως επαρκείς, όταν το αλεξίνεμο κείται έξω από τη ζώνη αναφοράς που ορίζεται στο παράρτημα ΙΙ της οδηγίας 74/60/ΕΟΚ·
οσον αφορά τις ζώνες το αλεξίνεμο θεωρείται ως τμήμα της ζώνης αναφοράς, όταν δύναται να έλθει σε στατική επαφή με το μηχανισμό δοκιμής, σύμφωνα με τη μέθοδο η οποία περιγράφεται στο παράρτημα ΙΙ της οδηγίας 74/60/ΕΟΚ.»·
γ) το σημείο 3.1.3 αντικαθίσταται από το ακόλουθο κείμενο:
«3.1.3. Στις οπίσθιες θέσεις των οχημάτων της κατηγορίας Μ1, ζώνες κάτω από το υπογάστριο ή ζώνες τριών σημείων, εφοδιασμένες ή όχι με συσπειρωτήρες.»·
δ) προστίθεται το ακόλουθο σημείο 3.1.5:
«3.1.5. Κατά παρέκκλιση των προηγούμενων διατάξεων, στα οχήματα των κατηγοριών Ν1 και Μ2 είναι δυνατό να επιτρέπεται η τοποθέτηση συσπειρωτήρα κατεπείγουσας ασφαλίσεως του τύπου 4Ν (σημείο 1.8.5) αντί για συσπειρωτήρα του τύπου 4 (σημείο 1.8.4), όταν έχει αποδειχθεί, σύμφωνα με τις υπηρεσίες τις επιφορτισμένες με τις δοκιμές, ότι η τοποθέτηση συσπειρωτήρα του τύπου 4 θα ενοχλούσε τον οδηγό.».
Άρθρο 2
Τα Κράτη μέλη θέτουν σε ισχύ τις διατάξεις, που είναι αναγκαίες για να συμμορφωθούν προς την παρούσα οδηγία, την ίδια ημερομηνία με αυτή που θα προβλεφθεί για την έναρξη ισχύος των αναγκαίων διατάξεων για τη συμόρφωση με την οδηγία που θα εκδοθεί μετά την έκδοση της παρούσας οδηγίας, σύμφωνα με το άρθρο 10 της οδηγίας 77/541/ΕΟΚ, για την προσαρμογή στην τεχνική πρόοδο των προδιαγραφών, που περιλαμβάνονται στα παραρτήματα της οδηγίας αυτής. Ενημερώνουν αμέσως στην Επιτροπή σχετικά.
Άρθρο 3
Η παρούσα οδηγία απευθύνεται στα Κράτη μέλη.
ΟΔΗΓΙΑ ΤΟΥ ΣΥΜΒΟΥΛΙΟΥ της 19ης Οκτωβρίου 1981 περί προσαρμογής, λόγω της προσχωρήσεως της Ελλάδος, της οδηγίας 79/869/ΕΟΚ περί των μεθόδων μετρήσεως και περί της συχνότητας των δειγματοληψιών και της αναλύσεως των επιφανειακών υδάτων τα οποία προορίζονται για την παρaγωγή πόσιμου νερού στα Κράτη μέλη
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος, και ιδίως τα άρθρα 100 και 235,
την πρόταση της Επιτροπής,
τη γνώμη του Ευρωπαϊκού Κοινοβουλίου (1), Εκτιμώντας:
ότι πρέπει να προσαρμοστεί το άρθρο 11 παράγραφος 2 της οδηγίας 79/869/ΕΟΚ του Συμβουλίου της 9ης Οκτωβρίου 1979 περί των μεθόδων μετρήσεως και περί της συχνότητας των δειγματοληψιών και της αναλύσεως των επιφανειακών υδάτων τα οποία προορίζονται για την παραγωγή πόσιμου νερού στα Κράτη μέλη(2), λαμβανομένης υπόψη της προσχωρήσεως της Ελλάδος στις Ευρωπαϊκές Κοινότητες-
ότι, κατ' εφαρμογή του άρθρου 198 πρώτο εδάφιο της συνθήκης, το Συμβούλιο συμβουλεύτηκε την Οικονομική και Κοινωνική Επιτροπή επί της προτάσεως της Επιτροπής- ότι η Επιτροπή δεν μπόρεσε να δώσει τη γνώμη της στην τεθείσα από το Συμβούλιο προθεσμία- ότι το άρθρο 198 δεύτερο εδάφιο της συνθήκης δίνει την ευχέρεια στο Συμβούλιο να αποφασίσει και ελλείψει αυτής της γνώμης- ότι, λόγω του ενδιαφέρoντος για μια ταχεία υιοθέτηση των τροποποιήσεων που επιβάλλονται, το Συμβούλιο κρίνει αναγκαίο να κάνει χρήση αυτής της δυνατότητας,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Στο άρθρο 11 παράγραφος 2 της οδηγίας 79/869/ΕΟΚ, αντικαθίστανται οι όροι "σαράντα μία ψήφοι" από τους όρους "σαράντα πέντε ψήφοι".
Άρθρο 2
H παρούσα οδηγία αρχίζει να ισχύει την 1ηΙανουαρίου 1981.
Άρθρο 3
Η παρούσα οδηγία απευθύνεται στα Κράτη μέλη.
της 10ης Μαρτίου 1981 περί τροποποιήσεως του κανονισμού (ΕΟΚ) αριθ. 3179/78 «περί συνάψεως συμβάσεως από την Ευρωπαϊκή Οικονομική Κοινότητα περί της μελλοντικής πολυμερούς συνεργασίας στον τομέα της αλιείας του Βορειοδυτικού Ατλαντικού»
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη περί ιδρύσεως της Ευρωπαϊκής Οικονομικής Κοινότητος, και ιδίως το άρθρο 43,
την πρόταση της Επιτροπής,
τη γνώμη της Συνελεύσεως (1), Εκτιμώντας:
ότι η Κοινότης έχει εγκρίνει, με τον κανονισμό (ΕΟΚ) αριθ. 3179/78 του Συμβουλίου (2), τη σύμβαση περί της μελλοντικής πολυμερούς συνεργασίας στον τομέα της αλιείας του Βορειοδυτικού Ατλαντικού·
ότι, σύμφωνα με το άρθρο ΧΧ παράγραφος 2 της συμβάσεως περί της μελλοντικής πολυμερούς συνεργασίας στον τομέα της αλιείας του Βορειοδυτικού Ατλαντικού, το Γενικό Συμβούλιο της Οργανώσεως Αλιείας του Βορειοδυτικού Ατλαντικού επέφερε, στις 7 Ιουνίου 1979, τροποποιήσεις στο παράρτημα ΙΙΙ αυτής της συμβάσεως , με ισχύ από 1ης Ιανουαρίου 1980, οι οποίες αφορούν τον καθορισμό των ορίων μεταξύ των στατιστικών υποζωνών που περιλαμβάνουν τα ύδατα μεταξύ της δυτικής ακτής της Γροιλανδίας και της ακτής του Καναδά·
ότι, στη συνέχεια, το κείμενο της συμβάσεως τροποποιήθηκε από τον κανονισμό (ΕΟΚ) αριθ. 653/80 (3), η εφαρμογή του οποίου όμως περιορίστηκε μέχρι τις 31 Δεκεμβρίου 1980, διότι επρόκειτο για ενδιάμεσο μέτρο βάσει του άρθρου 103 της συνθήκης·
ότι είναι, ως εκ τούτου, αναγκαίο να προβεί στην τελική τροποποίηση του κανονισμού (ΕΟΚ) αριθ. 3179/78,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
τη συνθήκη περί ιδρύσεως της Ευρωπαϊκής Οικονομικής Κοινότητος, και ιδίως το άρθρο 43,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2),
τη γνώμη της Οικονομικής και Κοινωνικής Επι- τροπής (3), Εκτιμώντας:
ότι με τον κανονισμό αριθ. 79/65/ΕΟΚ (4), όπως τροποποιήθηκε τελευταία από τον κανονισμό (ΕΟΚ) αριθ. 2910/73 (5), το Συμβούλιο δημιούργησε δίκτυο γεωργικής λογιστικής πληροφορήσεως επί των εισοδημάτων και της οικονομικής λειτουργίας των γεωργικών εκμεταλλεύσεων στην Ευρωπαϊκή Οικονομική Κοινότητα·
ότι το πεδίο παρατηρήσεως του δικτύου πληροφορήσεως πρέπει να περιλαμβάνει όλες τις γεωργικές εκμεταλλεύσεις που έχουν ένα ορισμένο οικονομικό μέγεθος, όποιες και αν είναι οι ενδεχόμενες εξωτερικές δραστηριότητες του κατέχοντος την εκμετάλλευση·
ότι, για να ληφθούν λογιστικά αποτελέσματα επαρκώς ομογενή σε κοινοτικό επίπεδο, πρέπει ιδίως να κατανεμηθούν οι εκμεταλλεύσεις του δικτύου πληροφορήσεως μεταξύ των διαφόρων περιφερειών και των διαφόρων κλάσεων εκμεταλλεύσεων βάσει στρωματοποιήσεως του πεδίου παρατηρήσεως, βασιζομένης στην κοινοτική τυπολογία των γεωργικών εκμεταλλεύσεων, η οποία ορίζεται στην απόφαση αριθ. 78/463/ΕΟΚ (6)·
ότι όλες οι εκμεταλλεύσεις του δικτύου πληροφορήσεως που παρατηρούνται στα Κράτη μέλη με σκοπό τη διαπίστωση των γεωργικών εισοδημάτων για τον προσανατολισμό των γεωργικών πολιτικών θα πρέπει να αποτελούν μέρος του δικτύου κοινοτικής πληροφορήσεως και ότι, κατά συνέπεια, ο αριθμός των εκμεταλλεύσεων του δικτύου πληροφορήσεως πρέπει να αυξηθεί· ότι ο αριθμός αυτός πρέπει να δύναται να εξελίσσεται στο πλαίσιο ορισμένων ορίων σε σχέση ιδίως με την εξέλιξη της γεωργίας και των αναγκών πληροφορήσεως της κοινής γεωργικής πολιτικής·
ότι το εθνικό όργανο-σύνδεσμος πρέπει να αναλαμβάνει ουσιαστικό έργο στη διαχείριση του δικτύου πληροφορήσεως· ότι, για το σκοπό αυτόν, πρέπει να του αναθέσουν νέα καθήκοντα·
ότι η πείρα δείχνει ότι δεν είναι πλέον σκόπιμο να προβλέπεται η δυνατότητα θεσπίσεως συμπληρωματικών διατάξεων της συμβάσεως που πρέπει να συναφθεί μεταξύ του Κράτους μέλους και των γραφείων λογιστικής·
ότι οι περιφέρειες του δικτύου πληροφορήσεως πρέπει να είναι όσο το δυνατόν ταυτόσημες με εκείνες που λαμβάνονται υπόψη για την παρουσίαση άλλων ουσιωδών περιφερειακών στοιχείων για τον προσανατολισμό της κοινής γεωργικής πολιτικής· ότι, γι αυτό, ενδείκνυται να τροποποιηθεί το παράρτημα του κανονισμού αριθ. 79/65/ΕΟΚ,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Η ακόλουθη υποσημείωση (1) προστίθεται στο κάτω μέρος της σελίδας:
«(1) ΕΕ αριθ. L 148 της 5. 6. 1978, σ. 1.».
2. Το άρθρο 4 αντικαθίσταται από το ακόλουθο κείμενο:
«Άρθρο 4
1. Το πεδίο παρατηρήσεως που αναφέρεται στο άρθρο 1 παράγραφος 2 περίπτωση α περιλαμβάνει τις γεωργικές εκμεταλλεύσεις οικονομικού μεγέθους μεγαλυτέρου ή ίσου με κατώτατο όριο που εκφράζεται σε ευρωπαϊκές μονάδες μεγέθους (UDE ) όπως καθορίζονται στην απόφαση 78/463/ΕΟΚ.
2. Πρέπει να θεωρηθούν ως εκμεταλλεύσεις του δικτύου πληροφορήσεως, γεωργικές εκμεταλλεύσεις οι οποίες:
α) έχουν οικονομικό μέγεθος μεγαλύτερο ή ίσο με ένα κατώτατο όριο που πρόκειται να καθοριστεί σύμφωνα με την παράγραφο 1·
β) αποτελούν εκμετάλλευση γεωργών που είναι διατεθειμένοι και είναι σε θέση να τηρούν λογιστικά βιβλία και οι οποίοι συμφωνούν να τίθενται στη διάθεση της Επιτροπής τα λογιστικά στοιχεία της εκμεταλλεύσεώς τους·
γ) είναι, στο σύνολό τους και σε επίπεδο κάθε περιφέρειας, αντιπροσωπευτικές του πεδίου παρατηρήσεως.
3. Ο ανώτερος αριθμός των εκμεταλλεύσεων του δικτύου πληροφορήσεως είναι 45 000.
4. Οι λεπτομέρειες εφαρμογής του παρόντος άρθρου, ιδίως το κατώτατο όριο οικονομικού μεγέθους και ο αριθμός των εκμεταλλεύσεων του δικτύου πληροφορήσεως ανά περιφέρεια, θεσπίζονται σύμφωνα με τη διαδικασία που προβλέπεται στο άρθρο 19.».
3. Το άρθρο 5 αντικαθίσταται από το ακόλουθο κείμενο:
«Άρθρο 5
1. Κάθε Κράτος μέλος δημιουργεί, πριν από την 1η Φεβρουαρίου 1982, μια εθνική επιτροπή του δικτύου πληροφορήσεως, εφεξής καλουμένη «εθνική επιτροπή»,
2. Η εθνική επιτροπή αναλαμβάνει την ευθύνη της επιλογής των εκμεταλλεύσεων του δικτύου πληροφορήσεως. Για το σκοπό αυτόν έχει ιδίως ως έργο να εγκρίνει:
α) το σχέδιο επιλογής των εκμεταλλεύσεων του δικτύου πληροφορήσεως που περιλαμβάνει ιδίως την κατανομή των εκμεταλλεύσεων του δικτύου πληροφορήσεως και τις λεπτομέρειες επιλογής των εν λόγω εκμεταλλεύσεων·
β) την έκθεση εκτελέσεως του σχεδίου επιλογής των εκμεταλλεύσεων του δικτύου πληροφορήσεως.
3. Ο πρόεδρος της εθνικής επιτροπής ορίζεται από το Κράτος μέλος, μεταξύ των μελών της επιτροπής αυτής.
Η εθνική επιτροπή λαμβάνει τις αποφάσεις της ομόφωνα. Στην περίπτωση που δεν επιτυγχάνεται ομοφωνία, οι αποφάσεις λαμβάνονται από μία αρχή που ορίζεται από το Κράτος μέλος.
4. Τα Κράτη μέλη που περιλαμβάνουν περισσότερες περιφέρειες δύνανται να δημιουργούν, στο επίπεδο καθεμίας από τις περιφέρειες της δικαιοδοσίας τους, μία περιφερειακή επιτροπή του δικτύου πληροφορήσεως, εφεξής καλουμένη «περιφερειακή επιτροπή».
Η περιφερειακή επιτροπή έχει ιδίως ως έργο να συνεργάζεται με το όργανο-σύνδεσμο που αναφέρεται στο άρθρο 6 για την επιλογή των εκμεταλλεύσεων του δικτύου πληροφορήσεως.
5. Οι λεπτομέρειες εφαρμογής του παρόντος άρθρου θεσπίζονται σύμφωνα με τη διαδικασία που προβλέπεται στο άρθρο 19.».
4. Το άρθρο 6 αντικαθίσταται από το ακόλουθο κείμενο:
«Άρθρο 6
1. Κάθε Κράτος μέλος ορίζει ένα όργανο-σύνδεσμο που έχει ως έργο:
α) να πληροφορεί την εθνική επιτροπή, τις περιφερειακές επιτροπές και τα γραφεία λογιστικής για τις λεπτομέρειες εφαρμογής που τις αφορούν και να μεριμνά για τη σωστή εκτέλεσή τους·
β) να συντάσσει, να υποβάλλει προς έγκριση στην εθνική επιτροπή και να διαβιβάζει κατόπιν στην Επιτροπή:
- το σχέδιο επιλογής των εκμεταλλεύσεων του δικτύου πληροφορήσεως· το σχέδιο αυτό συντάσσεται με βάση τα πλέον πρόσφατα στατιστικά στοιχεία τα οποία παρουσιάζονται σύμφωνα με την κοινοτική τυπολογία των γεωργικών εκμεταλλεύσεων,
- την έκθεση εκτελέσεως του σχεδίου επιλογής των εκμεταλλεύσεων του δικτύου πληροφορήσεως·
γ) να συντάσσει:
- τον πίνακα εκμεταλλεύσεων του δικτύου πληροφορήσεως,
- τον πίνακα των γραφείων λογιστικής που είναι διατεθειμένα και είναι σε θέση να συμπληρώσουν το έντυπο εκμεταλλεύσεως σύμφωνα με τις διατάξεις των συμβάσεων που προβλέπονται στα άρθρα 9 και 14· δ) να συγκεντρώνει τα έντυπα εκμεταλλεύσεως που του διαβιβάζουν τα γραφεία λογιστικής και να ρελέγχει, βάσει κοινού προγράμματος ελέγχου, αν είναι δεόντως συμπληρωμένα·
ε) να αποστέλλει εν συνεχεία στην Επιτροπή, μόλις ελεγχθούν, τα έντυπα εκμεταλλεύσεως δεόντως συμπληρωμένα·
στ) να διαβιβάζει στην εθνική επιτροπή, στις περιφερειακές επιτροπές και στα γραφεία λογιστικής, τις αιτήσεις πληροφοριών που αναφέρονται στο άρθρο 16 και να διαβιβάζει στην Επιτροπή τις αντίστοιχες απαντήσεις.
2. Οι λεπτομέρειες εφαρμογής του παρόντος άρθρου θεσπίζονται σύμφωνα με τη διαδικασία που προβλέπεται στο άρθρο 19.».
5. Στο άρθρο 9 παράγραφος 2, το δεύτερο εδάφιο καταργείται.
6. Στο άρθρο 16, η παράγραφος 1 αντικαθίσταται από το ακόλουθο κείμενο:
«1. Η εθνική επιτροπή, οι περιφερειακές επιτροπές, το όργανο-σύνδεσμος και τα γραφεία λογιστικής υποχρεούνται, στο μέτρο που τους αφορά, να εφοδιάζουν την Επιτροπή με κάθε πληροφορια που αυτή θα μπορούσε να τους ζητήσει σχετικά με την εκτέλεση των καθηκόντων τους στα πλαίσια του παρόντος κανονισμού.
Αυτές οι αιτήσεις πληροφοριών που προορίζονται για την εθνική επιτροπή, τις περιφερειακές επιτροπές ή τα γραφεία λογιστικής, καθώς και οι αντίστοιχες απαντήσεις, στέλνονται γραπτώς, μέσω του οργάνου-συνδέσμου.».
τη συνθήκη περί ιδρύσεως της Ευρωπαϊκής Οικονομικής Κοινότητος, και ιδίως το άρθρο 75,
την πρόταση της Επιτροπής,
τη γνώμη του Ευρωπαϊκού Κοινοβουλίου (1), Εκτιμώντας:
ότι, σ' εφαρμογή του άρθρου 198 πρώτο εδάφιο της συνθήκης, το Συμβούλιο ζήτησε τη γνώμη της Οικονομικής και Κοινωνικής Επιτροπής πάνω στην πρόταση της Επιτροπής· ότι η επιτροπή δεν ήταν σε θέση να δώση τη γνώμη της στην προθεσμία που της όρισε το Συμβούλιο· ότι το άρθρο 198 δεύτερο εδάφιο της συνθήκης επιτρέπει στο Συμβούλιο να ενεργήσει και ελλείψει της γνώμης· ότι, λαμβανομένου υπόψη του ενδιαφέροντος που παρουσιάζει η γρήγορη έγκριση των τροποποιήσεων που επιβάλλονται, το Συμβούλιο κρίνει αναγκαίο να κάνει χρήση της δυνατότητας αυτής·
ότι πρέπει να προσαρμοσθεί ο κανονισμός (ΕΟΚ) αριθ. 1108/70 (2), όπως τροποποιήθηκε από τον κανονισμό (ΕΟΚ) αριθ. 1384/79 (3), για να επεκταθεί, στο παράρτημά του, στο σιδηροδρομικό δίκτυο της Ελλάδος,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Στο παράρτημα ΙΙ του κανονισμού (ΕΟΚ) 1108/70 και στο σημείο « Α.1. ΣΙΔΗΡΟΔΡΟΜΟΙ - Κύρια δίκτυα», μετά τη μνεία για την Ομοσπονδιακή Δημοκρατία της Γερμανίας, παρεμβάλεται η ακόλουθη ένδειξη:
«Ελληνική Δημοκρατία
- Οργανισμός Σιδηροδρόμων Ελλάδος ΑΕ (ΟΣΕ)».
Άρθρο 2
Ο παρών κανονισμός αρχίζει να ισχύει την ημέρα της δημοσιεύσεώς του στην Επίσημη Εφημερίδα των Ευρωπαϊκών Κοινοτήτων.
τη συνθήκη περί ιδρύσεως της Ευρωπαϊκής Οικονομικής Κοινότητος,
την οδηγία 66/401/ΕΟΚ του Συμβουλίου της 14ης Ιουνίου 1969 περί εμπορίας των σπόρων προς σποράν κτηνοτροφικών φυτών (1), όπως τροποποιήθηκε τελευταία από την οδηγία 81/126/ΕΟΚ (2), και ιδίως το άρθρο 21α,
την οδηγία 69/208/ΕΟΚ του Συμβουλίου της 30ής Ιουνίου 1969 περί εμπορίας των σπόρων προς σποράν ελαιούχων και κλωστικών φυτών (3), όπως τροποποιήθηκε τελευταία από την οδηγία 81/126/ΕΟΚ, και ιδίως το άρθρο 20α, Εκτιμώντας:
ότι, λόγω της εξελίξεως των επιστημονικών και τεχνικών γνώσεων, πρέπει να επέλθουν τροποποιήσεις στα παραρτήματα Ι και ΙΙ των οδηγιών 66/401/ΕΟΚ και 69/208/ΕΟΚ για τους κατωτέρω λόγους·
ότι πρέπει να τροποποιηθούν οι όροι τους οποίους πρέπει να πληρούν οι καλλιέργειες και οι σπόροι προς σποράν, περιλαμβανομένων των κανόνων καθαρότητος της ποικιλίας, για να συμμορφωθούν προς τα προγράμματα του Οργανισμού Οικονομικής Συνεργασίας και Αναπτύξεως (ΟΟΣΑ) σχετικά με την πιστοποίηση της ποικιλίας των σπόρων προς σποράν που προορίζονται για το διεθνές εμπόριο· ότι, επομένως, πρέπει να προσαρμοστούν στις πλέον πρόσφατες εξελίξεις οι ημερομηνίες θέσεως σε ισχύ που προβλέπονται αντιστοίχως στη δεύτερη περίπτωση του άρθρου 2 της οδηγίας 78/386/ΕΟΚ της Επιτροπής της 18ης Απριλίου 1978, που τροποποιεί τα παραρτήματα της οδηγίας 66/401/ΕΟΚ περί εμπορίας των σπόρων προς σποράν κτηνοτροφικών φυτών (4), όπως τροποποιήθηκε τελευταία από την οδηγία 81/126/ΕΟΚ, και στην πρώτη περίπτωση του άρθρου 2 της οδηγίας 78/388/ΕΟΚ της Επιτροπής της 18ης Απριλίου 1978, που τροποποιεί τα παραρτήματα της οδηγίας 69/208/ΕΟΚ περί εμπορίας των σπόρων προς σποράν ελαιούχων και κλωστικών φυτών (5), όπως τροποποιήθηκε τελευταία από την οδηγία 81/126/ΕΟΚ·
ότι δεν ήταν δυνατόν στην παρούσα κατάσταση να προβλεφθεί, στο εσωτερικό της Κοινότητος, εναρμόνιση όσον αφορά τους όρους σχετικά με τους κανόνες ελάχιστης καθαρότητος της ποικιλίας τους οποίους πρέπει να πληρούν οι καλλιέργειες ή οι σπόροι προς σπορά στην περίπτωση των υβριδίων ηλιάνθου· ότι, εντούτοις, πρέπει να καταβληθεί προσπάθεια, πριν από την 1η Ιουλίου 1983, να καθοριστούν οι κανόνες αυτοί, ώστε να επιτευχθεί η εναρμόνιση ·
ότι τα μέτρα που προβλέπονται στην παρούσα οδηγία είναι σύμφωνα με τη γνώμη της Μόνιμης Επιτροπής Σπόρων προς σποράν και Γεωργικών, Δενδροκηπευτικών και Δασικών Φυτών προς φύτευση,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Το παράρτημα Ι της οδηγίας 66/401/ΕΟΚ τροποποιείται ως εξής:
1. Στο σημείο 4, στη δεύτερη και τρίτη φράση, οι λέξεις «Vicia faba» προστίθενται μετά τις λέξεις «Pisum sativum».
2. Στο σημείο 4, στη δεύτερη και τρίτη φράση, απαλείφονται οι λέξεις «Raphanus sativus ssp. oleifera».
Άρθρο 2
Το παράρτημα ΙΙ της οδηγίας 66/401/ΕΟΚ τροποποιείται ως εξής:
1. Το σημείο 1 του τμήματος Ι αντικαθίσταται από το ακόλουθο κείμενο:
Η ελάχιστη καθαρότητα της ποικιλίας ελέγχεται κυρίως σε επί τόπου επιθεωρήσεις, που πραγματοποιούνται σύμφωνα με τις προϋποθέσεις που αναφέρονται στο παράρτημα Ι.»
Άρθρο 3
Το παράρτημα Ι της οδηγίας 69/208/ΕΟΚ τροποποιείται ως εξής:
Το σημείο 3 αντικαθίσταται από το ακόλουθο κείμενο:
- το 1 ανά 30 m2 για την παραγωγή βασικών σπόρων προς σποράν,
- το 1 ανά 10 m2 για την παραγωγή πιστοποιημένων σπόρων προς σποράν.»
Άρθρο 4
Το παράρτημα ΙΙ της οδηγίας 69/208/ΕΟΚ τροποποιείται ως εξής:
Το σημείο 1 του τμήματος Ι αντικαθίσταται από το ακόλουθο κείμενο:
«Οι σπόροι προς σποράν έχουν επαρκή ταυτότητα και καθαρότητα ποικιλίας. Οι σπόροι των ειδών που αναφέρονται παρακάτω ανταποκρίνονται κυρίως στους ακόλουθους κανόνες ή άλλες προϋποθέσεις: 1.2 // // // Είδη και κατηγορίες // Ελάχιστη καθαρότητα (%)
της ποικιλίας // // // 1 // 2 // // // Arachis hypogaea: // // - βασικοί σπόροι προς σποράν // 99,7 // - πιστοποιημένοι σπόροι προς σποράν // 99,5 // Brassica napus ssp. oleifera, εκτός από ποικιλίες που χρησιμοποιούνται ως ζωοτροφές, Brassica rapa, εκτός από ποικιλίες που χρησιμοποιούνται ως ζωοτροφές: // // - βασικοί σπόροι προς σποράν // 99,9 // - πιστοποιημένοι σπόροι προς σποράν // 99,7 // Brassica napus ssp. oleifera, ποικιλίες που χρησιμοποιούνται ως ζωοτροφές, Brassica rapa, ποικιλίες που χρησιμοποιούνται ως ζωοτροφές, Helianthus annuus, εκτός από τα υβρίδια, συμπεριλαμβανομένων των ποικιλιών από τις οποίες αποτελούνται, Sinapis alba: // // - βασικοί σπόροι προς σποράν // 99,7 // - πιστοποιημένοι σπόροι προς σποράν πρώτης αναπαραγωγής // 99 // - πιστοποιημένοι σπόροι προς σποράν δευτέρας αναπαραγωγής και υπολοίπων αναπαραγωγών // 98 // Linum usitatissimum: // // - βασικοί σπόροι προς σποράν // 99,7 // - πιστοποιημένοι σπόροι προς σποράν πρώτης αναπαραγωγής // 98 // - πιστοποιημένοι σπόροι προς σποράν δευτέρας και τρίτης αναπαραγωγής // 97,5 // Papaver somniferum: // // - βασικοί σπόροι προς σποράν // 99 // - πιστοποιημένοι σπόροι προς σποράν // 98 // Glycine max: // // - βασικοί σπόροι προς σποράν // 97 // - πιστοποιημένοι σπόροι προς σποράν // 95 // //
Η ελάχιστη καθαρότητα της ποικιλίας ελέγχεται κυρίως σε επί τόπου επιθεωρήσεις, που πραγματοποιούνται σύμφωνα με τις προϋποθέσεις που προβλέπονται στο παράρτημα Ι.»
Άρθρο 5
Στη δεύτερη περίπτωση της παραγράφου 1 του άρθρου 2 της οδηγίας 78/386/ΕΟΚ, η ημερομηνία «1η Ιανουαρίου 1982» αντικαθίσταται από τη φράση «σε ημερομηνία που θα καθοριστεί αργότερα». Άρθρο 6
Στην πρώτη περίπτωση της παραγράφου 1 του άρθρου 2 της οδηγίας 78/388/ΕΟΚ, η ημερομηνία «1η Ιανουαρίου 1982» αντικαθίσταται από τη φράση «σε ημερομηνία που θα καθοριστεί αργότερα».
Άρθρο 7
1. Τα Κράτη μέλη θέτουν σε ισχύ τις νομοθετικές, κανονιστικές και διοικητικές διατάξεις για να συμμορφωθούν πρός:
- τις διατάξεις των άρθρων 5 και 6, με ισχύ από 1η Ιανουαρίου 1982,
- τις διατάξεις του άρθρου 2, όσον αφορά το Poa spp., εως την 1η Ιανουαρίου 1983,
- τις άλλες διατάξεις της παρούσας οδηγίας, το αργότερο έως την 1η Ιανουαρίου 1983.
2. Τα Κράτη μέλη επαγρυπνούν ώστε οι σπόροι προς σποράν να μην υπόκεινται σε κανένα περιορισμό εμπορίας λόγω της εφαρμογής της παρούσας οδηγίας σε ημερομηνίες διαφορετικές από εκείνες της τρίτης περιπτώσεως της παραγράφου 1.
Άρθρο 8
Η παρούσα οδηγία απευθύνεται στα Κράτη μέλη.
το πρωτόκολλο περί των προνομίων και ασυλιών των Ευρωπαϊκών Κοινοτήτων, και ιδίως το άρθρο 13,
την πρόταση της Επιτροπής, Εκτιμώντας:
ΑΠΟΦΑΣΗ ΤΟΥ ΣΥΜΒΟΥΛΙΟΥ της 26ης Οκτωβρίου 1983 σχετικά με τα αντίμετρα στον τομέα των διεθνών θαλάσσιων μεταφορών - (83/573/ΕΟΚ)
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 84 παράγραφος 2,
Εκτιμώντας: ότι τα αποτελέσματα του συστήματος πληροφόρησης στη ναυτιλία, το οποίο δημιουργήθηκε σύμφωνα με τις διατάξεις των αποφάσεων 78/774/ΕΟΚ (1), 79/4/ΕΟΚ (2), 80/1181/ΕΟΚ (3), 81/189/ΕΟΚ (4) και 82/870/ΕΟΚ (5), καθώς και η εμπειρία ορισμένων κρατών μελών, δείχνουν ότι πρέπει να καθορισθεί κατάλληλη κοινοτική διαδικασία σχετικά με αντίμετρα στον τομέα διεθνών θαλάσσιων μεταφορών έναντι τρίτων χωρών, τα οποία μπορούν να λάβουν τα ενδιαφερόμενα κράτη μέλη, (1) ΕΕ αριθ. L 258 της 21.9.1978, σ. 35. (2) ΕΕ αριθ. L 5 της 9.1.1979, σ. 31. (3) ΕΕ αριθ. L 350 της 23.12.1980, σ. 44 (4) ΕΕ αριθ. L 88 της 2.4.1981, σ. 32. (5) ΕΕ αριθ. L 368 της 28.12.1982, σ. 42.
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
ρθρο 3
Εφόσον τα κράτη μέλη προβαίνουν στις διαβουλεύσεις που αναφέρονται στο άρθρο 1, θα πρέπει, αν χρειαστεί, να διευκρινίζουν όσο το δυνατόν περισσότερο τα εξής:
α) τις εξελίξεις που προκάλεσαν τη λήψη αντιμέτρων
γ) τη φύση των ναυτιλιακών υπηρεσιών που θίγονται (π.χ. τακτικές γραμμές)
δ) τη φύση των αντιμέτρων που έχουν ληφθεί ή που θα ληφθούν
ε) τη διάρκεια ισχύος των αντιμέτρων
στ) την αναλογία των αντιμέτρων προς την επελθούσα ζημία.
ρθρο 4
Τα κράτη μέλη διατηρούν το δικαίωμα να εφαρμόζουν μονομερώς εθνικά αντίμετρα.
ρθρο 5
Η παρούσα απόφαση απευθύνεται στα κράτη μέλη.
ΣΥΜΒΟΥΛΙΟ - ΟΓΔΟΗ ΟΔΗΓΙΑ ΤΟΥ ΣΥΜΒΟΥΛΙΟΥ της 10ης Απριλίου 1984 βασιζόμενη στο άρθρο 54 παράγραφος 3 στοιχείο ζ) της συνθήκης, για τη χορήγηση άδειας στους υπεύθυνους για τον νόμιμο έλεγχο των λογιστικών εγγράφων ΙΙ
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 54 παράγραφος 3 στοιχείο ζ),
την πρόταση της Επιτροπής (1), (1) ΕΕ αριθ. C 112 της 13.5.1978, σ. 6 και
ΕΕ αριθ. C 317 της 18.12.1975,σ. 6. τη γνώμη του Ευρωπαϊκού Κοινοβουλίου (2),
(2) ΕΕ αριθ. C 140 της 5.6.1979, σ. 154. τη γνώμη της Οικονομικής και Κοινωνικής Επιτροπής (3),
Εκτιμώντας: ότι, σύμφωνα με την οδηγία 78/660/ΕΟΚ (4), οι ετήσιοι λογαριασμοί ορισμένων μορφών εταιρειών πρέπει να ελέγχονται από ένα ή περισσότερα πρόσωπα ικανά να διενεργούν αυτό τον έλεγχο από τον οποίο μπορούν να απαλλαγούν μόνον οι εταιρείες που αναφέρονται στο άρθρο 11 της εν λόγω οδηγίας (4) ΕΕ αριθ. L 222 της 14.8.1978, σ. 11.
ότι αυτή η τελευταία οδηγία συμπληρώθηκε με την οδηγία 83/349/ΕΟΚ (5) για τους ενοποιημένους λογαριασμούς
(5) ΕΕ αριθ. L 193 της 18.7.1983, σ. 1. ότι πρέπει να εναρμονιστούν τα προσόντα των προσώπων που είναι ικανά να ασκούν το νόμιμο έλεγχο των λογιστικών εγγράφων και να διασφαλιστεί ότι τα πρόσωπα αυτά θα είναι ανεξάρτητα και έντιμα
ότι το υψηλό επίπεδο των θεωρητικών γνώσεων οι οποίες απαιτούνται για τον νόμιμο έλεγχο των λογιστικών εγγράφων, καθώς και η ικανότητα πρακτικής εφαρμογής των γνώσεων αυτών, πρέπει να διασφαλίζονται με εξετάσεις επαγγελματικής ικανότητας
ότι πρέπει να δοθεί στα κράτη μέλη η εξουσία να χορηγούν άδεια σε πρόσωπα τα οποία δεν συγκεντρώνουν όλες τις απαιτούμενες προϋποθέσεις στον τομέα της θεωρητικής κατάρτισης αλλά έχουν στο ενεργητικό τους μακρά επαγγελματική δραστηριότητα, η οποία τους προσδίδει επαρκή πείρα στον οικονομικό, νομικό και λογιστικό τομέα και έχουν επιτύχει σε εξετάσεις επαγγελματικής ικανότητας
ότι πρέπει, επίσης, να επιτραπεί στα κράτη μέλη να προβλέψουν μεταβατικές διατάξεις υπέρ των επαγγελματιών
ότι τα κράτη μέλη θα μπορούν να χορηγούν άδεια τόσο σε φυσικά πρόσωπα, όσο και σε εταιρείες ελέγχου που είναι δυνατόν να είναι νομικά πρόσωπα ή άλλες μορφές εταιρειών ή ενώσεις προσώπων
ότι τα φυσικά πρόσωπα που διενεργούν τον μόνιμο έλεγχο των λογιστικών εγγράφων στο όνομα μιας τέτοιας εταιρείας ελέγχου πρέπει να πληρούν τους όρους της παρούσας οδηγίας
ότι ένα κράτος μέλος θα μπορεί να χορηγεί άδεια σε πρόσωπα τα οποία έχουν αποκτήσει έξω από αυτό το κράτος προσόντα ισοδύναμα με τα προσόντα που προβλέπει η παρούσα οδηγία
ότι πρέπει να γίνει δεκτό ότι ένα κράτος μέλος στο οποίο, κατά την έκδοση της παρούσας οδηγίας, υπάρχουν ήδη αναγνωρισμένες κατηγορίες φυσικών προσώπων που πληρούν τις προϋποθέσεις της παρούσας οδηγίας, για τις οποίες όμως το επίπεδο των εξετάσεων επαγγελματικής ικανότητας είναι κατώτερο από το επίπεδο των εξετάσεων του πέρατος πανεπιστημιακών σπουδών, μπορεί, κάτω από ορισμένες προϋποθέσεις και μέχρις ότου γίνει νέος συντονισμός, να χορηγεί άδεια ειδικά στα πρόσωπα αυτά τα ασκούντα τον νόμιμο έλεγχο των λογιστικών εγγράφων εταιρειών και συνόλων επιχειρήσεων, περιορισμένου μεγέθους, εφόσον αυτό το κράτος μέλος δεν έκανε χρήση των δικαιωμάτων απαλλαγής που προβλέπουν οι κοινοτικές οδηγίες στο θέμα της κατάρτισης των ενοποιημένων λογαριασμών
ότι η παρούσα οδηγία δεν αφορά ούτε την ελευθερία εγκατάστασης ούτε την ελεύθερη παροχή υπηρεσιών, όσον αφορά τους υπεύθυνους για τον νόμιμο έλεγχο των λογιστικών εγγράφων
ότι η αναγνώριση των αδειών που χορηγούνται για τη διενέργεια αυτού του ελέγχου στους υπηκόους άλλων κρατών μελών θα ρυθμιστεί ειδικά από οδηγίες σχετικά με την ανάληψη και την άσκηση δραστηριοτήτων στον οικονομικό και λογιστικό τομέα, καθώς και την ελεύθερη παροχή υπηρεσιών σ’αυτούς τους τομείς,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Πεδίο εφαρμογής
ρθρο 1
1. Τα μέτρα συντονισμού που επιβάλλει η παρούσα οδηγία εφαρμόζονται στις νομοθετικές, κανονιστικές και διοικητικές διατάξεις των κρατών μελών οι οποίες αφορούν τους υπεύθυνους για τη διενέργεια: α) του νόμιμου ελέγχου των ετήσιων λογαριασμών των εταιρειών, καθώς και της επαλήθευσης της συνέπειας των εκθέσεων διαχείρισης με τους ετήσιους λογαρισμούς, εφόσον ο έλεγχος αυτός και η επαλήθευση αυτή επιβάλλονται από το κοινοτικό δίκαιο
β) του νόμιμου ελέγχου των ενοποιημένων λογαριασμών των συνόλων επιχειρήσεων, καθώς και της επαλήθευσης της συνέπειας των ενοποιημένων εκθέσεων διαχείρισης με τους ενοποιημένους λογαριασμούς, εφόσον ο έλεγχος αυτός και η επαλήθευση αυτή επιβάλλονται από το κοινοτικό δίκαιο.
2. Τα πρόσωπα τα οποία αναφέρει η παράγραφος 1 μπορεί να είναι, ανάλογα με τη νομοθεσία κάθε κράτους μέλους, φυσικά πρόσωπα ή νομικά πρόσωπα ή άλλες μορφές εταιρειών ή ενώσεων προσώπων (εταιρείες ελέγχου κατά την έννοια της παρούσας οδηγίας).
ΤΜΗΜΑ ΙΙ Κανόνες για την άδεια
ρθρο 2
1. Ο νόμιμος έλεγχος των εγγράφων που αναφέρει το άρθρο 1 παράγραφος 1 είναι δυνατόν να διεξάγεται μόνον από πρόσωπα στα οποία έχει χορηγηθεί άδεια. Χορηγείται άδεια από τις αρχές των κρατών μελών μόνο: α) στα φυσικά πρόσωπα που πληρούν τουλάχιστον τις προϋποθέσεις που καθορίζουν τα άρθρα 3 έως 19
β) στις εταιρείες ελέγχου που πληρούν τουλάχιστον τις εξής προϋποθέσεις: i) τα φυσικά πρόσωπα που διενεργούν τον νόμιμο έλεγχο των εγγράφων τα οποία αναφέρονται στο άρθρο 1, στο όνομα της εταιρείας ελέγχου, πληρούν τουλάχιστον τις προϋποθέσεις που καθορίζουν τα άρθρα 3 έως 19 τα κράτη μέλη μπορούν να προβλέπουν ότι στα φυσικά αυτά πρόσωπα πρέπει επίσης να έχει χορηγηθεί άδεια,
ii) την πλειοψηφία των δικαιωμάτων ψήφων έχουν φυσικά πρόσωπα ή εταιρείες ελέγχου που πληρούν τουλάχιστον τις προϋποθέσεις των άρθρων 3 έως 19, με την εξαίρεση της παραγράφου 1 στοιχείο β) του άρθρου 11 τα κράτη μέλη μπορούν να προβλέπουν ότι στα φυσικά αυτά πρόσωπα ή εταιρείες ελέγχου πρέπει να έχει χορηγηθεί άδεια. Ωστόσο, τα κράτη μέλη τα οποία δεν επιβάλλουν την πλειοψηφία αυτή, κατά την έκδοση της παρούσας οδηγίας, μπορούν να μην την επιβάλλουν υπό τον όρο ότι όλα τα μερίδια ή οι μετοχές της εταιρείας ελέγχου είναι ονομαστικές και είναι δυνατόν να μεταβιβαστούν μόνο με τη συμφωνία της εταιρείας ελέγχου ή/και, εφόσον το προβλέπει το κράτος μέλος, με την έγκριση της αρμόδιας αρχής,
iii) η πλειοψηφία των μελών του διοικητικού ή διαχειριστικού οργάνου της εταιρείας ελέγχου αποτελείται από φυσικά πρόσωπα ή εταιρείες ελέγχου που πληρούν τουλάχιστον τις προϋποθέσεις που καθορίζουν τα άρθρα 3 έως 19 τα κράτη μέλη μπορούν να προβλέπουν ότι στα φυσικά αυτά πρόσωπα ή εταιρείες ελέγχου πρέπει επίσης να έχει χορηγηθεί άδεια. Όταν το όργανο αυτό αποτελείται από δύο μόνο μέλη, το ένα από αυτά πρέπει να πληροί τις προϋποθέσεις αυτές.
Με την επιφύλαξη του άρθρου 14 παράγραφος 2, η άδεια που έχει χορηγηθεί σε μια εταιρεία ελέγχου πρέπει να ανακαλείται όταν παύσει να πληρούται μία από τις προϋποθέσεις που αναφέρονται στο στοιχείο β). Τα κράτη μέλη μπορούν, πάντως, να προβλέπουν χρονική περίοδο όχι μεγαλύτερη από δύο χρόνια προκειμένου να πληρωθούν οι προϋποθέσεις που αναφέρονται στο στοιχείο β) σημεία ii) και iii).
2. Οι αρχές των κρατών μελών μπορεί να είναι, για τους σκοπούς της παρούσας οδηγίας, επαγγελματικές ενώσεις, υπό τον όρο ότι τους έχει αναγνωριστεί βάσει του εθνικού δικαίου η αρμοδιότητα να χορηγούν άδεια κατά την έννοια της παρούσας οδηγίας.
ρθρο 3
Οι αρχές ενός κράτους μέλους χορηγούν άδεια μόνο σε πρόσωπα έντιμα τα οποία δεν ασκούν καμία δραστηριότητα ασυμβίβαστη, σύμφωνα με το δίκαιο αυτού του κράτους μέλους, προς τον νόμιμο έλεγχο των εγγράφων που αναφέρονται στο άρθρο 1 παράγραφος 1.
ρθρο 4
Ένα φυσικό πρόσωπο μπορεί να πάρει άδεια, για να διενεργεί τον νόμιμο έλεγχο των εγγράφων που αναφέρονται στο άρθρο 1 παράγραφος 1, μόνον όταν, αφού φθάσει το επίπεδο εισαγωγής στο πανεπιστήμιο, ακολουθήσει πρόγραμμα θεωρητικής διδασκαλίας, κάνει πρακτική άσκηση και επιτύχει σε εξετάσεις επαγγελματικής ικανότητας που θα είναι επιπέδου πέρατος πανεστημιακών σπουδών και τις οποίες εξετάσεις διοργανώνει η αναγνωρίζει το κράτος.
ρθρο 5
Ο έλεγχος των θεωρητικών γνώσεων, που περιλαμβάνεται στις εξετάσεις, θα πρέπει να αφορά ειδικότερα του ακόλουθους τομείς:
α) - λογιστικό έλεγχο,
- ανάλυση και κριτική των ετήσιων λογαριασμών,
- γενική λογιστική,
- ενοποιημένους λογαριασμούς,
- εσωτερικό έλεγχο,
- κανόνες που αφορούν την κατάρτιση των ετήσιων λογαριασμών και των ενοποιημένων λογαριασμών, καθώς και τρόπους αποτίμησης των κονδυλίων του ισολογισμού και προσδιορισμού των αποτελεσμάτων,
- νομικούς και επαγγελματικούς κανόνες που αφορούν τον νόμιμο έλεγχο των λογιστικών εγγράφων, καθώς και τα πρόσωπα που διενεργούν αυτόν τον έλεγχο
β) στο βαθμό που αφορούν τον έλεγχο των λογαριασμών:
- δίκαιο των εταιρειών, - πτωχευτικό δίκαιο και δίκαιο ανάλογων διαδικασιών,
- φορολογικό δίκαιο,
- αστικό και εμπορικό δίκαιο,
- εργατικό δίκαιο και δίκαιο των κοινωνικών ασφαλίσεων,
- συστήματα πληροφοριών και πληροφορική,
- οικονομική των επιχειρήσεων, πολιτική οικονομία και χρηματοοικονομικά,
- μαθηματικά και στατιστική,
- βασικές αρχές οικονομικής διαχείρισης των επιχειρήσεων.
ρθρο 7
1. Κατά παρέκκλιση από τα άρθρα 5 και 6, τα κράτη μέλη μπορούν να ορίζουν ότι τα πρόσωπα που έχουν επιτύχει σε πανεστημιακές ή ισότιμες εξετάσεις ή κατέχουν πανεπιστημιακά ή άλλα ισότιμα διπλώματα, σε έναν ή περισσότερους από τους τομείς που αναφέρονται στο άρθρο 6, απαλλάσσονται από τον έλεγχο των θεωρητικών γνώσεων στους τομείς που έχουν ήδη κυρωθεί από αυτές τις εξετάσεις ή αυτά τα διπλώματα.
2. Κατά παρέκκλιση από το άρθρο 5, τα κράτη μέλη μπορούν να ορίζουν ότι οι κάτοχοι πανεπιστημιακών ή άλλων ισότιμων διπλωμάτων, που αφορούν έναν ή περισσότερους από τους τομείς που αναφέρονται στο άρθρο 6, απαλλάσσονται από τον έλεγχο της ικανότητας πρακτικής εφαρμογής των θεωρητικών γνώσεων σε αυτούς τους τομείς, εάν οι γνώσεις αυτές αποτέλεσαν το αντικείμενο πρακτικής άσκησης που κυρώθηκε από εξετάσεις ή δίπλωμα που αναγνωρίζει το κράτος.
ρθρο 8
1. Για να εξασφαλίζεται η ικανότητα πρακτικής εφαρμογής των θεωρητικών γνώσεων, ο έλεγχος των οποίων περιλαμβάνεται στις εξετάσεις, θα πρέπει να γίνεται πρακτική άσκηση διάρκειας τριών τουλάχιστον ετών που θα αφορά, ιδίως, τον έλεγχο των ετήσιων λογαριασμών, των ενοποιημένων λογαριασμών ή ανάλογων οικονομικών εγγράφων. Η πρακτική αυτή άσκηση πρέπει να γίνεται τουλάχιστον κατά τα δύο τρίτα κοντά σε πρόσωπο στο οποίο έχει χορηγηθεί άδεια βάσει του δικαίου του κράτους μέλους σύμφωνα με την παρούσα οδηγία. Τα κράτη μέλη, ωστόσο, μπορούν να επιτρέπουν η πρακτική άσκηση να γίνεται κοντά σε πρόσωπο στο οποίο έχει χορηγηθεί άδεια βάσει του δικαίου άλλου κράτους μέλους σύμφωνα με την παρούσα οδηγία.
2. Τα κράτη μέλη εξασφαλίζουν ότι όλη η πρακτική άσκηση γίνεται κοντά σε πρόσωπα που παρέχουν επαρκείς εγγυήσεις όσον αφορά την κατάρτιση του ασκούμενου.
ρθρο 9
Τα κράτη μέλη μπορούν να χορηγήσουν άδεια στα πρόσωπα που δεν πληρούν τις προϋποθέσεις που απαιτούνται βάσει του άρθρου 4, για την άσκηση του νόμιμου ελέγχου των εγγράφων που αναφέρει το άρθρο 1 παράγραφος 1, εάν τα πρόσωπα αυτά αποδείξουν: α) είτε ότι έχουν ασκήσει επί δεκαπενταετία επαγγελματικές δραστηριότητες που τους επέτρεψαν να αποκτήσουν επαρκή πείρα στον οικονομικό, νομικό και λογιστικό τομέα, και ότι επέτυχαν στις εξετάσεις επαγγελματικής ικανότητας που προβλέπει το άρθρο 4
β) είτε ότι έχουν ασκήσει επί επταετία επαγγελματικές δραστηριότητες σ’αυτόν τον ίδιο τομέα, επιπλέον ότι έχουν κάνει την πρακτική άσκηση που προβλέπει το άρθρο 8 και επέτυχαν στις εξετάσεις επαγγελματικής ικανότητας που προβλέπει το άρθρο 4.
ρθρο 10
1. Τα κράτη μέλη μπορούν να θεωρήσουν ως έτη επαγγελματικής δραστηριότητας, όπως προβλέπονται στο άρθρο 9, τις περιόδους θεωρητικής διδασκαλίας που αφορά τους τομείς που αναφέρονται στο άρθρο 6, υπό τον όρο ότι η διδασκαλία αυτή θα έχει κυρωθεί από εξετάσεις αναγνωρισμένες από το κράτος. Η διδασκαλία αυτή δεν μπορεί να είναι μικρότερη από ένα έτος ούτε είναι δυνατόν να υποκαταστήσει πάνω από τέσσερα έτη επαγγελματικής δραστηριότητας.
2. Η διάρκεια των επαγγελματικών δραστηριοτήτων, καθώς και η πρακτική άσκηση, δεν είναι δυνατόν να είναι συντομότερες από το πρόγραμμα θεωρητικής διδασκαλίας και την πρακτική άσκηση που προβλέπονται στο άρθρο 4.
ρθρο 11
1. Οι αρχές ενός κράτους μέλους μπορούν να χορηγήσουν άδεια σε πρόσωπα που έχουν αποκτήσει μέρος των προσόντων τους ή όλα τα προσόντα τους σε άλλο κράτος εφόσον τα πρόσωπα αυτά πληρούν τις εξής δύο προϋποθέσεις: α) τα προσόντα τους κρίνονται από τις αρμόδιες αρχές ισότιμα με τα προσόντα που απαιτούνται βάσει του δικαίου αυτού του κράτους μέλους σύμφωνα με την παρούσα οδηγία
β) έχουν αποδείξει ότι διαθέτουν τις νομικές γνώσεις που απαιτούνται σ’αυτό το κράτος μέλος για τον νόμιμο έλεγχο των εγγράφων που αναφέρει το άρθρο 1 παράγραφος 1. Οι αρχές αυτού του κράτους μπορούν πάντως να μην απαιτήσουν αυτήν την απόδειξη εάν κρίνουν επαρκείς τις νομικές γνώσεις που τα πρόσωπα αυτά έχουν αποκτήσει σε ένα άλλο κράτος.
2. Εφαρμόζεται το άρθρο 3.
ρθρο 12
1. Ένα κράτος μέλος μπορεί να θεωρεί ότι έχουν άδεια, σύμφωνα με την παρούσα οδηγία, οι επαγγελματίες στους οποίους χορηγήθηκε άδεια με ατομική πράξη των αρμόδιων αρχών αυτού του κράτους μέλους, πριν από την εφαρμογή των διατάξεων του άρθρου 30 παράγραφος 2.
2. Η εγγραφή ενός φυσικού προσώπου σε επαγγελματική ένωση αναγνωρισμένη από το κράτος, η οποία δίνει, σύμφωνα με το δίκαιο αυτού του κράτους, στα μέλη αυτής της ένωσης το δικαιώμα να διενεργούν τον νόμιμο έλεγχο των εγγράφων που αναφέρει το άρθρο 1 παράγραφος 1 μπορεί να θεωρείται ως χορήγηση άδειας με ατομική πράξη κατά την έννοια της παραγράφου 1 του παρόντος άρθρου.
ρθρο 13
Μέχρι να εφαρμοστούν οι διατάξεις του άρθρου 30 παράγραφος 2, ένα κράτος μέλος μπορεί να θεωρήσει ότι έχουν άδεια, σύμφωνα με την παρούσα οδηγία, οι επαγγελματίες που δεν έχουν μεν λάβει άδεια με ατομική πράξη των αρμόδιων αρχών, αλλά έχουν, παρ’όλα ταύτα,τα ίδια προσόντα μέσα σ’αυτό το κράτος μέλος με τα πρόσωπα στα οποία έχει δοθεί άδεια με ατομική πράξη και διενεργούν κατά την ημερομηνία της άδειας τον νόμιμο έλεγχο των εγγραφών που αναφέρονται στο άρθρο 1 παράγραφος 1 στο όνομα αυτών των προσώπων στα οποία έχει χορηγηθεί άδεια.
ρθρο 14
1. Ένα κράτος μέλος μπορεί να θεωρήσει ότι έχουν άδεια, σύμφωνα με την παρούσα οδηγία, οι εταιρείες ελέγχου που είχαν λάβει άδεια με ατομική πράξη των αρμόδιων αρχών αυτού του κράτους μέλους πριν τεθούν σε εφαρμογή οι διατάξεις του άρθρου 30 παράγραφος 2.
2. Οι όροι που καθορίζει το άρθρο 2 παράγραφος 1 στοιχείο β) σημεία ii) και iii) πρέπει να πληρωθούν το βραδύτερο μέσα σε χρονικό διάστημα που δεν επιτρέπεται να καθοριστεί μεγαλύτερο από πέντε χρόνια από την ημερομηνία που τίθενται σε εφαρμογή οι διατάξεις του άρθρου 30 παράγραφος 2.
3. Τα φυσικά πρόσωπα που, μέχρι να τεθούν σε εφαρμογή οι διατάξεις του άρθρου 30 παράγραφος 2, διενεργούσαν τον έλεγχο των εγγράφων τα οποία προβλέπει το άρθρο 1 παράγραφος 1 στο όνομα της εταιρείας ελέγχου, μπορούν, μετά από αυτή την ημερομηνία, να λάβουν άδεια να συνεχίσουν να διενεργούν τον έλεγχο αυτό ακόμη και αν δεν πληρούν όλους τους όρους της παρούσας οδηγίας.
ρθρο 15
Έως ένα έτος μετά τη θέση σε εφαρμογή των διατάξεων του άρθρου 30 παράγραφος 2, οι επαγγελματίες που δεν έχουν λάβει άδεια με ατομική πράξη των αρμόδιων αρχών, αλλά είναι εντούτοις ικανοί, μέσα σ’ένα κράτος μέλος, να διενεργούν τον νόμιμο έλεγχο των εγγράφων που αναφέρονται στο άρθρο 1 παράγραφος 1 και έχουν πράγματι ασκήσει παρόμοια δραστηριότητα έως αυτή την ημερομηνία, μπορούν να λάβουν άδεια από αυτό το κράτος μέλος σύμφωνα με την παρούσα οδηγία.
ρθρο 16
ρθρο 18
1. Τα κράτη μέλη μπορούν, έως έξι χρόνια μετά τη θέση σε εφαρμογή των διατάξεων του άρθρου 30 παράγραφος 2, να εφαρμόζουν μεταβατικά μέτρα για να ρυθμίσουν τη θέση προσώπων που βρίσκονται στο στάδιο της επαγγελματικής κατάρτισης ή της πρακτικής άσκησης κατά την ημερομηνία εφαρμογής των παραπάνω διατάξεων και που δεν θα πληρούσαν, στο πέρας της κατάρτισής τους, τις προϋποθέσεις που καθορίζει η παρούσα οδηγία και, για το λόγο αυτό, δεν θα μπορούσαν να διενεργούν τον νόμιμο έλεγχο τω εγγράφων που προβλέπει το άρθρο 1 παράγραφος 1, και για τον οποίο έλεγχο τα πρόσωπα αυτά καταρτίστηκαν.
2. Το άρθρο 3 εφαρμόζεται.
ρθρο 19
Οι επαγγελματίες που αναφέρονται στα άρθρα 15 και 16 και τα πρόσωπα τα οποία αναφέρει το άρθρο 18 μπορούν να λάβουν άδεια, κατά παρέκκλιση από το άρθρο 4, μόνο εάν κριθούν από τις αρμόδιες αρχές ικανοί να διενεργούν τον νόμιμο έλεγχο των εγγράφων που αναφέρει το άρθρο 1 παράγραφος 1 και έχουν προσόντα ισότιμα με τα προσόντα των προσώπων που έχουν άδεια κατ’εφαρμογή του άρθρου 4.
ρθρο 20
Κράτος μέλος το οποίο δεν κάνει χρήση της ευχέρειας που παρέχει το άρθρο 51 παράγραφος 2 της οδηγίας 78/660/ΕΟΚ και στο οποίο, κατά το χρόνο έκδοσης της παρούσας οδηγίας, διάφορες κατηγορίες φυσικών προσώπων μπορούν, βάσει της εθνικής νομοθεσίας, να διενεργούν τον μόνιμο έλεγχο των εγγράφων που αναφέρει το άρθρο 1 παράγραφος 1 στοιχείο α) της παρούσας οδηγίας, μπορεί, μέχρι να γίνει νεώτερος συντονισμός στον τομέα του νόμιμου ελέγχου των λογιστικών εγγράφων, να χορηγεί άδεια, ειδικά, για τη διενέργεια του νόμιμου ελέγχου των εγγράφων που αναφέρονται στο άρθρο 1 παράγραφος 1 στοιχείο α) εταιρείας που δεν υπερβαίνει τα αριθμητικά όρια των δύο από τα τρία κριτήρια του άρθρου 27 της οδηγίας 78/660/ΕΟΚ, σε φυσικά πρόσωπα τα οποία ενεργούν ιδίω ονόματι και τα οποία: α) συγκεντρώνουν τις προϋποθέσεις των άρθρων 3 έως 19 της παρούσας οδηγίας στην περίπτωση αυτή πάντως το επίπεδο των εξετάσεων επαγγελματικής ικανότητας μπορεί να είναι χαμηλότερο από εκείνο που ορίζει το άρθρο 4 της παρούσας οδηγίας, και
β) έχουν ήδη διενεργήσει τον νόμιμο έλεγχο αυτής της εταιρείας, όταν η εταιρεία αυτή δεν είχε ακόμη υπερβεί τα αριθμητικά όρια των δύο από τα τρία κριτήρια του άρθρου 11 της οδηγίας 78/660/ΕΟΚ.
Αν, όμως, η εταιρεία μετέχει σε σύνολο επιχειρήσεων προς ενοποίηση, που υπερβαίνει τα όρια των δύο από τα τρία κριτήρια του άρθρου 27 της οδηγίας 78/660/ΕΟΚ, τα πρόσωπα αυτά δεν μπορούν να διενεργούν τον νόμιμο έλεγχο των εγγράφων της εταιρείας αυτής που αναφέρει το άρθρο 1 παράγραφος 1 στοιχείο α) της παρούσας οδηγίας.
ρθρο 21
Κράτος μέλος το οποίο δεν κάνει χρήση της ευχέρειας που προβλέπει το άρθρο 6 παράγραφος 1 της οδηγίας 83/349/ΕΟΚ και στο οποίο, κατά την έκδοση της παρούσας οδηγίας, διάφορες κατηγορίες φυσικών προσώπων μπορούν, βάσει της εθνικής νομοθεσίας, να διενεργούν τον νόμιμο έλεγχο των εγγράφων που αναφέρει το άρθρο 1 παράγραφος 1 στοιχείο β) της παρούσας οδηγίας, μπορεί, μέχρις ότου γίνει νεώτερος συντονισμός στον τομέα του νόμιμου ελέγχου των λογιστικών εγγράφων, να χορηγεί άδεια, ειδικά για τη διενέργεια του νόμιμου ελέγχου των εγγράφων που αναφέρει το άρθρο 1 παράγραφος 1 στοιχείο β), σε πρόσωπα που έχουν άδεια σύμφωνα με το άρθρο 20 της παρούσας οδηγίας, αν, κατά την ημερομηνία του κλεισίματος του ισολογισμού της μητρικής επιχείρησης, το σύνολο των προς ενοποίηση επιχειρήσεων δεν υπερβαίνει, βάσει των τελευταίων εγκεκριμένων ετήσιων λογαριασμών, τα αριθμητικά όρια των δύο από τα τρία κριτήρια του άρθρου 27 της οδηγίας 78/660/ΕΟΚ, υπό τον όρο ότι η μητρική επιχείρηση μπορεί να διενεργεί τον νόμιμο έλεγχο των εγγράφων που αναφέρονται στο άρθρο 1 παράγραφος 1 στοιχείο α) της παρούσας οδηγίας όλων των επιχειρήσεων που περιέχονται στην ενοποίηση.
ρθρο 22
Το κράτος μέλος, που κάνει χρήση του άρθρου 20, μπορεί να επιτρέψει η πρακτική άσκηση που προβλέπεται στο άρθρο 8 να γίνεται κοντά σε πρόσωπο το οποίο, κατά το δίκαιο αυτού του κράτους μέλους, έχει άδεια για να διενεργεί τον νόμιμο έλεγχο που προβλέπεται στο άρθρο 20.
ΤΜΗΜΑ ΙΙΙ Επαγγελματική συνείδηση και ανεξαρτησία
ρθρο 23
Τα κράτη μέλη ορίζουν ότι τα πρόσωπα στα οποία έχουν χορηγήσει άδεια για τον νόμιμο έλεγχο των εγγράφων, που αναφέρονται στο άρθρο 1 παράγραφος 1, εκτελούν τον έλεγχο αυτό με επαγγελματική συνείδηση.
ρθρο 24
Τα κράτη μέλη ορίζουν ότι τα πρόσωπα αυτά δεν μπορούν να διενεργούν νόμιμο έλεγχο εάν δεν είναι ανεξάρτητα σύμφωνα με το δίκαιο του κράτους μέλους το οποίο τον επιβάλλει.
ρθρο 25
Τα άρθρα 23 και 24 εφαρμόζονται και στα φυσικά πρόσωπα που πληρούν τους όρους που καθορίζονται από τα άρθρα 3 έως 19 και τα οποία διενεργούν τον νόμιμο έλεγχο των εγγράφων που αναφέρει το άρθρο 1 παράγραφος 1 στο όνομα μιας εταιρείας ελέγχου.
ρθρο 26
Τα κράτη μέλη εξασφαλίζουν ότι τα πρόσωπα στα οποία έχει δοθεί άδεια υπόκεινται στις κατάλληλες κυρώσεις σε περίπτωση που δεν διενεργήσουν τον έλεγχο σύμφωνα με τα άρθρα 23, 24 και 25.
ρθρο 27
Τα κράτη μέλη εξασφαλίζουν ότι τουλάχιστον οι μέτοχοι, εταίροι ή μέλη εταιρειών ελέγχου που έχουν άδεια καθώς και τα μέλη του διοικητικού, διαχειριστικού ή εποπτικού οργάνου των εταιρειών αυτών που δεν ανταποκρίνονται προσωπικά σε ένα κράτος μέλος στις προϋποθέσεις που προβλέπουν τα άρθρα 3 έως 19 δεν θα παρεμβαίνουν κατά την εκτέλεση του ελέγχου με τρόπο που θα μπορούσε να βλάψει την ανεξαρτησία του φυσικού προσώπου που διενεργεί τον έλεγχο των εγγράφων που αναφέρονται από το άρθρο 1 παράγραφος 1, στο όνομα της εταιρείας ελέγχου.
ΤΜΗΜΑ IV Δημοσιότητα
ρθρο 28
1. Τα κράτη μέλη εξασφαλίζουν ότι τα ονόματα και οι διευθύνσεις όλων των φυσικών προσώπων και εταιρειών ελέγχου που έχουν λάβει άδεια να διενεργούν τον νόμιμο έλεγχο των εγγράφων του άρθρου 1 παράγραφος 1 είναι στη διάθεση του κοινού.
2. Επιπλέον, για κάθε εταιρεία ελέγχου, στην οποία έχει χορηγηθεί άδεια, πρέπει να είναι στη διάθεση του κοινού: α) τα ονόματα και οι διευθύνσεις των φυσικών προσώπων που αναφέρει το άρθρο 2 παράγραφος 1 στοιχείο β) σημείο i)
β) τα ονόματα και οι διευθύνσεις των μετόχων, εταίρων ή μελών της εταιρείας ελέγχου
γ) τα ονόματα και οι διευθύνσεις των μελών του διοικητικού ή διαχειριστικού οργάνου της εταιρείας ελέγχου.
3. Όταν ένα φυσικό πρόσωπο μπορεί να διενεργεί σε μια εταιρεία τον νόμιμο έλεγχο των εγγράφων που αναφέρονται στο άρθρο 1 παράγραφος 1, σύμφωνα με τους όρους των άρθρων 20, 21 και 22, εφαρμόζεται η παράγραφος 1 του παρόντος άρθρου. Πρέπει να αναφέρεται πάντως η κατηγορία των εταιρειών ή συνόλων επιχειρήσεων στις οποίες μπορεί να διενεργείται παρόμοιος έλεγχος.
ΤΜΗΜΑ V Τελικές διατάξεις
ρθρο 29
Η επιτροπή συνεργασίας του άρθρου 52 της οδηγίας 78/660/ΕΟΚ έχει επίσης ως αποστολή: α) να διευκολύνει, με την επιφύλαξη των άρθρων 169 και 170 της συνθήκης, την εναρμονισμένη εφαρμογή της παρούσας οδηγίας με τακτικές συνεννοήσεις που αφορούν, ιδίως, τα συγκεκριμένα προβλήματα της εφαρμογής της
β) να συμβουλεύει, αν είναι αναγκαίο, την Επιτροπή σχετικά με προσθήκες ή τροποποιήσεις που θα πρέπει να γίνουν στην παρούσα οδηγία.
ρθρο 30
1. Τα κράτη μέλη θέτουν σε ισχύ, πριν από την 1η Ιανουαρίου 1988, τις αναγκαίες νομοθετικές, κανονιστικές και διοικητικές διατάξεις για να συμμορφωθούν με την παρούσα οδηγία. Πληροφορούν αμέσως την Επιτροπή σχετικά.
2. Τα κράτη μέλη μπορούν να προβλέψουν ότι οι διατάξεις που αναφέρει η παράγραφος 1 αρχίζουν να εφαρμόζονται από την 1η Ιανουαρίου 1990.
3. Τα κράτη μέλη φροντίζουν να ανακοινώσουν στην Επιτροπή το κείμενο των ουσιωδών διατάξεων εσωτερικού δικαίου, τις οποίες θεσπίζουν στον τομέα που διέπεται από την παρούσα οδηγία.
4. Τα κράτη μέλη φροντίζουν, επίσης να ανακοινώνουν στην Επιτροπή τον κατάλογο των εξετάσεων που διοργανώνουν ή αναγνωρίζουν σύμφωνα με το άρθρο 4.
ρθρο 31
Η παρούσα οδηγία απευθύνεται στα κράτη μέλη.
τον κανονισμό αριθ. 136/66/ΕΟΚ του Συμβουλίου της 22ας Σεπτεμβρίου 1966 περί δημιουργίας κοινής οργανώσεως αγοράς στον τομέα των λιπαρών ουσιών (1), όπως τροποποιήθηκε τελευταία από τον κανονισμό (ΕΟΚ) αριθ. 2260/84 (2), και ιδίως το άρθρο 5 παράγραφος 4,
την πρόταση της Επιτροπής, Εκτιμώντας:
ότι, με το άρθρο 5 του κανονισμού αριθ. 136/66/ΕΟΚ, θεσπίστηκε καθεστώς ενισχύσεως στην παραγωγή ελαιολάδου· ότι η εν λόγω ενίσχυση, που βασίζεται στις εκτάσεις που υπήρχαν σε μια ορισμένη ημερομηνία, χορηγείται, σε συνάρτηση με την ποσότητα ελαιολάδου που έχει πραγματικά παραχθεί, στους ελαιοκαλλιεργητές που είναι μέλη των οργανώσεων παραγωγών που αναφέρονται στο άρθρο 20γ παράγραφος 1 του κανονισμού αριθ. 136/66/ΕΟΚ και των οποίων η μέση παραγωγή είναι τουλάχιστον 100 χιλιόγραμμα ελαιολάδου ανά περίοδο εμπορίας, ενώ στους άλλους ελαιοκαλλιεργητές χορηγείται σε συνάρτηση με τον αριθμό και το δυναμικό παραγωγής των ελαιοδένδρων καθώς και της αποδόσεώς τους, που καθορίζονται κατ' αποκοπή και υπό την προϋπόθεση ότι οι ελιές που έχουν παραχθεί έχουν συγκομισθεί·
ότι, μέχρι να καταρτισθεί ελαιοκομικό κτηματολόγιο, η ενίσχυση για τους συγκεκριμένους ελαιοκαλλιεργητές θα πρέπει να υπολογίζεται σε συνάρτηση με τη μέση απόδοση των ελαιοδένδρων·
ότι, για να εξασφαλισθεί η καλή λειτουργία του καθεστώτος ενισχύσεως, πρέπει να καθορισθούν οι τύποι ελαιολάδου για τους οποίους χορηγείται η ενίσχυση αυτή·
ότι, για να εξασφαλιστεί η καλή λειτουργία του καθεστώτος ενίσχυσης, πρέπει να διευκρινισθούν τα δικαιώματα και οι υποχρεώσεις όλων των προσώπων που αφορά το εν λόγω καθεστώς, δηλαδή των ελαιοκαλλιεργητών, των οργανώσεων παραγωγών και των ενώσεων αυτών των οργανώσεων καθώς και των ενδιαφερόμενων κρατών μελών·
ότι οι ενώσεις οργανώσεων παραγωγών ελαιολάδου που αναφέρονται στο άρθρο 20γ παράγραφος 2 του εν λόγω κανονισμού πρέπει να αποτελούνται από ελάχιστο αριθμό οργανώσεων ή να αντιπροσωπεύουν ελάχιστο ποσοστό της εγχώριας παραγωγής· ότι τα όρια αυτά πρέπει να καθορισθούν σε τέτοια επίπεδα, ώστε οι εν λόγω ενώσεις να μπορούν να διεκπεραιώνουν αποτελεσματικά τα ιδιαίτερα καθήκοντά τους που αφορούν το συντονισμό και τον έλεγχο·
ότι το άρθρο 20γ του εν λόγω κανονισμού προβλέπει για τις οργανώσεις παραγωγών και τις ενώσεις τους ορισμένα καθήκοντα ελέγχου και συντονισμού· ότι, ως εκ τούτου, πρέπει να καθορισθούν οι ενέργειες που θα πραγματοποιούνται για την εκπλήρωση των εν λόγω καθηκόντων·
ότι, για την καλή διοικητική διαχείριση, οι οργανώσεις παραγωγών καθώς και οι ενώσεις τους υποβάλλουν στις αρμόδιες εθνικές αρχές αίτηση αναγνώρισης έγκαιρα και πριν από την έναρξη της περιόδου εμπορίας· ότι το κράτος μέλος αποφαίνεται σχετικά με την αίτηση αυτή εντός ευλόγου προθεσμίας·
ότι, σύμφωνα με το άρθρο 20δ παράγραφος 1 του κανονισμού αριθ. 136/66/ΕΟΚ, ένα ποσοστό της ενισχύσεως είναι δυνατόν να παρακρατηθεί ως συνεισφορά στα έξοδα που προκύπτουν από τις εργασίες ελέγχου για τις οργανώσεις παραγωγών και τις ενώσεις τους· ότι πρέπει να εξασφαλισθεί ότι τα παρακρατηθέντα ποσά χρησιμοποιούνται μόνο για τη χρηματοδότηση των καθηκόντων που προβλέπονται στο άρθρο 20γ παράγραφοι 1 και 2 του εν λόγω κανονισμού·
ότι το άρθρο 20δ παράγραφος 2 του κανονισμού αριθ. 136/66/ΕΟΚ έχει περιορίσει στις ενώσεις το πλεονέκτημα της προκαταβολής επί του ποσού της ενίσχυσης· ότι, για λόγους καλής διοικητικής διαχείρισης, πρέπει να προβλεφθεί ότι αυτή η προκαταβολή δεν υπερβαίνει ορισμένο ποσοστό του ποσού της ενίσχυσης·
ότι, για να εξασφαλισθεί η καλή λειτουργία του καθεστώτος ενίσχυσης στην παραγωγή που χορηγείται στους ελαιοκαλλιεργητές που είναι μέλη οργάνωσης παραγωγών, πρέπει να προβλεφθεί ότι η ενίσχυση αυτή θα καταβάλλεται μόνον για τις ποσότητες ελαίου που παράγονται σε εκγεκριμένα ελαιοτριβεία· ότι, για να εγκριθούν τα ενδιαφερόμενα ελαιοτριβεία, πρέπει να πληρούν ορισμένους όρους·
ότι η εν λόγω ενίσχυση παρουσιάζει σημαντικό ενδιαφέρον για τους παραγωγούς ελαιολάδου και ότι αποτελεί οικονομική επιβάρυνση για την Κοινότητα· ότι, για να εξασφαλισθεί η χορήγηση της εν λόγω ενίσχυσης μόνο για το ελαιόλαδο που δύναται να τύχει αυτής της ενίσχυσης, πρέπει να προβλεφθεί κατάλληλο καθεστώς διοικητικού ελέγχου·
ότι, για την καλή διαχείριση του καθεστώτος ενίσχυσης, πρέπει να προβλεφθεί ότι, σε περίπτωση αμφιβολίας για την πραγματική παραγωγή ενός ελαιοκαλλιεργητή, το κράτος μέλος καθορίζει την ποσότητα ελαιολάδου για την οποία θα χορηγηθεί ενίσχυση·
ότι η πείρα έχει δείξει ότι, λαμβανομένου υπόψη του αριθμού των ελαιοκαλλιεργητών που πρέπει να ελέγχονται και μολονότι έχουν προβλεφθεί πολλοί ειδικοί έλεγχοι, υπάρχουν προβλήματα όσον αφορά την ακριβή και αποτελεσματική διενέργεια των ελέγχων και των εξακριβώσεων· ότι, για να επιλυθούν τα προβλήματα αυτά, είναι απαραίτητο αν συσταθούν, σε κάθε κράτος μέλος παραγωγής, μηχανογραφημένα αρχεία που θα περιλαμβάνουν όλα τα απαραίτητα στοιχεία ώστε να διευκολυνθούν οι εργασίες ελέγχου και ταχείας έρευνας των παρατυπιών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Από την περίοδο εμπορίας 1984/85, οι γενικοί κανόνες που καθορίζονται στον παρόντα κανονισμό εφαρμόζονται για τη χορήγηση της ενίσχυσης στην παραγωγή ελαιολάδου που αναφέρεται στο άρθρο 5 του κανονισμού αριθ. 136/66/ΕΟΚ.
3. Η ενίσχυση αυτή χορηγείται ύστερα από αίτηση που υποβάλλουν οι ενδιαφερόμενοι στο κράτος μέλος στο οποίο έχει παραχθεί το ελαιόλαδο.
4. Στην περίπτωση ελαιοκαλλιεργητών που είναι μέλη οργάνωσης παραγωγών, που αναφέρεται στο άρθρο 20γ παράγραφος 1 του κανονισμού αριθ. 136/66/ΕΟΚ, και των οποίων η μέση παραγωγή είναι τουλάχιστον 100 χιλιόγραμμα ελαιολάδου ανά περίοδο εμπορίας, η ενίσχυση χορηγείται σύμφωνα με το άρθρο 5 παράγραφος 2 πρώτη παύλα του κανονισμού αριθ. 136/66/ΕΟΚ για την ποσότητα λαδιού που έχει πράγματι παραχθεί σε εγκεκριμένο ελαιοτριβείο, με την επιφύλαξη του άρθρου 7.
Στην περίπτωση των άλλων ελαιοκαλλιεργητών, η ενίσχυση χορηγείται σύμφωνα με το άρθρο 5 παράγραφος 2 δεύτερη παύλα του κανονισμού αριθ. 136/66/ΕΟΚ και είναι ίση με το ποσό που προκύπτει εφαρμόζοντας τις αποδόσεις σε ελιές και λάδι, που καθορίζονται κατ' αποκοπή σύμφωνα με το άρθρο 18, στον αριθμό των εν παραγωγή ελαιοδένδρων.
5. Για τις περιόδους εμπορίας 1984/85 και 1985/86, τα κράτη μέλη παραγωγής καθορίζουν τους ελαιοκαλλιεργητές των οποίων η μέση παραγωγή είναι τουλάχιστον 100 χιλιόγραμμα ελαιολάδου ανά περίοδο εμπορίας και οι οποίοι έχουν δικαίωμα στην ενίσχυση που χορηγείται σε συνάρτηση με την ποσότητα λαδιού που έχει πράγματι παραχθεί, εφαρμόζοντας για κάθε περίοδο εμπορίας τις αποδόσεις σε ελιές και λάδι, που καθορίζονται σύμφωνα με το άρθρο 18, στον αριθμό των εν παραγωγή ελαιοδένδρων.
6. Πριν από τις 31 Μαρτίου 1986, το Συμβούλιο, μετά από πρόταση της Επιτροπής, καθορίζει, με ειδική πλειοψηφία, τα κριτήρια που πρέπει να εφαρμοστούν για τον καθορισμό, από την περίοδο εμπορίας 1986/87, των ελαιοκαλλιεργητών των οποίων η μέση παραγωγή είναι τουλάχιστον 100 χιλιόγραμμα λαδιού ανά περίοδο εμπορίας.
Άρθρο 3
1. Στην αρχή της περιόδου και πριν από ημερομηνία που καθορίζεται, κάθε ελαιοκαλλιεργητής υποβάλλει, στις αρμόδιες αρχές του ενδιαφερόμενου κράτους μέλους, δήλωση καλλιέργειας στην οποία περιλαμβάνονται κατά την πρώτη υποβολή της:
- οι πληροφορίες σχετικά με τα καλλιεργούμενα ελαιόδενδρα και την τοποθεσία που βρίσκονται,
- αντίγραφο της δήλωσης που υποβάλλεται για την κατάρτιση του ελαιοκομικού κτηματολογίου. Όσον αφορά τη Ελλάδα και μέχρι να καταρτιστεί το ελαιοκομικό κτηματολόγιο σ' αυτό το κράτος μέλος, η δήλωση αυτή μπορεί να αντικαθίσταται από τη δήλωση που αναφέρεται στο άρθρο 1 παράγραφος 1 του κανονισμού (ΕΟΚ) αριθ. 1590/83.
2. Για τις επόμενες περιόδους, κάθε ελαιοκαλλιεργητής υποβάλλει, πριν από ημερομηνία που θα καθοριστεί, συμπληρωματική δήλωση στην οποία αναφέρει τις τυχόν τροποποιήσεις που έγιναν ή διαβεβαιώνει ότι δεν έχει γίνει αλλαγή σε σχέση με την προηγούμενη δήλωση καλλιέργειας.
3. Οι ελαιοκαλλιεργητές που είναι μέλη οργάνωσης παραγωγών υποβάλλουν στην οργάνωση της οποίας είναι μέλη, πριν από ημερομηνία που θα καθοριστεί, ατομική αίτηση ενίσχυσης, η οποία περιέχει την απόδειξη ότι έχουν συνθλιβεί οι ελιές ή την απόδειξη πωλήσεώς τους ή και τα δύο αυτά στοιχεία.
4. Οι ελαιοκαλλιεργητές που αναφέρονται στην παράγραφο 3 υποβάλλουν τη δήλωση καλλιέργειας και την αίτηση ενίσχυσης μέσω της οργάνωσής τους.
Η σχετική οργάνωση παραγωγών ανακοινώνει στο κράτος μέλος τα ονόματα των ελαιοκαλλιεργητών που αναφέρονται στο δεύτερο εδάφιο.
6. Στην περίπτωση ελαιοκαλλιεργητών που δεν είναι μέλη οργάνωσης παραγωγών, η δήλωση καλλιέργειας, που υποβάλλει καθένας τους, ισχύει ως αίτηση για ενίσχυση, αν συμπληρωθεί, πριν από ημερομηνία που θα καθοριστεί, με:
- δήλωση στην οποία διαβεβαιώνεται ότι έχουν συλλεγεί οι ελιές για την τρέχουσα περίοδο εμπορίας, και
- την ένδειξη του προορισμού των ελιών.
7. Η από μέρους των ελαιοκαλλιεργητών μη τήρηση των υποχρεώσεων που προβλέπονται στο παρόν άρθρο έχει σαν αποτέλεσμα την άρνηση χορήγησης της ενίσχυσης.
Άρθρο 4
1. Με την επιφύλαξη των λοιπών διατάξεων που αναφέρονται στο άρθρο 20γ παράγραφος 1 του κανονισμού αριθ. 136/66/ΕΟΚ, μια οργάνωση παραγωγών είναι δυνατόν να αναγνωριστεί δυνάμει του εν λόγω κανονισμού μόνον αν:
α) περιλαμβάνει τουλάχιστον 700 ελαιοκαλλιεργητές, αν πρόκειται για οργάνωση παραγωγής και αξιοποίησης ελιάς και ελαιόλαδου, ή
β) εάν στις υπόλοιπες περιπτώσεις, περιλαμβάνει τουλάχιστον 1 200 ελαιοκαλλιεργητές· στην περίπτωση που μία ή περισσότερες οργανώσεις παραγωγής ή αξιοποίησης ελιάς και ελαιόλαδου είναι μέλη της εν λόγω οργάνωσης, οι ελαιοκαλλιεργητές που έχουν συγκεντρωθεί με τον τρόπο αυτό λαμβάνονται υπόψη μεμονωμένα για τον υπολογισμό του ελάχιστου αριθμού που προαναφέρεται, ή
γ) εάν αντιπροσωπεύει ποσοστό 25 % τουλάχιστον των ελαιοκαλλιεργητών ή της παραγωγής ελαιολάδου της οικονομικής περιοχής στην οποία έχει συσταθεί.
2. Μέλη μιας οργάνωσης παραγωγών μπορούν να είναι μόνον οι ελαιοκαλλιεργητές που είναι ιδιοκτήτες ενός ελαιώνα, τον οποίο και εκμεταλλεύονται, ή οι ελαιοκαλλιεργητές που εκμεταλλεύονται ελαιώνα για περίοδο τριών τουλάχιστον ετών.
Προς το σκοπό αυτό, οι ελαιοκαλλιεργητές υποβάλλουν στην οργάνωση παραγωγών της οποίας είναι μέλη τις πληροφορίες που είναι απαραίτητες για να πιστοποιηθεί ότι εκμεταλλεύονται ελαιώνα, καθώς και τις πληροφορίες σχετικά με κάθε αλλαγή που συνέβη από τότε που υπέβαλαν την αίτηση εγγραφής τους ως μελών.
3. Κατά την έννοια του παρόντος κανονισμού, ως οικονομική περιοχή νοείται η περιοχή που, κατά τα κριτήρια που καθορίζει το ενδιαφερόμενο κράτος μέλος, λαμβάνοντας υπόψη την κατάσταση της ελαιοκαλλιέργειας, παρουσιάζει παρόμοιες συνθήκες παραγωγής.
4. Τα κράτη μέλη λαμβάνουν τα απαραίτητα μέτρα για να προωθήσουν τη δημιουργία ομάδων παραγωγών κατά την έννοια του κανονισμού (ΕΟΚ) αριθ. 1360/78 (1) ή άλλων οργανώσεων παραγωγής και αξιοποίησης της ελιάς και του ελαιόλαδου, που είναι δυνατόν να αναγνωρισθούν ως οργανώσεις παραγωγών κατά την έννοια του παρόντος κανονισμού.
Άρθρο 5
1. Για να επιτύχουν την αναγνώριση από την αρχή μιας περιόδου εμπορίας, οι οργανώσεις παραγωγών υποβάλλουν, το αργότερο στις 30 Ιουνίου της προηγούμενης περιόδου, αίτηση στην αρμόδια αρχή του σχετικού κράτους μέλους.
2. Το αργότερο στις 15 Οκτωβρίου μετά την παραλαβή της αίτησης, η αρμόδια αρχή, αφού εξακριβώσει αν πληρούνται οι όροι του άρθρου 20γ παράγραφος 1 του κανονισμού αριθ. 136/66/ΕΟΚ καθώς και του άρθρου 4, αποφασίζει για την αίτηση και ανακοινώνει χωρίς καθυστέρηση την απόφασή της στη σχετική οργάνωση καθώς και στην Επιτροπή.
Η αναγνώριση αρχίζει να ισχύει από την αρχή της αμέσως επόμενης περιόδου εμπορίας μετά την περίοδο εμπορίας κατά την οποία έχει υποβληθεί η αίτηση.
3. Κάθε αναγνωρισμένη οργάνωση παραγωγών δηλώνει στην αρμόδια αρχή, το αργότερο στις 30 Ιουνίου κάθε έτους, τις τυχόν τροποποιήσεις που έγιναν στη διάρθρωσή της μετά την αναγνώρισή της ή μετά την τελευταία ετήσια δήλωση καθώς και τις τυχόν αιτήσεις αποχώρησης ή εγγραφής μελών που έχει λάβει.
Με βάση τη δήλωση αυτή και τα αποτελέσματα των τυχόν ελέγχων της, η αρμόδια αρχή εξακριβώνει εάν εξακολουθούν να τηρούνται οι απαραίτητοι όροι για την αναγνώριση της εν λόγω οργάνωσης.
Στην περίπτωση που δεν τηρούνται πια οι όροι αυτοί ή που η διάρθρωση μιας οργάνωσης δεν επιτρέπει την εξακρίβωση της παραγωγής των μελών της, η αρμόδια αρχή πρέπει, χωρίς καθυστέρηση και το αργότερο πριν από την αρχή της επόμενης περιόδου εμπορίας, να ανακαλέσει την αναγνώριση και ανακοινώνει την απόφασή της αυτή στην Επιτροπή.
Άρθρο 6
1. Οι αναγνωρισμένες οργανώσεις παραγωγών:
- καταθέτουν, σύμφωνα με το άρθρο 3 παράγραφος 1, τις δηλώσεις καλλιέργειας όλων των μελών τους,
- πραγματοποιούν επιτόπιο έλεγχο των στοιχείων ενός ποσοστού των δηλώσεων αυτών, το οποίο θα καθοριστεί,
- υποβάλλουν, μία φορά το μήνα, τις αιτήσεις ενίσχυσης των μελών τους, υπό μορφή τυποποιημένη και κατάλληλη για τη μηχανογραφική επεξεργασία που προβλέπεται στο άρθρο 16. Η ενίσχυση ζητείται για την ποσότητα που έχει παραχθεί από τα μέλη εκείνα που έχουν ολοκληρώσει την παραγωγή του ελαιολάδου τους, υπό τον όρο ότι έχουν πραγματοποιηθεί οι έλεγχοι που αναφέρονται στο άρθρο 8 και έχουν εκπληρωθεί οι υποχρεώσεις που προκύπτουν απ' αυτούς.
Όλες οι αιτήσεις που αφορούν την παραγωγή μιας περιόδου εμπορίας πρέπει να υποβληθούν πριν από ημερομηνία που θα καθοριστεί· διαφορετικά αποκλείονται ως εκπρόθεσμες.
2. Στην περίπτωση που οργάνωση παραγωγών προσχωρεί σε μια ένωση, οι δηλώσεις καλλιέργειας και οι αιτήσεις ενίσχυσης των ελαιοκαλλιεργητών που είναι μέλη πρέπει να υποβάλλονται από την ένωση.
Άρθρο 7
Στην περίπτωση που ένας ελαιοκαλλιεργητής που είναι μέλος οργάνωσης παραγωγών:
- έχει επίσης μισθώσει ελαιώνες για περίοδο μικρότερη από τρία χρόνια,
- έχει πωλήσει εν μέρει ή εξ ολοκλήρου την παραγωγή του σε ελιές,
- έχει γίνει μέλος της οργάνωσης παραγωγών κατά τη διάρκεια περιόδου εμπορίας,
Άρθρο 8
1. Πριν από την υποβολή της αίτησης για ενίσχυση, κάθε οργάνωση παραγωγών εξακριβώνει την ποσότητα του ελαιολάδου για την οποία ζητείται ενίσχυση από καθένα από τα μέλη της. Για την εξακρίβωση αυτή, οι οργανώσεις παραγωγών ελέγχουν κυρίως:
- αν η παραγωγή ελιών, που σύμφωνα με τη δήλωση του κάθε ελαιοπαραγωγού έχουν υποστεί σύνθλιψη σε εγκεκριμένο ελαιοτριβείο, συμφωνεί με τα στοιχεία που προκύπτουν από τη δήλωση καλλιέργειας, με βάση κριτήρια που θα καθοριστούν,
- αν τα στοιχεία που παρέχει κάθε ελαιοκαλλιεργητής σχετικά με τις συνθλιβείσες ποσότητες ελιών και τις παραχθείσες ποσότητες λαδιού αντιστοιχούν στις ποσότητες ελιών και λαδιού που αναφέρονται στα λογιστικά βιβλία υλικών των εγκεκριμένων ελαιοτριβείων.
2. Η οργάνωση παραγωγών διαβιβάζει στις αρμόδιες αρχές του ενδιαφερόμενου κράτους μέλους τους φακέλους των μελών της στις ακόλουθες περιπτώσεις:
- σε περίπτωση που, μετά τη συγκέντρωση από αυτή την οργάνωση όλων των αναγκαίων δικαιολογητικών εγγράφων και κάθε στοιχείου χρήσιμου για τον καθορισμό της ποσότητας που πραγματικά παρήχθη, δεν αποδεικνύεται το συμβιβάσιμο που αναφέρεται στην παράγραφο 1 πρώτη περίπτωση,
- σε περίπτωση που δεν αποδεικνύεται η αντιστοιχία που αναφέρεται στην παράγραφο 1 δεύτερη περίπτωση,
- σε περίπτωση που τα στοιχεία που αναγράφονται στη δήλωση καλλιέργειας δεν αντιστοιχούν στην κατάσταση που διαπιστώθηκε κατά τους ελέγχους.
Άρθρο 9
1. Με την επιφύλαξη των όρων που αναφέρονται στο άρθρο 20γ παράγραφος 2 του κανονισμού αριθ. 136/66/ΕΟΚ, μια ένωση αναγνωρίζεται μόνον αν περιλαμβάνει τουλάχιστον δέκα οργανώσεις παραγωγών που έχουν αναγνωρισθεί σύμφωνα με το άρθρο 5 ή περιλαμβάνει αριθμό οργανώσεων που αντιπροσωπεύει το 5 % τουλάχιστον της παραγωγής ελαιολάδου του σχετικού κράτους μέλους.
Πάντως, οι οργανώσεις παραγωγών που αποτελούν μια ένωση πρέπει να προέρχονται από δύο ή περίσσοτερες οικονομικές περιοχές.
2. Όσον αφορά την αναγνώριση και την ανάκλησή της, το άρθρο 5 εφαρμόζεται και στις ενώσεις. Άρθρο 10
Οι ενώσεις που αναφέρονται στο άρθρο 20γ παράγραφος 2 του κανονισμού αριθ. 136/66/ΕΟΚ:
- συντονίζουν τις δραστηριότητες των οργανώσεων που τις αποτελούν και φροντίζουν να είναι σύμφωνες με τις διατάξεις του παρόντος κανονισμού, ιδίως δε προβαίνουν άμεσα και σύμφωνα με ποσοστό που θα καθοριστεί στην εξακρίβωση του τρόπου με τον οποίο έχουν πραγματοποιηθεί οι έλεγχοι που προβλέπονται στα άρθρα 6 και 8,
- καταθέτουν στις αρμόδιες αρχές τις δηλώσεις καλλιέργειας και τις αιτήσεις ενίσχυσης που τους διαβιβάζουν οι οργανώσεις τους,
- εισπράττουν από το ενδιαφερόμενο κράτος μέλος τις προκαταβολές της ενίσχυσης στην παραγωγή που αναφέρονται στο άρθρο 12 καθώς και το υπόλοιπο των ενισχύσεων, και τις διανέμουν, χωρίς καθυστέρηση, στους παραγωγούς που είναι μέλη των οργανώσεών τους.
Άρθρο 11
1. Το ποσό της παρακράτησης που αναφέρεται στο άρθρο 20δ παράγραφος 1 του κανονισμού αριθ. 136/66/ΕΟΚ χρησιμοποιείται ως εξής:
α) ένα ποσό, το ύψος του οποίου θα ορισθεί, καταβάλλεται σε κάθε ένωση ανάλογα με τον αριθμό των μελών των οργανώσεων παραγωγών που την αποτελούν·
β) το υπόλοιπο καταβάλλεται σ' όλες τις οργανώσεις παραγωγών, ανάλογα:
- με τον αριθμό των ατομικών αιτήσεων ενίσχυσης που έχουν υποβάλει σε κάθε οργάνωση τα μέλη της,
- με τους ελέγχους που πραγματοποιούνται στα πλαίσια της εφαρμογής του καθεστώτος ενίσχυσης.
2. Τα κράτη μέλη παραγωγής εξασφαλίζουν ότι τα ποσά που προορίζονται για τις ενώσεις και οργανώσεις παραγωγών κατ' εφαρμογή της παραγράφου 1 χρησιμοποιούνται από αυτές μόνο για τη χρηματοδότηση των δραστηριοτήτων για τις οποίες είναι αρμόδιες δυνάμει του παρόντος κανονισμού.
3. Όταν τα ποσά αυτά δεν χρησιμοποιούνται εξ ολοκλήρου ή εν μέρει σύμφωνα με την παράγραφο 2, πρέπει να αποδοθούν στο κράτος μέλος και αφαιρούνται από τις δαπάνες που χρηματοδοτούνται από το Ευρωπαϊκό Γεωργικό Ταμείο Προσανατολισμού και Εγγυήσεων (ΕΓΤΠΕ).
4. Για να διευκολυνθεί η λειτουργία των ενώσεων και των οργανώσεων παραγωγών, τα κράτη μέλη μπορούν να τους προκαταβάλουν, στην αρχή κάθε περιόδου, κατ' αποκοπή ποσό, που καθορίζεται ανάλογα με τον αριθμό των μελών.
5. Τα κράτη μέλη παραγωγής καθορίζουν τις λεπτομέρειες χορήγησης της ενίσχυσης και τις προθεσμίες καταβολής της στους ελαιοκαλλιεργητές.
Άρθρο 12
1. Κάθε κράτος μέλος παραγωγής έχει το δικαίωμα να καταβάλλει στις ενώσεις οργανώσεων παραγωγών προκαταβολή επί του ποσού των ζητουμένων ενισχύσεων.
2. Κατά τη διάρκεια των περιόδων εμπορίας 1984/85, 1985/86 και 1986/87, η προκαταβολή που αναφέρεται στην παράγραφο 1 δεν μπορεί να ξεπεράσει, για κάθε ελαιοκαλλιεργητή:
- το ποσό που προκύπτει εφαρμόζοντας τις αποδόσεις σε ελιές και λάδι, που καθορίζονται σύμφωνα με το άρθρο 18, στον αριθμό των ελαιοδένδρων εν παραγωγή που προκύπτουν από τις δηλώσεις καλλιέργειας, ή το ποσό που προκύπτει από την ποσότητα που αναφέρεται στην αίτησης εάν αυτή η ποσότητα είναι μικρότερη από αυτή που αναφέρεται ανωτέρω, ή
- το 50 % του ποσού που προκύπτει από τον μέσο όρο των ενισχύσεων που πράγματι καταβλήθηκαν κατά τη διάρκεια των δύο προηγούμενων περιόδων εμπορίας.
Άρθρο 13
1. Τα κράτη μέλη εγκρίνουν μόνο τα ελαιοτριβεία των οποίων οι υπεύθυνοι:
α) έχουν διαβιβάσει στο κράτος μέλος, σύμφωνα με κριτήρια που θα καθοριστούν, όλες τις πληροφορίες που αφορούν τον τεχνικό εξοπλισμό τους και το πραγματικό δυναμικό σύνθλιψης καθώς και κάθε σχετική αλλαγή·
β) έχουν αναλάβει την υποχρέωση να υποβάλλονται σε κάθε έλεγχο που απαιτείται στα πλαίσια της εφαρμογής του καθεστώτος ενίσχυσης, να δέχονται στις εγκαταστάσεις τους κάθε μέσο ελέγχου που θεωρείται απαραίτητο, και να επιτρέπουν, αν χρειαστεί, λογιστικό έλεγχο των χρηματοοικονομικών λογαριασμών·
γ) δεν έχουν διωχθεί, κατά την προηγούμενη περίοδο εμπορίας, για παρατυπίες που διαπιστώθηκαν κατά τους ελέγχους που πραγματοποιήθηκαν κατ' εφαρμογή του άρθρου 14 και κατ' εφαρμογή του παρόντος άρθρου όσον αφορά την έγκριση για την περίοδο 1984/85:
- δεν έχουν διωχθεί για παρατυπίες που διαπιστώθηκαν κατά τους ελέγχους που πραγματοποιήθηκαν για την περίοδο 1983/84 κατ ' εφαρμογή των άρθρων 7 και 9 του κανονισμού (ΕΟΚ) αριθ. 2959/82 (1), και
- δεν έχει ανακληθεί η έγκρισή τους για περίοδο πέραν της 31ης Οκτωβρίου 1984 δυνάμει του ίδιου κανονισμού·
δ) αναλαμβάνουν την υποχρέωση να τηρούν τυποποιημένα λογιστικά βιβλία υλικών, ανταποκρινόμενα σε κριτήρια που θα καθοριστούν.
2. Το σχετικό κράτος μέλος, πριν χορηγήσει οποιαδήποτε έγκριση, εξακριβώνει αν συντρέχουν οι σχετικές προϋποθέσεις και ειδικότερα, με επιτόπια εξέταση, ελέγχει τον τεχνικό εξοπλισμό και το πραγματικό δυναμικό σύνθλιψης των ελαιοτριβείων.
3. Κατά τις περιόδους εμπορίας 1984/85 και 1985/86, το ενδιαφερόμενο κράτος μέλος μπορεί να χορηγήσει προσωρινή έγκριση στο ενδιαφερόμενο ελαιοτριβείο, αμέσως μετά την υποβολή αίτησης για έγκριση που περιέχει τα στοιχεία τα οποία αναφέρονται στην παράγραφο 1.
Αυτή η προσωρινή έγκριση καθίσταται οριστική μόλις το εν λόγω κράτος μέλος διαπιστώσει ότι πληρούνται οι προϋποθέσεις που προβλέπονται στην παράγραφο 1.
Αν διαπιστωθεί ότι δεν πληρούται μία από τις προϋποθέσεις που αναφέρονται στην παράγραφο 1, η προσωρινή έγκριση ανακαλείται.
4. Στην περίπτωση που ένας από τους όρους που προβλέπονται στην παράγραφο 1 δεν πληρούται πλέον, η έγκριση ανακαλείται για περίοδο ανάλογη με τη σοβαρότητα της παράβασης.
5. Σε περίπτωση ανάκλησης της έγκρισης σύμφωνα με τις παραγράφους 3 και 4, δεν μπορεί να χορηγηθεί νέα έγκριση κατά το διάστημα για το οποίο έχει ανακληθεί η έγκριση:
- στο ίδιο πρόσωπο, φυσικό ή νομικό, που εκμεταλλεύεται το εν λόγω ελαιοτριβείο, ή
- σε οποιοδήποτε φυσικό ή νομικό πρόσωπο που θέλει να εκμεταλλευθεί το εν λόγω ελαιοτριβείο, εκτός αν αποδείξει, κατά τρόπο ικανοποιητικό για το ενδιαφερόμενο κράτος μέλος, ότι η αίτηση νέας έγκρισης δεν αποσκοπεί στην καταστρατήγηση της προβλεπόμενης κύρωσης.
Άρθρο 14
1. Κάθε κράτος μέλος παραγωγής εφαρμόζει καθεστώς ελέγχων με το οποίο εξασφαλίζεται ότι το προϊόν για το οποίο χορηγείται η ενίσχυση δικαιούται την ενίσχυση αυτή.
2. Τα κράτη μέλη παραγωγής ελέγχουν τη δραστηριότητα κάθε οργάνωσης παραγωγών και κάθε ένωσης, και ιδίως τις εργασίες ελέγχου που πραγματοποιούν οι εν λόγω οργανισμοί.
3. Κατά τη διάρκεια κάθε περιόδου εμπορίας, και ιδίως κατά την περίοδο που διαρκεί η σύνθλιψη, τα κράτη μέλη παραγωγής πραγματοποιούν επιτόπιο έλεγχο της δραστηριότητας και της λογιστικής υλικού ενός ποσοστού εγκεκριμένων ελαιοτριβείων που θα καθοριστεί.
Τα επιλεγόμενα ελαιοτριβεία πρέπει να είναι αντιπροσωπευτικά των δυνατοτήτων σύνθλιψης μιας ζώνης παραγωγής.
4. Όσον αφορά το ελαιόλαδο που αναφέρεται στο σημείο 1 του παραρτήματος του κανονισμού αριθ. 136/66/ΕΟΚ, το οποίο παράγεται από ελαιοκαλλιεργητές οι οποίοι δεν είναι μέλη οργανώσεως παραγωγών, ο έλεγχος διενεργείται με επιτόπου δειγματοληψία και πρέπει να καθίσταται δυνατό να εξακριβώνεται:
- η ακρίβεια των δηλώσεων καλλιέργειας,
- ο προορισμός των ελιών που συγκομίστηκαν για την παραγωγή λαδιού, και, ει δυνατόν, το ότι οι ελιές αυτές μεταποιήθηκαν πράγματι σε λάδι.
Οι έλεγχοι αυτοί πρέπει να γίνονται σ' ένα ποσοστό ελαιοκαλλιεργητών το οποίο πρόκειται να καθοριστεί λαμβάνοντας ιδίως υπόψη το μέγεθος των εκμεταλλεύσεων.
5. Για την πραγματοποίηση των παραπάνω ελέγχων και εξακριβώσεων, το κράτος μέλος χρησιμοποιεί, μεταξύ άλλων, τα μηχανογραφημένα αρχεία που αναφέρονται στο άρθρο 16.
Τα αρχεία αυτά χρησιμοποιούνται για να κατευθύνουν τους ελέγχους που πρέπει να πραγματοποιηθούν σύμφωνα με τις παραγράφους 1 μέχρι 4.
Άρθρο 15
1. Με βάση τις υποβαλλόμενες σύμφωνα με τα άρθρα 3 και 6 αιτήσεις, το κράτος μέλος καθορίζει την ποσότητα ελαιολάδου για την οποία είναι δυνατό να χορηγηθεί ενίσχυση λαμβάνοντας υπόψη όλα τα κατάλληλα στοιχεία και ιδίως όλους τους ελέγχους και τις εξακριβώσεις που προβλέπονται στον παρόντα κανονισμό.
Όσον αφορά το ελαιόλαδο που αναφέρεται στο σημείο 4 του παραρτήματος του κανονισμού αριθ. 136/66/ΕΟΚ, η ποσότητα για την οποία είναι δυνατόν να χορηγηθεί ενίσχυση καθορίζεται με βάση την παραγωγή ελαιολάδου που αναφέρεται στο σημείο 1 του εν λόγω παραρτήματος.
2. Το κράτος μέλος καθορίζει την ποσότητα ελαιολάδου για την οποία είναι δυνατόν να χορηγηθεί ενίσχυση όσον αφορά τους παραγωγούς που αποτελούν μέλη οργανώσεων παραγωγών και των οποίων οι φάκελοι έχουν διαβιβαστεί στο κράτος μέλος μέσω των οργανώσεών τους σύμφωνα με το άρθρο 8 παράγραφος 2. 3. Όταν οι έλεγχοι που αναφέρουν τα άρθρα 13 και 14 δεν καθιστούν δυνατή την επιβεβαίωση των στοιχείων που περιέχονται στα λογιστικά βιβλία υλικού ενός εγκεκριμένου ελαιοτριβείου, το συγκεκριμένο κράτος μέλος, ανεξάρτητα από τις τυχόν κυρώσεις οι οποίες μπορεί να επιβληθούν στο εν λόγω ελαιοτριβείο, καθορίζει την ποσότητα λαδιού για την οποία είναι δυνατή η παροχή ενίσχυσης για κάθε παραγωγό μέλος οργάνωσης παραγωγών ο οποίος ανέθεσε τη σύνθλιψη της ελαιοπαραγωγής του στο εν λόγω ελαιοτριβείο.
4. Για τον καθορισμό της ποσότητας για την οποία μπορεί να χορηγθεί ενίσχυση, ιδίως στις περιπτώσεις που αναφέρονται στις παραγράφους 2 και 3, το κράτος μέλος λαμβάνει υπόψη ιδίως τις αποδόσεις σε ελιές και σε λάδι που καθορίζονται κατ' αποκοπή σύμφωνα με το άρθρο 18.
Άρθρο 16
1. Κάθε κράτος μέλος παραγωγής δημιουργεί διαρκή μηχανογραφημένα αρχεία ελαιοκομικών στοιχείων τα οποία και ενημερώνει.
2. Τα αρχεία αυτά πρέπει να περιέχουν τουλάχιστον:
α) όσον αφορά κάθε ελαιοκαλλιεργητή και για κάθε περίοδο για την οποία ο ελαιοκαλλιεργητής αυτός υπέβαλε αίτηση για ενίσχυση:
- τα στοιχεία που περιέχονταν στη δήλωση καλλιέργειας που προβλέπεται στο άρθρο 3,
- τις ποσότητες λαδιού που παρήγαγε και για τις οποίες υπέβαλε αίτηση ενίσχυσης στην παραγωγή καθώς και τις ποσότητες για τις οποίες καταβάλλεται η ενίσχυση,
- τα στοιχεία που προκύπτουν από τους επιτόπιους ελέγχους στους οποίους έχει υποβληθεί ο ελαιοκαλλιεργητής·
β) όσον αφορά τις οργανώσεις παραγωγών και τις ενώσεις τους, όλα τα στοιχεία που καθιστούν δυνατή την εξακρίβωση των δραστηριοτήτων τους στα πλαίσια του παρόντος καθεστώτος καθώς και τα αποτελέσματα των ελέγχων που πραγματοποιούν τα κράτη μέλη ·
γ) όσον αφορά τα ελαιοτριβεία και για κάθε περίοδο εμπορίας τα στοιχεία που περιέχονται στα λογιστικά βιβλία υλικού, τα στοιχεία που αφορούν τον τεχνικό εξοπλισμό και το δυναμικό σύνθλιψης, καθώς και τα αποτελέσματα των ελέγχων που πραγματοποιούνται βάσει του παρόντος κανονισμού·
δ) τις ενδεικτικές ετήσιες αποδόσεις κάθε ομοιογενούς ζώνης παραγωγής.
Άρθρο 17
1. Τα αρχεία που αναφέρονται στο άρθρο 16 είναι εμπιστευτικά:
Δικαίωμα πρόσβασης στα αρχεία αυτά έχουν:
- οι εξουσιοδοτημένες εθνικές αρχές του κράτους μέλους,
- οι υπάλληλοι της Επιτροπής σε συνεργασία με τους αρμόδιους υπαλλήλους των κρατών μελών και σύμφωνα με τον κανονισμό (ΕΟΚ) αριθ. 729/70 (1), όπως τροποποιήθηκε τελευταία από τον κανονισμό (ΕΟΚ) αριθ. 3509/80 (2), ιδίως όσον αφορά τις προβλεπόμενες διαδικασίες,
- οι οργανώσεις παραγωγών και οι ενώσεις τους, για τα στοιχεία τα οποία, κατά την κρίση των κρατών μελών, είναι αναγκαία για τον αποτελεσματικό έλεγχο των αντιστοίχων μελών τους.
2. Τα δημιουργούμενα αρχεία και το σύστημα επεξεργασίας που χρησιμοποιείται για τον έλεγχό τους πρέπει να συμβιβάζονται με το σύστημα πληροφορικής που χρησιμοποιεί κάθε κράτος μέλος παραγωγής για το ελαιοκομικό κτηματολόγιο.
Άρθρο 18
Οι αποδόσεις σε ελιές και σε λάδι που αναφέρονται στο άρθρο 5 παράγραφος 2 πρώτο εδάφιο δεύτερη περίπτωση του κανονισμού αριθ. 136/66/ΕΟΚ καθορίζεται κατά ομοιογενείς ζώνες παραγωγής, το αργότερο στις 31 Μαΐου κάθε έτους, με βάση τα στοιχεία που παρέχονται από τα κράτη μέλη παραγωγής μέχρι τις 30 Απριλίου κάθε έτους το αργότερο.
Άρθρο 19
Οι λεπτομέρειες εφαρμογής του παρόντος κανονισμού θεσπίζονται σύμφωνα με τη διαδικασία του άρθρου 38 του κανονισμού αριθ. 136/66/ΕΟΚ.
Σύμφωνα με την ίδια διαδικασία καθορίζονται:
- οι αποδόσεις που αναφέρονται στο άρθρο 18,
- το ποσό του αναφέρεται στο άρθρο 11 παράγραφος 1 στοιχείο α).
Άρθρο 20
Προκειμένου να εξασφαλιστεί αρμονική μετάβαση από το καθεστώς που ισχύει σήμερα σε εκείνο που θεσπίζεται με τον παρόντα κανονισμό, για την περίοδο εμπορίας 1984/85, η Επιτροπή μπορεί να αποφασίσει, σύμφωνα με τη διαδικασία που αναφέρεται στο άρθρο 38 του κανονισμού αριθ. 136/66/ΕΟΚ, τη λήψη όλων των αναγκαίων μέτρων.
Άρθρο 21
Πριν από τη λήξη του τρίτου έτους εφαρμογής του παρόντος κανονισμού, η Επιτροπή θα υποβάλει στο Συμβούλιο έκθεση σχετικά με τη λειτουργία του καθεστώτος που προβλέπεται στον παρόντα κανονισμό, η οποία θα συνοδεύεται από προτάσεις που θα δίνουν στο Συμβούλιο τη δυνατότητα αναθεώρησης αυτού του καθεστώτος.
Άρθρο 22
Τα κράτη μέλη ανακοινώνουν στην Επιτροπή τα μέτρα που θεσπίζουν στα πλαίσια του παρόντος κανονισμού.
Άρθρο 23
Ο παρών κανονισμός αρχίζει να ισχύει από την ημέρα της δημοσίευσής του στην Επίσημη Εφημερίδα των Ευρωπαϊκών Κοινοτήτων.
τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 43,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2),
τη γνώμη της Οικονομικής και Κοινωνικής Επιτροπής (3), Εκτιμώντας:
ότι, για να καταστούν ιδίως ομοιόμορφες οι υγειονομικές εγγυήσεις που παρέχονται στον καταναλωτή, η οδηγία 64/433/ΕΟΚ (4), όπως τροποποιήθηκε τελευταία από την οδηγία 83/90/ΕΟΚ (5), προέβλεψε, για τα νωπά κρέατα που μπορούν να αποτελέσουν το αντικείμενο ενδοκοινοτικών συναλλαγών, την εφαρμογή υγειονομικών επιθεωρήσεων και ελέγχων·
ότι η οδηγία 72/462/ΕΟΚ (6), όπως τροποποιήθηκε τελευταία από την οδηγία 83/91/ΕΟΚ (7), προβλέπει ότι, προκειμένου να προστατευθεί η υγεία των ανθρώπων και των ζώων εντός της Κοινότητας, πρέπει να διενεργούνται από τις αρμόδιες αρχές των κρατών μελών υγειονομικοί έλεγχοι κατά την εισαγωγή νωπών κρεάτων και από τους πραγματογνώμονες κτηνίατρους των κρατών μελών και της Επιτροπής έλεγχοι στις τρίτες χώρες εξαγωγής·
ότι η οδηγία 64/433/ΕΟΚ αφορά μόνο τα νωπά κρέατα που μπορούν να αποτελέσουν αντικείμενο ενδοκοινοτικών συναλλαγών· ότι, πάντως, οι αρχές των κρατών μελών έχουν θέσει σε εφαρμογή εθνικά καθεστώτα ελέγχου των νωπών κρεάτων που προορίζονται αποκλειστικά για την εθνική αγορά·
ότι η οδηγία 71/118/ΕΟΚ (8), όπως τροποποιήθηκε τελευταία από την οδηγία 84/642/ΕΟΚ (9), προέβλεψε την εφαρμογή υγειονομικών επιθεωρήσεων και ελέγχων για τα νωπά κρέατα πουλερικών·
ότι κατά τις επιθεωρήσεις και τους ελέγχους εισπράττονται τέλη, των οποίων η χρηματοδότηση εξασφαλίζεται προς το παρόν με διαφορετικό τρόπο στα κράτη μέλη· ότι η διαφορά αυτή είναι ικανή να επηρεάσει τους όρους ανταγωνισμού μεταξύ των παραγωγών που καλύπτονται κατά το μεγαλύτερο μέρος από την κοινή οργάνωση της αγοράς·
ότι, για να αντιμετωπιστεί η κατάσταση αυτή, πρέπει να προβλεφθούν εναρμονισμένοι κανόνες χρηματοδότησης αυτών των επιθεωρήσεων και ελέγχων·
ότι, λόγω των εθνικών διατάξεων και διοικητικών διαδικασιών διαχείρισης και χρηματοδότησης, πρέπει να προβλεφθεί συμπληρωματική προθεσμία δύο ετών, για να επιτραπεί στην Ελληνική Δημοκρατία να εφαρμόσει τον αναγκαίο μηχανισμό για την είσπραξη του τέλους επιθεωρήσεων και ελέγχων,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
1. Τα κράτη μέλη μεριμνούν ώστε από 1ης Ιανουαρίου 1986:
- να εισπράττεται, κατά τη σφαγή των ζώων που αναφέρονται στην παράγραφο 2, τέλος για τα έξοδα που προκύπτουν από επιθεωρήσεις και υγειονομικούς ελέγχους· η παροχή των υπηρεσιών αυτών πρέπει να είναι τουλάχιστον ανάλογη προς το εισπραττόμενο τέλος,
- να εισπράττεται τέλος για τα εισαγόμενα κρέατα προέλευσης τρίτων χωρών στα οποία αναφέρονται οι ανωτέρω οδηγίες προκειμένου, αφενός, να εξασφαλίζεται η ίση μεταχείριση που προβλέπεται στο άρθρο 15 της οδηγίας 71/118/ΕΟΚ και, αφετέρου, να καλύπτονται τα έξοδα που προβλέπονται από την οδηγία 72/462/ΕΟΚ,
- να απαγορεύεται κάθε άμεση ή έμμεση επιστροφή των τελών.
1. Το Συμβούλιο, αποφασίζοντας με ειδική πλειοψηφία μετά από πρόταση της Επιτροπής, εγκρίνει, πριν από την 1η Ιανουαρίου 1986, το ή τα κατ' αποκοπή επίπεδα τελών που αναφέρονται στην παράγραφο 1 πρώτη και δεύτερη περίπτωση του άρθρου 1, καθώς και τις λεπτομέρειες και τις αρχές εφαρμογής της παρούσας οδηγίας καθώς και τις εξαιρετικές περιπτώσεις. Πάντως, ο καθορισμός του επιπέδου των τελών που εισπράττονται για κρέατα λαμβανόμενα σε μη εγκεκριμένα σφαγεία, κατ' εφαρμογή της οδηγίας 64/433/ΕΟΚ, θα πραγματοποιηθεί σε συνάρτηση με τον εκ μέρους του Συμβουλίου καθορισμό, πριν από την ημερομηνία αυτή, των κανόνων επιθεώρησης αυτών των κρεάτων.
2. Τα κράτη μέλη εξουσιοδοτούνται να εισπράττουν ποσά μεγαλύτερα από τα επίπεδα που ορίζονται στην παράγραφο 1, υπό την επιφύλαξη ότι το σύνολο των τελών που εισπράττονται από ένα κράτος μέλος είναι κατώτερο ή ίσο προς το κόστος των εξόδων επιθεώρησης.
Άρθρο 3
Η Επιτροπή θα υποβάλει, πριν από την 1η Ιανουαρίου 1990, έκθεση σχετικά με την κτηθείσα πείρα, συνοδευόμενη από προτάσεις για ενδεχόμενες τροποποιήσεις των προαναφερόμενων άρθρων.
Άρθρο 4
Τα κράτη μέλη θέτουν σε ισχύ τις νομοθετικές, κανονιστικές και διοικητικές διατάξεις που είναι αναγκαίες προκειμένου να συμμορφωθούν προς την παρούσα οδηγία το αργότερο έως την 1η Ιανουαρίου 1986. Ενημερώνουν αμέσως σχετικά την Επιτροπή.
Ωστόσο, η Ελληνική Δημοκρατία διαθέτει συμπληρωματική προθεσμία δύο ετών για να συμμορφωθεί προς την παρούσα οδηγία.
Άρθρο 5
Η παρούσα οδηγία απευθύνεται στα κράτη μέλη.
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2),
τη γνώμη της Οικονομικής και Κοινωνικής Επιτροπής (3), Εκτιμώντας:
ότι κατ' εφαρμογή της συνθήκης, απαγορεύεται από τη λήξη της μεταβατικής περιόδου κάθε δυσμενής διάκριση με βάση την ιθαγένεια, όσον αφορά την εγκατάσταση και την παροχή υπηρεσιών· ότι η τοιουτοτρόπως πραγματοποιουμένη αρχή της ίσης μεταχειρίσεως με τους ημεδαπούς εφαρμόζεται ιδίως κατά τη χορήγηση αδείας που ενδεχομένως απαιτείται για την ανάληψη ορισμένων δραστηριοτήτων, καθώς και για την εγγραφή ή τη συμμετοχή στις επαγγελματικές οργανώσεις ή συλλόγους·
ότι κρίνεται ωστόσο ενδεδειγμένο, να προβλεφθούν ορισμένες διατάξεις που να διευκολύνουν την πραγματική άσκηση του δικαιώματος εγκαταστάσεως·
ότι, κατ' εφαρμογή του άρθρου 54 παράγραφος 3 στοιχείο η) της συνθήκης, τα κράτη μέλη υποχρεούνται να μην παρέχουν οποιαδήποτε ενίσχυση, η οποία θα ήταν δυνατό να νοθεύσει τους όρους εγκαταστάσεως·
ότι η είσοδος σε ορισμένες δραστηριότητες του φαρμακευτικού τομέα εξαρτάται σε ορισμένα κράτη μέλη όχι μόνον από την απόκτηση του διπλώματος, πιστοποιητικού ή άλλου τίτλου αλλά και από την περάτωση συμπληρωματικής πρακτικής ασκήσεως ή την ύπαρξη επαγγελματικής πείρας· ότι επειδή δεν υπάρχει ακόμη σύμπραξη των κρατών μελών στο επίπεδο αυτό, πρέπει, για την αντιμετώπιση των ενδεχομένων δυσχερειών, να αναγνωρίζεται σαν επαρκής προϋπόθεση κατάλληλη πρακτική εμπειρία ίσης διάρκειας, που αποκτήθηκε σε άλλο κράτος μέλος·
ότι, ορισμένα κράτη, στα πλαίσια της εθνικής πολιτικής τους για τη δημόσια υγεία, η οποία αποσκοπεί στην εξασφάλιση ικανοποιητικής διανομής των φαρμάκων στο σύνολο της επικράτειάς τους, περιορίζουν τον αριθμό των νέων φαρμακείων που επιτρέπεται να δημιουργηθούν, ενώ άλλα κράτη δεν έχουν θεσπίσει παρόμοια διάταξη· ότι, με τις συνθήκες αυτές είναι πρόωρο να θεσπιστεί· ότι τα αποτελέσματα της αναγνώρισης των διπλωμάτων, βεβαιώσεων και άλλων τίτλων φαρμακευτικής, θα πρέπει να επεκτείνονται και στην άσκηση των δραστηριοτήτων φαρμακοποιού ως κατόχου φαρμακείου ανοικτού στο κοινό λιγότερο από τρία χρόνια· ότι το πρόβλημα αυτό πρέπει να επανεξεταστεί από την Επιτροπή και το Συμβούλιο εντός ορισμένου χρόνου·
ότι, όσον αφορά την κατοχή του τίτλου εκπαιδεύσεως, επειδή μια οδηγία αμοιβαίας αναγνώρισης των διπλωμάτων δεν συνεπάγεται αναγκαστικά και την ουσιαστική ισοτιμία της εκπαιδεύσεως στην οποία αναφέρονται τα διπλώματα αυτά, πρέπει να επιτρέπεται η χρήση τους μόνο στη γλώσσα του κράτους μέλους καταγωγής ή προέλευσης·
ότι, προς διευκόλυνση της εφαρμογής της παρούσας οδηγίας από τις εθνικές διοικήσεις, τα κράτη μέλη μπορούν να απαιτούν από τους δικαιούχους που πληρούν τις προϋποθέσεις που απαιτεί η παρούσα οδηγία την υποβολή, μαζί με τους τίτλους εκπαιδεύσεώς τους, πιστοποιητικού της χώρας καταγωγής ή προέλευσης, που βεβαιώνει ότι οι τίτλοι αυτοί είναι οι αναφερόμενοι στην παρούσα οδηγία·
ότι η παρούσα οδηγία δεν μεταβάλλει τις νομοθετικές, κανονιστικές και διοικητικές διατάξεις των κρατών μελών οι οποίες απαγορεύουν ή θέτουν υπό ορισμένες προϋποθέσεις την άσκηση ορισμένων δραστηριοτήτων από τις εταιρείες·
ότι είναι δύσκολο, επί του παρόντος, να εκτιμηθεί η χρησιμότητα των κανόνων προς διευκόλυνση της ελεύθερης παροχής υπηρεσιών από τους φαρμακοποιούς· ότι, κάτω από αυτές τις συνθήκες, δεν κρίνεται, προς το παρόν, σκόπιμο να θεσπιστούν τέτοιοι κανόνες·
ότι, ως προς τους όρους ήθους και εντιμότητας, πρέπει να γίνεται διάκριση μεταξύ εκείνων που απαιτούνται για την αρχική είσοδο στο επάγγελμα και εκείνων για την άσκησή του·
ότι, όσον αφορά τις μισθωτές δραστηριότητες, ο κανονισμός (ΕΟΚ) αριθ. 1612/68 του Συμβουλίου της 25ης Οκτωβρίου 1968 για την ελεύθερη κυκλοφορία των εργαζομένων στο εσωτερικό της Κοινότητας (1), δεν περιέχει ειδικές διατάξεις για τα ρυθμιζόμενα από αυτόν επαγγέλματα που να αναφέρονται σε θέματα ήθους και εντιμότητας, επαγγελματικών κανόνων και χρήσεως τίτλου · ότι ανάλογα με το κράτος μέλος, οι σχετικές ρυθμίσεις εφαρμόζονται ή μπορούν να εφαρμόζονται στους μισθωτούς όπως και στους μη μισθωτούς· ότι οι δραστηριότητες που υπόκεινται στα κράτη μέλη στην κατοχή διπλώματος, πιστοποιητικού ή άλλου τίτλου φαρμακευτικών σπουδών ασκούνται τόσο από ανεξάρτητους επαγγελματίες όσο και από μισθωτούς, ή εναλλακτικά από τα ίδια προσωπα που ασκούν ταυτόχρονα έμμισθη και μη έμμισθη δραστηριότητα κατά την επαγγελματική τους σταδιοδρομία· ότι για να διευκολυνθεί πλήρως η ελεύθερη κυκλοφορία των επαγγελματιών αυτών στην Κοινότητα, κρίνεται, κατά συνέπεια, αναγκαία η επέκταση της παρούσας οδηγίας στους μισθωτούς,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Άρθρο 2
1. Κάθε κράτος μέλος αναγνωρίζει τα διπλώματα, πιστοποιητικά και τους άλλους τίτλους που απαριθμούνται στο άρθρο 4 και χορηγούνται στους υπηκόους των κρατών μελών από τα άλλα κράτη μέλη, σύμφωνα με το άρθρο 2 της οδηγίας 85/432/ΕΟΚ προσδίδοντας σε αυτά στην επικράτειά του, σε ό,τι αφορά την είσοδο και την άσκηση των δραστηριοτήτων του άρθρου 1, την ίδια ισχύ με τα διπλώματα, πιστοποιητικά και τους άλλους τίτλους που χορηγεί το κράτος αυτό και απαριθμούνται στο άρθρο 4.
2. Εντούτοις τα κράτη μέλη δεν υποχρεούνται να αναγνωρίζουν τα διπλώματα, πιστοποιητικά και άλλους τίτλους που αναφέρονται στην παράγραφο 1 για τη δημιουργία νέων φαρμακείων ανοικτών στο κοινό. Για την εφαρμογή της οδηγίας αυτής θεωρούνται ως φαρμακεία ανοικτά στο κοινό και εκείνα τα οποία λειτουργούν λιγότερο από τρία χρόνια.
Πέντε χρόνια μετά την πάροδο της προθεσμίας του άρθρου 19 παράγραφος 1, η Επιτροπή υποβάλλει στο Συμβούλιο έκθεση με θέμα την, από μέρους των κρατών μελών, εφαρμογή του πρώτου εδαφίου καθώς και τη δυνατότητα επέκτασης των αποτελεσμάτων της αμοιβαίας αναγνώρισης των διπλωμάτων, πιστοποιητικών και άλλων τίτλων της παραγράφου 1. Υποβάλλει, ενδεχομένως, και τις κατάλληλες προτάσεις.
Άρθρο 3
1. Κατά παρέκκλιση του άρθρου 2 και χωρίς να θίγεται το άρθρο 45 της πράξης προσχώρησης του 1979, η Ελληνική Δημοκρατία υποχρεούται να αναγνωρίζει, όπως προβλέπεται στο άρθρο 2, τα διπλώματα, πιστοποιητικά και άλλους τίτλους που χορηγούνται από τα άλλα κράτη μέλη, για την άσκηση των δραστηριοτήτων που προβλέπονται στο άρθρο 1, μόνο ως μισθωτών δραστηριοτήτων, και σύμφωνα με τον κανονισμό (ΕΟΚ) αριθ. 1612/68.
Για όσο χρονικό διάστημα η Ελληνική Δημοκρατία κάνει χρήση της παρέκκλισης αυτής και χωρίς να θίγεται το άρθρο 45 της πράξης προσχώρησης του 1979, τα άλλα κράτη μέλη δεν υποχρεούνται να αναγνωρίζουν, όπως προβλέπεται στο άρθρο 2, τα πιστοποιητικά που αναφέρονται στο άρθρο 4 στοιχείο δ) παρά μόνο για την άσκηση των δραστηριοτήτων που προβλέπονται στο άρθρο 1, ως μισθωτών δραστηριοτήτων, και σύμφωνα με τον κανονισμό (ΕΟΚ) αριθ. 1612/68.
2. Δέκα έτη μετά τη λήξη της προθεσμίας που προβλέπεται στο άρθρο 19, η Επιτροπή υποβάλλει στο Συμβούλιο τις ενδεδειγμένες προτάσεις για να επεκταθούν τα αποτελέσματα της αμοιβαίας αναγνώρισης των διπλωμάτων, ώστε να διευκολυνθεί η πραγματική άσκηση του δικαιώματος εγκατάστασης μεταξύ της Ελληνικής Δημοκρατίας και των άλλων κρατών μελών. Το Συμβούλιο αποφασίζει σχετικά με τις προτάσεις αυτές σύμφωνα με τις διαδικασίες που ορίζει η συνθήκη.
Άρθρο 4
Τα διπλώματα, πιστοποιητικά και οι άλλοι τίτλοι που αναφέρονται στο άρθρο 2 είναι:
α) στο Βέλγιο:
το νόμιμο δίπλωμα του φαρμακοποιού (het wettelijk diploma van apoteker) που χορηγείται από τις ιατρικές ή φαρμακευτικές σχολές των πανεπιστημίων, από την Κεντρική Εξεταστική Επιτροπή ή από τις Κρατικές Εξεταστικές Επιτροπές πανεπιστημιακής εκπαιδεύσεως·
β) στη Δανία:
bevis for bestaaet farmaceutisk kandidateksamen (βεβαίωση επιτυχίας στις εξετάσεις φαρμακοποιού)·
γ) στην Ομοσπονδιακή Δημοκρατία της Γερμανίας:
1. Zeugnis ueber die staatliche Pharmazeutische Pruefung (πιστοποιητικό κρατικής εξετάσεως φαρμακοποιού) που χορηγείται από τις αρμόδιες αρχές.
2. Οι βεβαιώσεις των αρμοδίων αρχών της Ομοσπονδιακής Δημοκρατίας της Γερμανίας που πιστοποιούν την ισοτιμία των τίτλων εκπαιδεύσεως οι οποίοι χορηγούνται από τις 8 Μαΐου 1945 από τις αρμόδιες αρχές της Λαϊκής Δημοκρατίας της Γερμανίας, με τους τίτλους που απαριθμούνται στο σημείο 1·
δ) στην Ελλάδα:
πιστοποιητικό των αρμοδίων αρχών, ικανότητας άσκησης της φαρμακευτικής, χορηγούμενο μετά από κρατική εξέταση (certificat attestant la capacite d'exercer l'activite de pharmacien, delivre par les autorites competentes a l'issue d'un examen d'Etat)·
ε) στη Γαλλία:
το κρατικό δίπλωμα του φαρμακοποιού που χορηγείται από τα πανεπιστήμια, ή το κρατικό δίπλωμα διδάκτορος φαρμακευτικής που χορηγείται από τα πανεπιστήμια·
στ) στην Ιρλανδία:
το πιστοποιητικό του Registered Pharmaceutical Chemist·
ζ) στην Ιταλία:
το δίπλωμα ή πιστοποιητικό ασκήσεως του επαγγέλματος του φαρμακοποιού που χορηγείται μετά από κρατική εξέταση·
η) στο Λουξεμβούργο:
Το κρατικό δίπλωμα του φαρμακοποιού που χορηγείται από Κρατική Εξεταστική Επιτροπή και θεωρείται από τον υπουργό Εθνικής Παιδείας·
θ) στις Κάτω Χώρες:
Het getuigschrift van met goed gevolg afgelegd apothekerexamen (Το πιστοποιητικό επιτυχίας στις εξετάσεις φαρμακοποιού)·
ι) Στο Ηνωμένο Βασίλειο:
το πιστοποιητικό του Registered Pharmaceutical Chemist.
Άρθρο 5
Αν σε κράτος μέλος η είσοδος ή η άσκηση μιας από τις δραστηριότητες που αναφέρονται στο πρώτο άρθρο εξαρτάται όχι μόνον από την απόκτηση διπλώματος, πιστοποιητικού ή άλλου τίτλου αναφερόμενου στο άρθρο 4, αλλά και από την περάτωση πρακτικής άσκησης ή την ύπαρξη επαγγελματικής πείρας, το κράτος αυτό αναγνωρίζει ως επαρκή απόδειξη μία βεβαίωση των αρμόδιων αρχών του κράτους μέλους καταγωγής ή προέλευσης, σύμφωνα με την οποία ο ενδιαφερόμενος έχει ασκήσει τις εν λόγω δραστηριότητες στο κράτος μέλος καταγωγής ή προέλευσης για ίσο χρονικό διάστημα.
Ωστόσο, η αναγνώριση αυτή δεν ισχύει όσον αφορά τη διετή επαγγελματική πείρα που απαιτεί το Μεγάλο Δουκάτο του Λουξεμβούργου για την απονομή κρατικής αδείας λειτουργίας φαρμακείου ανοικτού στο κοινό.
Άρθρο 6
Τα διπλώματα, τα πιστοποιητικά ή οι άλλοι πανεπιστημιακοί ή ισοδύναμοι τίτλοι φαρμακευτικής που χορηγούνται στους υπηκόους των κρατών μελών από τα κράτη μέλη και δεν ανταποκρίνονται στο σύνολο των ελάχιστων απαιτήσεων εκπαίδευσης που προβλέπονται στο άρθρο 2 της οδηγίας 85/432/ΕΟΚ εξομοιώνονται προς τα διπλώματα τα οποία ανταποκρίνονται στις απαιτήσεις αυτές, εφόσον:
και εφόσον, και στις δύο περιπτώσεις:
- συνοδεύονται από βεβαίωση που πιστοποιεί ότι οι κάτοχοί τους άσκησαν πραγματικά και νόμιμα σε κράτος μέλος, επί τρία τουλάχιστον συνεχή έτη κατά τη διάρκεια των πέντε ετών που προηγούνται από τη χορήγηση της βεβαίωσης, μια από τις δραστηριότητες που αναφέρονται στο άρθρο 1 παράγραφος 2 της οδηγίας 85/432/ΕΟΚ και εφόσον η δραστηριότητα αυτή αποτελεί αντικείμενο κανονιστικών ρυθμίσεων στο εν λόγω κράτος. ΚΕΦΑΛΑΙΟ IV
Η χρήση του τίτλου εκπαίδευσης
Άρθρο 7
1. Με την επιφύλαξη του άρθρου 14, τα κράτη μέλη υποδοχής φροντίζουν να αναγνωρίζεται στους υπηκόους των κρατών μελών, οι οποίοι πληρούν τις προϋποθέσεις που προβλέπονται στα άρθρα 2, 5 και 6, το δικαίωμα να κάνουν χρήση του τίτλου εκπαίδευσης και ενδεχομένως και της σχετικής σύντμησής του, τον οποίο έχουν νομίμως αποκτήσει στο κράτος μέλος καταγωγής ή προέλευσης, στη γλώσσα του κράτους αυτού. Τα κράτη μέλη υποδοχής μπορούν να προβλέπουν να ακολουθείται ο τίτλος αυτός από το όνομα και την έδρα του ιδρύματος ή της εξεταστικής επιτροπής που το χορήγησε.
2. Αν ο τίτλος εκπαίδευσης του κράτους μέλους καταγωγής ή προέλευσης μπορεί να δημιουργήσει σύγχυση στο κράτος μέλος υποδοχής με τίτλο που απαιτεί, στο κράτος αυτό, συμπληρωματική εκπαίδευση που δεν έχει αποκτηθεί από τον κάτοχό του, το εν λόγω κράτος μέλος υποδοχής μπορεί να επιβάλει στον κάτοχο του τίτλου τη χρησιμοποίηση του τίτλου εκπαίδευσής του του κράτους μέλους καταγωγής ή προέλευσης, με κατάλληλη μορφή που καθορίζεται από το κράτος μέλος υποδοχής.
Άρθρο 8
1. Το κράτος μέλος υποδοχής που απαιτεί από τους πολίτες του αποδείξεις ήθους ή εντιμότητας για την είσοδο σε μία από τις δραστηριότητες που αναφέρονται στο πρώτο άρθρο, δέχεται ως επαρκή απόδειξη, προκειμένου περί πολιτών των άλλων κρατών μελών, βεβαίωση που χορηγείται από την αρμόδια αρχή του κράτους μέλους καταγωγής ή προέλευσης, η οποία πιστοποιεί την πλήρωση των όρων ήθους ή εντιμότητας που απαιτούνται στο κράτος μέλος αυτό για την είσοδο στην σχετική δραστηριότητα.
2. Όταν το κράτος μέλος καταγωγής ή προέλευσης δεν απαιτεί απόδειξη ήθους ή εντιμότητας για την είσοδο στη σχετική δραστηριότητα το κράτος μέλος υποδοχής μπορεί να απαιτήσει από τους πολίτες του κράτους μέλους καταγωγής ή προέλευσης απόσπασμα ποινικού μητρώου ή, ελλείψει τούτου, ισοδύναμο έγγραφο, εκδιδόμενο από αρμόδια αρχή του κράτους μέλους καταγωγής ή προέλευσης.
4. Τα κράτη μέλη εξασφαλίζουν το απόρρητο των πληροφοριών που διαβιβάζονται.
Άρθρο 9
1. Όταν σε κράτος μέλος υποδοχής ισχύουν νομοθετικές, κανονιστικές και διοικητικές διατάξεις, οι οποίες αφορούν την άσκηση μιας από τις αναφερόμενες στο άρθρο 1 δραστηριότητες και αναφέρονται στο ήθος ή στην εντιμότητα του ενδιαφερομένου, περιλαμβανομένων και των διατάξεων που προβλέπουν πειθαρχικές κυρώσεις σε περίπτωση βαρέος επαγγελματικού παραπτώματος ή καταδίκης για ποινικό αδίκημα, το κράτος μέλος καταγωγής ή προέλευσης διαβιβάζει στο κράτος μέλος υποδοχής τις αναγκαίες πληροφορίες για τα μέτρα ή τις κυρώσεις επαγγελματικού ή διοικητικού χαρακτήρα που έχουν ληφθεί κατά του ενδιαφερομένου, καθώς και για τις ποινικές κυρώσεις που επηρεάζουν την άσκηση του επαγγέλματος στο κράτος μέλος καταγωγής ή προέλευσης.
2. Αν το κράτος μέλος γνωρίζει σοβαρά και συγκεκριμένα γεγονότα, τα οποία συνέβησαν έξω απο την επικράτειά του πριν από την εγκατάσταση του ενδιαφερομένου στο κράτος αυτό, και μπορούν να έχουν συνέπειες στην ανάληψη της σχετικής δραστηριότητας σε αυτό, μπορεί να ενημερώνει σχετικά το κράτος μέλος καταγωγής ή προέλευσης.
Το κράτος μέλος καταγωγής ή προέλευσης εξετάζει την ακρίβεια των γεγονότων στο μέτρο που μπορούν να έχουν συνέπειες στο κράτος μέλος αυτό ως προς την είσοδο στη σχετική δραστηριότητα. Οι αρχές του κράτους αυτού αποφασίζουν οι ίδιες για τη φύση και την έκταση των ερευνών που πρέπει να γίνουν και ανακοινώνουν στο κράτος μέλος υποδοχής τα συμπεράσματα που συνάγουν από αυτές, ενόψει των πληροφοριών που έχουν διαβιβάσει δυνάμει της παραγράφου 1.
3. Τα κράτη μέλη εξασφαλίζουν το απόρρητο των πληροφοριών που διαβιβάζονται. Άρθρο 10
Όταν το κράτος μέλος υποδοχής απαιτεί από τους πολίτες του, για την είσοδο ή την άσκηση μιας από τις δραστηριότητες που αναφέρονται στο άρθρο 1, έγγραφο σχετικό με τη σωματική ή ψυχική υγεία του ενδιαφερομένου, το κράτος αυτό δέχεται ως επαρκή την υποβολή του εγγράφου που ζητείται στο κράτος μέλος καταγωγής ή προέλευσης.
Όταν το κράτος μέλος καταγωγής ή προέλευσης δεν απαιτεί τέτοιο έγγραφο για την είσοδο ή την άσκηση της σχετικής δραστηριότητας, το κράτος μέλος υποδοχής δέχεται από τους πολίτες του κράτους μέλους καταγωγής ή προέλευσης βεβαίωση χορηγούμενη από την αρμόδια αρχή του κράτους αυτού, η οποία να αντιστοιχεί στις βεβαιώσεις του κράτους μέλους υποδοχής.
Άρθρο 11
Τα έγγραφα που αναφέρονται στα άρθρα 8, 9 και 10 δεν μπορούν να υποβληθούν μετά την πάροδο τριών μηνών από την ημερομηνία έκδοσής τους.
Άρθρο 12
1. Η διαδικασία αποδοχής για την είσοδο σε μια από τις δραστηριότητες που αναφέρονται στο άρθρο 1, σύμφωνα με τα άρθρα 8, 9 και 10, πρέπει να περατώνεται μέσα σε συντομότατη προθεσμία και πάντως το αργότερο μέσα σε τρεις μήνες από την υποβολή των δικαιολογητικών από τον ενδιαφερόμενο, με την επιφύλαξη των καθυστερήσεων που μπορούν να προκύψουν από ενδεχόμενη προσφυγή μετά τη λήξη της διαδικασίας αυτής.
2. Στις περιπτώσεις που αναφέρονται στο άρθρο 8 παράγραφος 3 και στο άρθρο 9 παράγραφος 2, η αίτηση για επανεξέταση αναστέλλει την προθεσμία της παραγράφου 1.
Το κράτος μέλος από το οποίο ζητήθηκαν πληροφορίες διαβιβάζει την απάντησή του μέσα σε τρεις μήνες.
Το κράτος μέλος υποδοχής συνεχίζει την προβλεπόμενη στην παράγραφο 1 διαδικασία αμέσως μετά τη λήψη της απάντησης ή από τη λήξη της προθεσμίας αυτής.
Άρθρο 13
Όταν κράτος μέλος υποδοχής απαιτεί από τους πολίτες του όρκο ή επίσημη δήλωση για την είσοδο ή την άσκηση μιας από τις δραστηριότητες που αναφέρονται στο άρθρο 1 και στην περίπτωση που ο τύπος του εν λόγω όρκου ή της εν λόγω δήλωσης δεν μπορεί να χρησιμοποιηθεί από τους πολίτες των άλλων κρατών μελών, το κράτος μέλος υποδοχής μεριμνά ώστε να τίθεται στη διάθεση των ενδιαφερομένων κατάλληλος και ισότιμος τύπος όρκου ή δήλωσης.
Άρθρο 14
Όταν σε ένα κράτος μέλος υποδοχής, η χρήση του επαγγελματικού τίτλου που σχετίζεται με μία από τις δραστηριότητες που αναφέρονται στο άρθρο 1 αποτελεί αντικείμενο κανονιστικών ρυθμίσεων, οι πολίτες των άλλων κρατών μελών οι οποίοι πληρούν τις προβλεπόμενες στα άρθρα 2, 5 και 6 προϋποθέσεις φέρουν τον επαγγελματικό τίτλο του κράτους μέλους υποδοχής, ο οποίος αντιστοιχεί στο κράτος αυτό στις εν λόγω προϋποθέσεις εκπαίδευσης και κάνουν χρήση της σύντμησής του.
Άρθρο 15
1. Τα κράτη μέλη λαμβάνουν τα αναγκαία μέτρα ώστε να παρέχεται η δυνατότητα στους δικαιούχους να ενημερώνονται για την υγειονομική και κοινωνική νομοθεσία καθώς και, κατά περίπτωση, για την επαγγελματική δεοντολογία που ισχύει στο κράτος μέλος υποδοχής.
Για το σκοπό αυτό μπορούν να συνιστούν υπηρεσίες ενημέρωσης από τις οποίες οι δικαιούχοι θα μπορούν να παίρνουν τις αναγκαίες πληροφορίες. Τα κράτη μέλη υποδοχής μπορούν να υποχρεώνουν τους δικαιούχους να έρχονται σε επαφή με τις υπηρεσίες αυτές.
2. Τα κράτη μέλη μπορούν να δημιουργούν τις αναφερόμενες στην παράγραφο 1 υπηρεσίες στις αρμόδιες αρχές ή οργανισμούς που ορίζουν εντός της προθεσμίας που προβλέπεται στο άρθρο 19 παράγραφος 1.
3. Τα κράτη μέλη μεριμνούν ώστε, εφόσον παρίσταται ανάγκη, να αποκτούν οι δικαιούχοι, προς το συμφέρον τους και προς το συμφέρον των πελατών τους, τις γλωσσικές εκείνες γνώσεις που είναι αναγκαίες για την άσκηση της επαγγελματικής τους δραστηριότητας στο κράτος μέλος υποδοχής.
Άρθρο 16
Το κράτος μέλος υποδοχής μπορεί, σε περίπτωση δικαιολογημένων αμφιβολιών, να απαιτήσει από τις αρμόδιες αρχές άλλου κράτους μέλους βεβαίωση της γνησιότητας των διπλωμάτων, πιστοποιητικών και άλλων τίτλων που έχουν χορηγηθεί στο τελευταίο αυτό κράτος μέλος και αναφέρονται στα κεφάλαια ΙΙ και ΙΙΙ, καθώς και τη βεβαίωση του γεγονότος ότι ο δικαιούχους εκπληρώνει όλες τις προβλεπόμενες από την οδηγία 85/432/ΕΟΚ προϋποθέσεις εκπαίδευσης.
Άρθρο 17
Τα κράτη μέλη ορίζουν, μέσα στην προθεσμία που προβλέπεται στο άρθρο 19 παράγραφος 1, τις αρχές και τους οργανισμούς που είναι αρμόδιοι να χορηγούν ή να δέχονται τα διπλώματα, πιστοποιητικά ή άλλους τίτλους, καθώς και τα προβλεπόμενα στην παρούσα οδηγία έγγραφα ή πληροφορίες, ενημερώνουν δε αμέσως τα άλλα κράτη μέλη και την Επιτροπή.
Άρθρο 18
Η παρούσα οδηγία ισχύει επίσης για τους υπηκόους των κρατών μελών οι οποίοι, σύμφωνα με τον κανονισμό (ΕΟΚ) αριθ. 1612/68, ασκούν ή θα ασκήσουν ως μισθωτοί μια από τις δραστηριότητες που αναφέρονται στο άρθρο 1. Άρθρο 19
1. Τα κράτη μέλη λαμβάνουν τα μέτρα που είναι αναγκαία για τη συμμόρφωσή τους προς την παρούσα οδηγία πριν από την 1η Οκτωβρίου 1987 και ενημερώνουν αμέσως σχετικά την Επιτροπή.
2. Τα κράτη μέλη γνωστοποιούν στην Επιτροπή τις ουσιώδεις διατάξεις εσωτερικού δικαίου που εκδίδουν στον τομέα που διέπεται από την παρούσα οδηγία.
Άρθρο 20
Αν κατά την εφαρμογή της παρούσας οδηγίας παρουσιάζονται σε ορισμένους τομείς μείζονες δυσχέρειες για ένα κράτος μέλος, η Επιτροπή εξετάζει τις δυσχέρειες αυτές σε συνεργασία με το εν λόγω κράτος και λαμβάνει τη γνώμη της Φαρμακευτικής Επιτροπής, η οποία έχει συσταθεί με την απόφαση 75/320/ΕΟΚ (1).
Εφόσον παραστεί ανάγκη, η Επιτροπή υποβάλλει στο Συμβούλιο τις κατάλληλες προτάσεις.
Άρθρο 21
Η παρούσα οδηγία απευθύνεται στα κράτη μέλη.
ΟΔΗΓΙΑ ΤΟΥ ΣΥΜΒΟΥΛΙΟΥ της 20ής Δεκεμβρίου 1985 για το συντονισμό των νομοθετικών, κανονιστικών και διοικητικών διατάξεων σχετικά με ορισμένους οργανισμούς συλλογικών επενδύσεων σε κινητές αξίες (ΟΣΕΚΑ) - (85/611/ΕΟΚ)
την πρόταση της Επιτροπής (1), (1) ΕΕ αριθ. C 171 της 26.7.1976, σ. 1.
τη γνώμη του Ευρωπαϊκού Κοινοβουλίου (2), (2) ΕΕ αριθ. C 57 της 7.3.1977, σ. 31.
τη γνώμη της Οικονομικής και Κοινωνικής Επιτροπής (3), (3) ΕΕ αριθ. C 75 της 26.3.1977, σ. 10.
Εκτιμώντας: ότι οι νομοθεσίες των κρατών μελών για τους οργανισμούς συλλογικών επενδύσεων διαφέρουν αισθητά μεταξύ τους, ιδίως όσον αφορά τις υποχρεώσεις τις οποίες αυτοί υπέχουν και τους ελέγχους στους οποίους υπόκεινται οτι οι διαφορές αυτές προξενούν διαταραχές στους όρους ανταγωνισμού μεταξύ των οργανισμών αυτών και δεν εξασφαλίζουν ίση προστασία στους μεριδιούχους
ότι η επίτευξη των στόχων αυτών διευκολύνει την άρση των περιορισμών στην ελεύθερη κυκλοφορία των μεριδίων των οργανισμών συλλογικών επενδύσεων στην Κοινότητα και ότι ο συντονισμός αυτός συμβάλλει στη δημιουργία μιας ευρωπαϊκής κεφαλαιαγοράς
ότι, λαμβάνοντας υπόψη τους προαναφερόμενους στόχους, είναι επιθυμητή, όσον αφορά τους οργανισμούς συλλογικών επενδύσεων που εδρεύουν στα κράτη μέλη, η θέσπιση στοιχειωδών κοινών κανόνων όσον αφορά την άδεια λειτουργίας τους, τον έλεγχό τους, τη δομή τους, τη δραστηριότητά τους και τις πληροφορίες που οφείλουν να δημοσιεύουν ότι η εφαρμογή των εν λόγω κοινών κανόνων αποτελεί επαρκή εγγύηση, χάρη στην οποία, με την επιφύλαξη των ισχυουσών διατάξεων σχετικά με την κίνηση κεφαλαίων, οι οργανισμοί συλλογικών επενδύσεων που εδρεύουν σε ένα κράτος μέλος θα μπορούν να διαθέτουν τα μερίδιά τους στα άλλα κράτη μέλη, χωρίς τα κράτη αυτά να μπορούν να υπάγουν τους οργανισμούς αυτούς ή τα μερίδιά τους σε οποιαδήποτε άλλη διάταξη εκτός από εκείνες οι οποίες, στα κράτη αυτά, δεν διέπουν τομείς που ρυθμίζονται από την παρούσα οδηγία ότι πάντως πρέπει να προβλεφθεί πως αν ένας οργανισμός συλλογικών επενδύσεων διαθέτει τα μερίδιά του σε κράτος μέλος διαφορετικό από αυτό στο οποίο εδρεύει, πρέπει να λαμβάνει κάθε αναγκαίο μέτρο ώστε να μπορούν να ασκούν απρόσκοπτα τα οικονομικά τους δικαιώματα και να έχουν στη διάθεσή τους τις αναγκαίες πληροφορίες
ότι ο συντονισμός των νομοθεσιών των κρατών μελών πρέπει κατ’αρχάς να περιοριστεί στους οργανισμούς συλλογικών επενδύσεων, εκτός των «κλειστού» τύπου, οι οποίοι προωθούν την πώληση των μεριδίων τους στο κοινό μέσα στην Κοινότητα και των οποίων μοναδικός σκοπός είναι η επένδυση σε κινητές αξίες (που είναι βασικά κινητές αξίες επισήμως εισηγημένες αγορές) ότι η ρύθμιση των οργανισμών συλλογικών επενδύσεων στους οποίους δεν εφαρμόζεται η παρούσα οδηγία θέτει διάφορα προβλήματα τα οποία πρέπει να διευθετηθούν από άλλες διατάξεις και ότι, συνεπώς, οι οργανισμοί αυτοί θα αποτελέσουν αντικείμενο μεταγενέστερου συντονισμού ότι, μέχρις ότου γίνει αυτός ο συντονισμός, κάθε κράτος μέλος μπορεί να καθορίσει συγκεκριμένα τις κατηγορίες οργανισμών συλλογικών επενδύσεων σε κινητές αξίες (ΟΣΕΚΑ) που αποκλείονται από το πεδίο εφαρμογής της παρούσας οδηγίας λόγω της επενδυτικής και δανειοληπτικής πολιτικής τους καθώς και τους ειδικούς κανόνες στους οποίους υπόκεινται αυτοί οι ΟΣΕΚΑ κατά την άσκηση των δραστηριοτήτων τους στο έδαφός τους
ότι η ελεύθερη εμπορία των μεριδίων ΟΣΕΚΑ που επιτρέπεται να επενδύσουν μέχρι ποσοστό 100% των στοιχείων του ενεργητικού τους σε κινητές αξίες που εκδίδονται από ένα μόνο εκδότη (κράτος, οργανισμός τοπικής αυτοδιοίκησης, κλπ.) δεν πρέπει, αμέσως ή εμμέσως, να διαταράσσει τη λειτουργία της κεφαλαιαγοράς ή να περιπλέκει τη χρηματοδότηση κράτους μέλους, ούτε να δημιουργεί οικονομικές καταστάσεις ανάλογες με εκείνες που το άρθρο 68 παράγραφος 3 της συνθήκης επιδιώκει να αποτρέψει
ότι πρέπει να ληφθεί υπόψη η ιδιάζουσα κατάσταση της χρηματαγοράς της Ελληνικής Δημοκρατίας και της Πορτογαλλικής Δημοκρατίας και να παρασχεθεί σ’αυτές συμπληρωματική προθεσμία για τη θέση σε εφαρμογή της παρούσας οδηγίας,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
ΤΜΗΜΑ Ι Γενικές διατάξεις και πεδίο εφαρμογής
3. Οι οργανισμοί αυτοί μπορούν, σύμφωνα με το νόμο, να λάβουν συμβατική μορφή (αμοιβαία κεφάλαια διαχειριζόμενα από εταιρία διαχείρισης) ή trust («unit trust») ή καταστατική μορφή (εταιρία επενδύσεων).
Για τους σκοπούς της παρούσας οδηγίας ως «αμοιβαίο κεφάλαιο» νοείται και το «unit trust».
4. Δεν υπάγονται ωστόσο στην παρούσα οδηγία οι εταιρίες επενδύσεων που επενδύουν τα στοιχεία του ενεργητικού τους, μέσω θυγατρικών επιχειρήσεων, κυρίως σε περιουσιακά στοιχεία εκτός από κινητές αξίες.
5. Τα κράτη μέλη απαγορεύουν στους ΟΣΕΚΑ που εμπίπτουν στην παρούσα οδηγία να μεταβάλλονται σε οργανισμούς συλλογικών επενδύσεων μη υπαγόμενους στην παρούσα οδηγία.
6. Με την επιφύλαξη των διατάξεων για την κίνηση των κεφαλαίων καθώς και των άρθρων 44 και 45 και του άρθρου 52 παράγραφος 2, ένα κράτος μέλος δεν μπορεί να υπάγει τους ΟΣΕΚΑ που εδρεύουν σε άλλο κράτος μέλος ούτε τα μερίδια που εκδίδουν οι ΟΣΕΚΑ αυτοί σε κανενός είδους άλλη διάταξη στον τομέα που διέπει η παρούσα οδηγία, όταν οι ΟΣΕΚΑ αυτοί διαθέτουν τα μερίδιά τους στο έδαφός του.
7. Με την επιφύλαξη της παραγράφου 6, τα κράτη μέλη μπορούν να υπάγουν τους εδρεύοντες στο έδαφός τους ΟΣΕΚΑ σε διατάξεις αυστηρότερες από εκείνες των άρθρων 4 και επόμενα και σε πρόσθετες διατάξεις, υπό τον όρο ότι οι διατάξεις αυτές θα είναι γενικής ισχύος και δεν θα είναι αντίθετες προς την παρούσα οδηγία.
ρθρο 2
- οι ΟΣΕΚΑ οι οποίοι βάσει του κανονισμού του κεφαλαίου ή των καταστατικών εγγράφων της εταιρίας επενδύσεων πωλούν μερίδια μόνο στο κοινό τρίτων χωρών,
- στις κατηγορίες των ΟΣΕΚΑ που καθορίζονται από τη νομοθεσία του κράτους μέλους στο οποίο εδρέυει ο ΟΣΕΚΑ, για τις οποίες, λόγω της επενδυτικής και δανειοληπτικής τους πολιτικής, οι κανόνες που προβλέπονται στο τμήμα V και στο άρθρο 36 δεν είναι οι κατάλληλοι.
2. Μετά πάροδο πενταετούς προθεσμίας, αρχόμενης από την έναρξη της εφαρμογής της παρούσας οδηγίας, η Επιτροπή υποβάλλει στο Συμβούλιο έκθεση σχετικά με την εφαρμογή της παραγράφου 1, και ιδίως της τέταρτης περίπτωσης. Προτείνει, στο βαθμό που αυτό απαιτείται, τα κατάλληλα μέτρα για την επέκταση του πεδίου εφαρμογής.
ρθρο 3
Για την εφαρμογή της παρούσας οδηγίας, ένας ΟΣΕΚΑ θεωρείται ότι εδρεύει στο κράτος μέλος στο οποίο έχει την καταστατική έδρα της η εταιρία διαχείρισης του αμοιβαίου κεφαλαίου ή η εταιρία επενδύσεων τα κράτη μέλη πρέπει να απαιτούν η κεντρική διοίκηση να εδρεύει στο κράτος μέλος της καταστατικής έδρας.
ΤΜΗΜΑ ΙΙ δεια λειτουργίας ενός ΟΣΕΚΑ
ρθρο 4
1. Ένας ΟΣΕΚΑ, προκειμένου να ασκήσει τη δραστηριότητά του, πρέπει να λάβει άδεια από τις αρχές του κράτους μέλους στο οποίο εδρεύει ο ΟΣΕΚΑ, οι οποίες στο εξής αναφέρονται ως «αρμόδιες αρχές».
Αυτή η άδεια λειτουργίας ισχύει για όλα τα κράτη μέλη.
2. Σε αμοιβαίο κεφάλαιο άδεια λειτουργίας δίδεται μόνον εάν οι αρμόδιες αρχές εγκρίνουν, αφενός, την εταιρία διαχείρισης και, αφετέρου, τον κανονισμό του κεφαλαίου και την εκλογή του θεματοφύλακα. Σε εταιρία επενδύσεων άδεια λειτουργίας δίδεται μόνον εάν οι αρμόδιες αρχές εγκρίνουν, αφενός,τα καταστατικά έγγραφά της και, αφετέρου, την εκλογή του θεματοφύλακα.
3. Οι αρμόδιες αρχές δεν μπορούν να χορηγήσουν άδεια λειτουργίας σε έναν ΟΣΕΚΑ όταν οι διεθύνοντες την εταιρία διαχείρισης, την εταιρία επενδύσεων ή τον θεματοφύλακα δεν παρέχουν τα εχέγγυα ήθους ή δεν έχουν την πείρα που απαιτείται για την άσκηση των καθηκόντων τους. Για το σκοπό αυτό, πρέπει να ανακοινώνονται αμέσως στις αρμόδιες αρχές τόσο η ταυτότητα των διεθυνόντων την εταιρία διαχείρισης, την εταιρία επενδύσεων και τον θεματοφύλακα όσο και κάθε αντικατάσταση των διευθυνόντων αυτών.
Ως διευθύνοντες νοούνται τα πρόσωπα τα οποία, σύμφωνα με το νόμο ή τα καταστατικά έγγραφα, εκπροσωπούν την εταιρία διαχείρισης, την εταιρία επενδύσεων ή τον θεματοφύλακα, ή που πράγματι χαράζουν τις κατευθύνσεις των δραστηριοτήτων της εταιρίας διαχείρισης, της εταιρίας επενδύσεων ή του θεματοφύλακα.
4. Κάθε αντικατάσταση της εταιρίας διαχείρισης ή του θεματοφύλακα, καθώς και κάθε τροποποίηση του κανονισμού του κεφαλαίου ή των καταστατικών εγγράφων της εταιρίας επενδύσεων, υπόκειται στην έγκριση των αρμόδιων αρχών. ΤΜΗΜΑ ΙΙΙ
Υποχρεώσεις όσον αφορά τη διάρθωση των αμοιβαίων κεφαλαίων
ρθρο 5
Η εταιρία διαχείρισης πρέπει να διαθέτει επαρκή οικονομικά μέσα για να μπορεί να ασκεί αποτελεσματικά τις δραστηριότητές της και να ανταποκρίνεται στις υποχρεώσεις της.
ρθρο 6
Οι δραστηριότητες της εταιρίας διαχείρισης πρέπει να περιορίζονται στη διαχείριση αμοιβαίων κεφαλαίων και εταιριών επενδύσεων.
ρθρο 7
1. Η φύλαξη των στοιχείων του ενεργητικού του αμοιβαίου κεφαλαίου πρέπει να ανατίθεται σε θεματοφύλακα.
2. Η ευθύνη του θεματοφύλακα, όπως αναφέρεται στο άρθρο 9, παραμένει ακέραιη αν εμπιστευθεί σε τρίτο το σύνολο ή μέρος του ενεργητικού που έχει υπό τη φύλαξή του.
δ) να εξασφαλίζει ότι, κατά τις συναλλαγές που αφορούν τα στοιχεία του ενεργητικού του κεφαλαίου, θα τους καταβάλλεται το αντίτιμο μέσο στις συνήθεις προθεσμίες
ε) να εξασφαλίζει ώστε τα κέρδη του κεφαλαίου θα διατίθενται σύμφωνα με το νόμο ή τον κανονισμό του κεφαλαίου.
ρθρο 8
1. Ο θεματοφύλακας πρέπει, είτε να έχει την καταστατική έδρα του στο κράτος μέλος στο οποίο έχει την καταστατική έδρα της η εταιρία διαχείρισης, είτε να είναι εκεί εγκατεστημένος εφόσον έχει την καταστατική έδρα του σε άλλο κράτος μέλος.
2. Ο θεματοφύλακας πρέπει να είναι ίδρυμα υποκείμενο σε δημόσιο έλεγχο. Οφείλει να παρέχει επαρκείς οικονομικές και επαγγελματικές εγγυήσεις ότι είναι σε θέση να ασκήσει αποτελεσματικά τα καθήκοντα θεματοφύλακα που του ανατίθενται και να ανταποκριθεί στις υποχρεώσεις που προκύπτουν από την άσκηση των καθηκόντων αυτών.
3. Το κράτος μέλος καθορίζει ποιες από τις κατηγορίες ιδρυμάτων που αναφέρονται στην παράγραφο 2 μπορούν να επιλέγονται ως θεματοφύλακες.
ρθρο 9
Ο θεματοφύλακας ευθύνεται, σύμφωνα με το εθνικό δίκαιο του κράτους στο οποίο βρίσκεται η καταστατική έδρα της εταιρίας διαχείρισης, έναντι της εταιρίας διαχείρισης και των μεριδιούχων, για κάθε ζημία που υφίστανται από την υπαίτια μη εκτέλεση ή κακή εκτέλεση των υποχρεώσεών του. Οι μεριδιούχοι μπορούν να επικαλεστούν την ευθύνη αυτή είτε άμεσα είτε έμμεσα, μέσω της εταιρίας διαχείρισης, ανάλογα με τη νομική σχέση που συνδέει τον θεματοφύλακα, την εταιρία διαχείρισης και τους μεριδιούχους.
ρθρο 10
1. Η ίδια εταιρία δεν είναι δυνατό να ασκεί καθήκοντα εταιρίας διαχείρισης και καθήκοντα θεματοφύλακα.
2. Η εταιρία διαχείρισης και ο θεματοφύλακας οφείλουν να ενεργούν, κατά την άσκηση των καθηκόντων τους, κατά τρόπο ανεξάρτητο και αποκλειστικά προ το συμφέρον των μεριδιούχων.
ρθρο 11
Ο νόμος ή ο κανονισμός του κεφαλαίου καθορίζουν τους όρους αντικατάστασης της εταιρίας διαχείρισης και του θεματοφύλακα και θεσπίζουν τους κανόνες με τους οποίους εξασφαλίζεται η προστασία των μεριδιούχων κατά την αντικατάσταση αυτή.
ΤΜΗΜΑ ΙV Υποχρεώσεις σχετικά με τη διάρθρωση των εταιριών επενδύσεων και τον θεματοφύλακά τους
ρθρο 12
Τα κράτη μέλη καθορίζουν τη νομική μορφή που θα πρέπει να έχει η εταιρία επενδύσεων. Η εταιρία αυτή πρέπει να διαθέτει επαρκές καταβεβλημένο κεφάλαιο ώστε να μπορεί να ασκεί αποτελεσματικά τα καθήκοντά της και να ανταποκρίνεται στις υποχρεώσεις της.
ρθρο 13
Η εταιρία επενδύσεων δεν μπορεί να αναπτύξει άλλες δραστηριότητες εκτός από αυτές που αναφέρονται στο άρθρο 1 παράγραφος 2.
ρθρο 14
1. Η φύλαξη των στοιχείων του ενεργητικού μιας εταιρίας επενδύσεων πρέπει να ανατίθεται σε θεματοφύλακα.
2. Η ευθύνη του θεματοφύλακα, όπως αναφέρεται στο άρθρο 16, παραμένει ακέραιη αν εμπιστευθεί σε τρίτο το σύνολο ή τμήμα του ενεργητικού που έχει υπό τη φύλαξή του.
3. Ο θεματοφύλακας, εξάλλου, πρέπει:
α) να εξασφαλίζει ότι η πώληση, η έκδοση, η εξαγορά, η εξόφληση και η ακύρωση μεριδίων που διενεργούνται από την εταιρία ή για λογαριασμό της θα πραγματοποιούνται σύμφωνα με το νόμο ή τα καταστατικά έγγραφα της εταιρίας
γ) να εξασφαλίζει ότι τα κέρδη της εταιρίας θα διατίθενται σύμφωνα με το νόμο και με τα καταστατικά έγγραφα.
4. Ένα κράτος μέλος δικαιούται να αποφασίζει ότι οι εταιρίες επενδύσεων που εδρεύουν στο έδαφός του και διαθέτουν τα μερίδιά τους αποκλειστικά σε ένα ή περισσότερα χρηματιστήρια αξιών, στα οποία είναι επισήμως εισηγμένα τα μερίδια αυτά, δεν υποχρεούνται να έχουν θεματοφύλακα κατά την έννοια της παρούσας οδηγίας
Τα άρθρα 34, 37 και 38 δεν εφαρμόζονται στις εταιρίες αυτές. Ωστόσο, οι κανόνες που ισχύουν για την εκτίμηση των στοιχείων του ενεργητικού των εταιριών αυτών πρέπει να αναγράφονται στο νόμο ή/και στα καταστατικά τους έγγραφα.
5. Ένα κράτος μέλος μπορεί να αποφασίζει ότι οι εταιρίες επενδύσεων που εδρεύουν στο έδαφός του και οι οποίες διαθέτουν τουλάχιστον το 80% των μεριδίων τους σε ένα ή περισσότερα χρηματιστήρια αξιών που ορίζονται στα καταστατικά έγγραφα δεν υποχρεούνται να έχουν θεματοφύλακα κατά την έννοια της παρούσας οδηγίας, υπό τον όρο ότι τα μερίδια αυτά είναι εισηγμένα επισήμως στα χρηματιστήρια αξιών των κρατών μελών στο έδαφος των οποίων διατίθενται τα μερίδια και υπό τον όρο ότι οι εξωχρηματιστηριακές συναλλαγές της εταιρίας γίνονται σε τιμές χρηματιστηρίου αποκλειστικά. Στα καταστατικά έγγραφα της εταιρίας πρέπει να αναγράφεται το χρηματιστήριο της χώρας εμπορίας, του οποίου οι τιμές καθορίζουν τις τιμές των εξωχρηματιστηριακών συναλλαγών αυτής της εταιρίας σ’αυτήν τη χώρα.
Το κράτος μέλος κάνει χρήση της ευχέρειας που προβλέπεται στο προηγούμενο εδάφιο εάν κρίνει ότι παρέχεται στους μεριδιούχους προστασία αντίστοιχη με την προστασία που παρέχεται στους μεριδιούχους των ΟΣΕΚΑ που έχουν θεματοφύλακα κατά την έννοια της παρούσας οδηγίας.
β) να παρεμβαίνουν στην αγορά ώστε η χρηματιστηριακή τιμή των μεριδίων τους να μην διαφέρει κατά ποσοστό ανώτερο του 5% από την καθαρή αξία του ενεργητικού των μεριδίων αυτών
γ) να καταρτίζουν την καθαρή αξία του ενεργητικού των μεριδίων, να την ανακοινώνουν στις αρμόδιες αρχές τουλάχιστον δύο φορές την εβδομάδα και να τη δημοσιεύουν δύο φορές το μήνα.
Ένας ανεξάρτητος ελεγκτής πρέπει να ελέγχει τουλάχιστον δύο φορές το μήνα αν ο υπολογισμός της αξίας των μεριδίων γίνεται σύμφωνα με το νόμο και με τα καταστατικά έγγραφα της εταιρίας. Με την ίδια ευκαιρία, ο ελεγκτής θα πρέπει να εξακριβώνει αν το ενεργητικό της εταιρίας έχει επενδυθεί σύμφωνα με τους κανόνες που προβλέπει ο νόμος και τα καταστατικά έγγραφα.
6. Τα κράτη μέλη ανακοινώνουν στην επιτροπή τα στοιχεία των εταιριών οι οποίες απολαύουν των παρεκκλίσεων σχετικά με την εφαρμογή των παραγράφων 4 και 5, μέσα σε πέντε έτη από την ημερομηνία θέσης σε εφαρμογή της παρούσας οδηγίας.
Η Επιτροπή υποβάλλει στην επιτροπή επικοινωνίας έκθεση σχετικά με την εφαρμογή του πρώτου εδαφίου, μέσα σε πέντε έτη από την ημερομηνίας θέσης σε εφαρμογή της παρούσας οδηγίας. Η Επιτροπή, αφού ζητήσει τη γνώμη της επιτροπής επικοινωνίας, προτείνει, εφόσον είναι ανάγκη, τα κατάλληλα μέτρα.
ρθρο 15
1. Ο θεματοφύλακας πρέπει, είτε να έχει την καταστατική έδρα του στο κράτος μέλος στο οποίο έχει την καταστατική έδρα της η εταιρία επενδύσεων, είτε να είναι εκεί εγκατεστημένος, στην περίπτωση που έχει την καταστατική έδρα του σε άλλο κράτος μέλος.
2. Ο θεματοφύλακας πρέπει να είναι ίδρυμα υποκείμενο σε δημόσιο έλεγχο. Πρέπει να παρέχει επαρκείς οικονομικές και επαγγελματικές εγγυήσεις ότι είναι σε θέση να ασκεί αποτελεσματικά τα καθήκοντα θεματοφύλακα που του ανατίθενται και να ανταποκρίνεται στις υποχρεώσεις που προκύπτουν από την άσκηση των καθηκόντων αυτών.
3. Τα κράτη μέλη καθορίζουν ποιες από τις κατηγορίες ιδρυμάτων που αναφέρονται στην παράγραφο 2 μπορούν να επιλέγονται ως θεματοφύλακες.
ρθρο 16
Ο θεματοφύλακας ευθύνεται, σύμφωνα με το εθνικό δίκαιο του κράτους στο οποίο έχει την καταστατική έδρα της η εταιρία επενδύσεων, έναντι της εταιρίας επενδύσεων και των μεριδιούχων, για κάθε ζημία που υφίστανται από την υπαίτια μη εκτέλεση ή κακή εκτέλεση των υποχρεώσεών του.
ρθρο 17
1. Η ίδια εταιρία δεν είναι δυνατό να ασκεί καθήκοντα εταιρίας επενδύσεων και καθήκοντα θεματοφύλακα.
2. Ο θεματοφύλακας οφείλει να ενεργεί, κατά την άσκηση των καθηκόντων του, αποκλειστικά προς το συμφέρον των μεριδιούχων.
ρθρο 18
Ο νόμος ή τα καταστατικά έγγραφα της εταιρίας επενδύσεων καθορίζουν τους όρους αντικατάστασης του θεματοφύλακα και θέτουν τους κανόνες με τους οποίους εξασφαλίζεται η προστασία των μεριδιούχων κατά την αντικατάσταση αυτή.
ΤΜΗΜΑ Υποχρεώσεις σχετικές με την επενδυτική πολιτική των ΟΣΕΚΑ
ρθρο 19
β) κινητές αξίες που αποτελούν αντικείμενο διαπραγμάτευσης σε κάποια άλλη αγορά ενός κράτους μέλους, ελεγχόμενη, η οποία λειτουργεί κανονικά, είναι αναγνωρισμένη και ανοικτή στο κοινό
γ) κινητές αξίες εισηγμένες επίσημα σε χρηματιστήριο αξιών ενός τρίτου κράτους, ή που αποτελούν αντικείμενο διαπραγμάτευσης σε κάποια άλλη αγορά ενός τρίτου κράτους, ελεγχόμενη, η οποία λειτουργεί κανονικά, είναι αναγνωρισμένη και ανοικτή στο κοινό, εφόσον η επιλογή του χρηματιστηρίου ή της αγοράς έχει εγκριθεί από τις αρμόδιες αρχές ή προβλέπεται από το νόμο ή/και τον κανονισμό του κεφαλαίου ή από τα καταστατικά έγγραφα της εταιρίας επενδύσεων
α) μέχρι 10% του ενεργητικού ενός ΟΣΕΚΑ μπορεί να επενδύεται σε άλλες κινητές αξίες εκτός από τις αναφερόμενες στην παράγραφο 1
β) τα κράτη μέλη μπορούν να ορίζουν ότι οι ΟΣΕΚΑ μπορούν να επενδύουν μέχρι ποσοστό 10% του ενεργητικού τους σε πιστωτικούς τίτλους που, για την εφαρμογή της παρούσας οδηγίας, εξομοιώνονται, λόγω των χαρακτηριστικών τους στοιχείων, προς τις κινητές αξίες, και τα οποία είναι ιδίως μεταβιβάσιμα, ρευστοποιήσιμα και με αξία που μπορεί να προσδιορισθεί με ακρίβεια ανά πάσα στιγμή ή τουλάχιστον με τη συχνότητα που προβλέπεται στο άρθρο 34
γ) μια εταιρία επενδύσεων μπορεί να αποκτά τα κινητά και ακίνητα πράγματα που είναι απαραίτητα για την άμεση άσκηση των δραστηριοτήτων της
δ) ένας ΟΣΕΚΑ δεν μπορεί να αποκτά πολύτιμα μέταλλα ούτε παραστατικούς τίτλους αυτών.
3. Οι επενδύσεις που αναφέρονται στην παράγραφο 2 στοιχεία α) και β) δεν μπορούν, σε καμία περίπτωση, να υπερβαίνουν συνολικά το 10% του ενεργητικού του ΟΣΕΚΑ.
4. Ένα αμοιβαίο κεφάλαιο επενδύσεων και μια εταιρία επενδύσεων μπορούν να κατέχουν, δευτερευόντως, ρευστά διαθέσιμα.
ρθρο 20
β) τις αλλαγές που σκοπεύουν να επιφέρουν στον κατάλογο των τίτλων που αναφέρεται στο στοιχείο α) ή τις νέες εξομοιώσεις που σκοπεύουν να κάνουν καθώς και τα αίτια των εν λόγω αλλαγών ή των νέων αυτών εξομοιώσεων.
1. Τα κράτη μέλη μπορούν να επιτρέπουν στος ΟΣΕΚΑ, με τους όρους και τους περιορισμούς που αυτά καθορίζουν, να προσφεύγουν σε μεθόδους και μέσα με αντικείμενο κινητές αξίες, υπό τον όρο ότι η προσφυγή στις μεθόδους αυτές και τα μέσα γίνεται για τη σωστή διαχείριση του χαρτοφυλακίου.
2. Τα κράτη μέλη μπορούν, εξάλλου,να επιτρέπουν στους ΟΣΕΚΑ να προσφεύγουν σε μεθόδους και μέσα που αποσκοπούν στην κάλυψη των συναλλαγματικών κινδύνων στα πλαίσια της διαχείρισης της περιουσίας τους.
ρθρο 22
1. Ένας ΟΣΕΚΑ δεν μπορεί να επενδύσει περισσότερο από το 5% του ενεργητικού του σε κινητές αξίες του ίδιου εκδότη.
2. Τα κράτη μέλη μπορούν να αυξάνουν το όριο που αναφέρεται στην παράγραφο 1 μέχρι ποσοστό 10%. Πάντως, η συνολική αξία των κινητών αξιών που κατέχει ένας ΟΣΕΚΑ όσον αφορά εκδότες σε καθέναν από τους οποίους έχει επενδύσει περισσότερο από το 5% του ενεργητικού του δεν μπορεί να υπερβεί το 40% της αξίας του ενεργητικού του ΟΣΕΚΑ αυτού.
3. Τα κράτη μέλη μπορούν να αυξήσουν το όριο της παραγράφου 1 μέχρι 35% κατ’ανώτατο όριο, ότων οι κινητές αξίες έχουν εκδοθεί ή τελούν υπό την εγγύηση ενός κράτους μέλους, των οργανισμών τοπικής αυτοδιοίκησης του εν λόγω κράτους, ενός τρίτου κράτους ή δημοσίων διεθνών οργανισμών, στους οποίους συμμετέχουν ένα ή περισσότερα κράτη μέλη.
ρθρο 23
1. Κατά παρέκκλιση από το άρθρο 22 και με την επιφύλαξη του άρθρου 68 παράγραφος 3 της συνθήκης, τα κράτη μέλη μπορούν να επιτρέψουν στους ΟΣΕΚΑ να επενδύουν, βάσει της αρχής της κατανομής των κινδύνων, μέχρι ποσοστό 100% του ενεργητικού τους σε διάφορες εκδόσεις κινητών αξιών, εκδιδόμενες ή εγγυημένες από κράτος μέλος, από τους οργανισμούς τοπικής αυτοδιοίκησης του κράτους αυτού, από τρίτο κράτος ή από δημόσιους διεθνείς οργανισμούς, στους οποίους συμμετέχουν ένα ή περισσότερα κράτη μέλη.
Οι αρμόδιες αρχές επιτρέπουν την παρέκκλιση αυτή μόνο εφόσον θεωρούν ότι στους μεριδιούχους του ΟΣΕΚΑ παρέχεται προστασία ανάλογη με τη χορηγούμενη στους μεριδιούχους ενός ΟΣΕΚΑ ο οποίος τηρεί τους περιορισμούς του άρθρου 22.
Οι ΟΣΕΚΑ αυτοί πρέπει να κατέχουν αξίες που να ανήκουν τουλάχιστον σε έξι διαφορετικές εκδόσεις, χωρίς οι αξίες που ανήκουν στην αυτή έκδοση να μπορούν να υπερβαίνουν το 30% του συνολικού ύψους των στοιχείων του ενεργητικού τους.
2. Οι ΟΣΕΚΑ που αναφέρονται στην παράγραφο 1 οφείλουν να αναφέρουν ρητά, στον κανονισμό του κεφαλαίου ή στα καταστατικά έγγραφα της εταιρίας επενδύσεων, τα κράτη, τους οργανισμούς τοπικής αυτοδιοίκησης ή τους δημόσιους διεθνείς οργανισμούς που εκδίδουν ή εγγυώνται τις αξίες στις οποίες προτίθενται να επενδύσουν άνω του 35% του ενεργητικού τους. Ο κανονισμός αυτός ή τα καταστατικά έγγραφα πρέπει να είναι εγκεκριμένα από τις αρμόδιες αρχές.
3. Εξάλλου, οι ΟΣΕΚΑ που αναφέρονται στην παράγραφο 1, πρέπει να συμπεριλαμβάνουν, στα ενημερωτικά φυλλάδια ή σε κάθε διαφημιστικό τους δημοσίευμα, μία φράση σε εμφανή θέση, η οποία θα επισύρει την προσοχή στην άδεια αυτή και θα αναφέρει τα κράτη, τους οργανισμούς τοπικής αυτοδιοίκησης και τους δημόσιους διεθνείς οργανισμούς στις αξίες των οποίων προτίθενται να επενδύσουν ή έχουν επενδύσει άνω του 35% του ενεργητικού τους.
ρθρο 24
1. Ένας ΟΣΕΚΑ δεν μπορεί να αποκτά μερίδια άλλων οργανισμών συλλογικών επενδύσεων ανοικτού τύπου παρά μόνο εάν θεωρούνται ως οργανισμοί συλλογικών επενδύσεων κατά την έννοια του άρθου 1 παράγραφος 2 πρώτη και δεύτερη περίπτωση.
2. Ένας ΟΣΕΚΑ δεν μπορεί να επενδύει σε μερίδια αυτών των ΟΣΕΚΑ ποσοστό μεγαλύτερο από το 5% του ενεργητικού του.
3. Δεν επιτρέπεται η απόκτηση μεριδίων ενός αμοιβαίου κεφαλαίου που διαχειρίζεται η ίδια εταιρία διαχείρισης, ή κάθε άλλη εταιρία με την οποία συνδέεται η εταιρία διαχείρισης στα πλαίσια μιας κοινής διαχείρισης ή κοινού ελέγχου ή λόγω σημαντικής συμμετοχής άμεσης ή έμμεσης, εκτός αν πρόκειται για κεφάλαιο το οποίο, σύμφωνα με τον κανονισμό του, έχει ειδικευθεί στις επενδύσεις σε συγκεκριμένο γεωγραφικό ή οικονομικό τομέα και εφόσον χορηγήσουν άδεια οι αρμόδιες αρχές. Η άδεια αυτή χορηγείται μόνον αν το κεφάλαιο έχει γνωστοποιήσει την πρόθεσή του να κάνει χρήση αυτής της ευχέρειας και αν η ευχέρεια αυτή αναφέρεται ρητά στον κανονισμό του.
Η εταιρία διαχείρισης δεν δικαιούται, για τις πράξεις επί μεριδίων του κεφαλαίου, να καταλογίζει δικαιώματα ή έξοδα όταν στοιχεία του ενεργητικού ενός αμοιβαίου κεφαλαίου είναι επενδεδυμένα σε μερίδια άλλου αμοιβαίου κεφαλαίου το οποίο διαχειρίζεται επίσης η ίδια εταιρία διαχείρισης, ή κάθε άλλη εταιρία με την οποία συνδέεται η εταιρία διαχείρισης στα πλαίσια μιας κοινής διαχείρισης ή κοινού ελέγχου ή λόγω σημαντικής συμμετοχής άμεσης ή έμμεσης.
4. Η παράγραφος 3 εφαρμόζεται επίσης όταν μια εταιρία επενδύσεων αποκτά μερίδια άλλης εταιρίας επενδύσεων με την οποία συνδέεται κατά την έννοια της παραγράφου 3.
1. Μια εταιρία επενδύσεων ή μια εταιρία διαχείρισης, για το σύνολο των αμοιβαίων κεφαλαίων που διαχειρίζεται και τα οποία εμπίπτουν στο πεδίο εφαρμογής της παρούσας οδηγίας, δεν δικαιούται να αποκτά μετοχές που να έχουν δικαίωμα ψήφου και οι οποίες να της επιτρέπουν να ασκεί σημαντική επιρροή στη διαχείριση ενός εκδότη.
Μέχρι έναν μεταγενέστερο συντονισμό, τα κράτη μέλη υποχρεούνται να λαμβάνουν υπόψη τους ισχύοντες κανόνες της νομοθεσίας άλλων κρατών μελών οι οποίοι ορίζουν την αρχή που αναφέρει το πρώτο εδάφιο.
- 10% των ομολογιών του αυτού εκδότη,
- 10% των μεριδίων του ιδίου οργανισμού συλλογικών επενδύσεων κατά την έννοια του άρθρου 1 παράγραφος 2 πρώτη και δεύτερη περίπτωση.
Τα όρια που προβλέπονται στη δεύτερη και τρίτη περίπτωση μπορεί να μην τηρηθούν κατά την απόκτηση, αν τη στιγμή εκείνη δεν μπορεί να υπολογιστεί το ακαθόριστο ύψος των ομολογιών ή το καθαρό ύψος των εκδοθέντων τίτλων.
δ) τις μετοχές που κατέχει ένας ΟΣΕΚΑ στο κεφάλαιο εταιρίας τρίτου κράτους η οποία επενδύει το ενεργητικό της κυρίως σε τίτλους εκδοτών υπηκόων αυτού του κράτους, εφόσον, δυνάμει της νομοθεσίας του εν λόγω κράτους, η συμμετοχή αυτή αποτελεί για τον ΟΣΕΚΑ τη μόνη δυνατότητα επένδυσης σε τίτλους εκδοτών αυτού του κράτους. Η παρέκκλιση αυτή ωστόσο εφαρμόζεται μόνον υπό τον όρο να τηρεί η εταιρία του τρίτου κράτους κατά την επενδυτική πολιτική της τα όρια που καθιερώνονται στα άρθρα 22 και 24 και στο άρθρο 25 παράγραφοι 1 και 2. Σε περίπτωση υπέρβασης των ορίων που προβλέπονται στα άρθρα 22 και 24, εφαρμόζεται το άρθρο 26 κατ’αναλογία
ε) τις μετοχές που κατέχει μια εταιρία επενδύσεων στο κεφάλαιο θυγατρικών εταιριών που ασκούν αποκλειστικά προς όφελός της ορισμένες δραστηριότητες διαχείρισης παροχής συμβουλών ή εμπορίας.
ρθρο 26
1. Οι ΟΣΕΚΑ δεν οφείλουν να τηρούν τα όρια που προβλέπονται στο παρόν τμήμα σε περίπτωση που ασκούν δικαιώματα εγγραφής τα οποία συνδέονται με κινητές αξίες που ανήκουν στο ενεργητικό τους.
Τα κράτη μέλη, παράλληλα με τη μέριμνά τους για την τήρηση της αρχής της κατανομής των κινδύνων, μπορούν να επιτρέπουν στους νεοϊδρυθέντες ΟΣΕΚΑ να παρεκκλίνουν από τα άρθρα 22 και 23 για χρονικό διάστημα έξι μηνών από την ημερομηνία της αδείας λειτουργίας τους.
2. Εάν ο ΟΣΕΚΑ υπερβεί τα όρια που αναφέρονται στην παράγραφο 1 για λόγους ανεξάρτητους από τη θέλησή του ή έπειτα από την άσκηση δικαιωμάτων εγγραφής, πρωταρχικός σκοπός του στις πράξεις πώλησης στις οποίες προβαίνει πρέπει να είναι η τακτοποίηση της κατάστασης αυτής με γνώμονα το συμφέρον των μεριδιούχων του. ΤΜΗΜΑ VI
Υποχρεώσεις σχετικές με την ενημέρωση των μεριδιούχων Α. Δημοσίευση ενημερωτικού φυλλαδίου και περιοδικών εκθέσεων
ρθρο 27
1. Η εταιρία διαχείρισης, για κάθε ένα από τα κεφάλαια που διαχειρίζεται, και η εταιρία επενδύσεων πρέπει να δημοσιεύουν:
- δύο μήνες για την εξαμηνιαία έκθεση.
ρθρο 28
1. Το ενημερωτικό φυλλάδιο πρέπει να περιέχει τα απαραίτητα στοιχεία που θα επιτρέψουν στους επενδυτές να διαμορφώσουν τεκμηριωμένη γνώμη για την προτεινόμενη επένδυση. Το ενημερωτικό φυλλάδιο περιέχει τουλάχιστον τα στοιχεία που προβλέπονται στο σχέδιο Α, το οποίο προσαρτάται στην παρούσα οδηγία, εφόσον τα στοιχεία αυτά δεν περιλαμβάνονται στα έγγραφα που προσαρτώνται στο ενημερωτικό φυλλάδιο σύμφωνα με το άρθρο 29 παράγραφος 1.
2. Η ετήσια έκθεση πρέπει να περιέχει ισολογισμό ή περιουσιακή κατάσταση, αναλυτικό λογαριασμό των εσόδων και των δαπανών της χρήσης, έκθεση για τις δραστηριότητες της προηγούμενης χρήσης και τα άλλα στοιχεία που προβλέπονται στο σχέδιο Β, το οποίο προσαρτάται στην παρούσα οδηγία, καθώς και κάθε σημαντική πληροφορία που επιτρέπει στους επενδυτές να διαμορφώσουν γνώμη για την εξέλιξη, της δραστηριότητας και των αποτελεσμάτων του ΟΣΕΚΑ, έχοντας γνώση των πραγμάτων.
3. Η εξαμηνιαία έκθεση πρέπει να περιέχει τουλάχιστον τα στοιχεία που προβλέπονται στα κεφάλαια Ι έως IV του σχεδίου Β, το οποίο προσαρτάται στην παρούσα οδηγία όταν ο ΟΣΕΚΑ έχει χορηγήσει ή προτίθεται να χορηγήσει προκαταβολές επί του μερίσματος, τα αριθμητικά στοιχεία πρέπει να εμφαίνουν το αποτέλεσμα αφού αφαιρεθούν επί του μερίσματος που έχουν καταβληθεί ή προτείνεται να καταβληθούν.
ρθρο 29
1. Ο κανονισμός του κεφαλαίου ή τα καταστατικά έγγραφα της εταιρίας επενδύσεων αποτελούν αναπόσπαστο μέρος του ενημερωτικού φυλλαδίου στο οποίο πρέπει να προσαρτώνται.
2. Είναι ωστόσο δυνατό, τα έγγραφα που αναφέρονται στην παράγραφο 1 να μην προσαρτώνται στο ενημερωτικό φυλλάδιο, υπό τον όρο ότι ο κομιστής των μεριδίων θα ενημερώνεται ότι μπορεί να ζητήσει είτε να του κοινοποιούνται τα έγγραφα αυτά, είτε να λάβει γνώση του τόπου όπου μπορεί να τα συμβουλευτεί, σε κάθε κράτος μέλος στο οποίο διατίθενται τα μερίδια.
ρθρο 30
Τα ουσιώδη στοιχεία του ενημερωτικού φυλλαδίου πρέπει να τηρούνται ενημερωμένα.
ρθρο 31
Τα λογιστικά στοιχεία που περιέχονται στις ετήσιες εκθέσεις πρέπει να ελέγχονται από ένα η περοσσότερα πρόσωπα εξουσιοδοτημένα από το νόμο, να διενεργούν λογιστικούς ελέγχους σύμφωνα με την οδηγία 84/253/ΕΟΚ του Συμβουλίου της 10ης Απριλίου 1984 τη βασιζόμενη στο άρθρο 54 παράγραφος 3 στοιχείο ζ) της συνθήκης ΕΟΚ, για τη χορήγηση άδειας στους υπεύθυνους για τον νόμιμο έλεγχο των λογιστικών εγγράφων (1). Η βεβαίωση που παρέχεται από τα πρόσωπα αυτά και, ενδεχομένως, οι επιφυλάξεις τους, δημοσιεύονται εξ ολοκλήρου σε κάθε ετήσια έκθεση. (1) ΕΕ αριθ. L 126 της 12.5.1984, σ. 20.
ρθρο 32
Ο ΟΣΕΚΑ οφείλει να διαβιβάζει στις αρμόδιες αρχές το ενημερωτικό του φυλλάδιο και τις τροποποιήσεις του, καθώς και την ετήσια και εξαμηνιαία έκθεσή του.
ρθρο 33
1. Το ενημερωτικό φυλλάδιο και η τελευταία ετήσια έκθεση καθώς και η εξαμηνιαία έκθεση που ακολουθεί, εάν έχει δημοσιευθεί, πρέπει να παρέχονται δωρεάν στον εγγραφόμενο πριν από τη σύναψη της σύμβασης.
2. Επίσης, η ετήσια και η εξαμηνιαία έκθεση πρέπει να τηρούνται στη διάθεση του κοινού στους τόπους που ορίζει το ενημερωτικό φυλλάδιο.
3. Η ετήσια και η εξαμηνιαία έκθεση διατίθενται δωρεάν στους μεριδιούχους που τις ζητούν.
Β. Δημοσίευση άλλων στοιχείων
ρθρο 34
Ο ΟΣΕΚΑ κάθε φορά που εκδίδει, πωλεί, εξαγοράζει ή εξοφλεί μερίδιά του, και τουλάχιστον δύο φορές κάθε μήνα, πρέπει να λαμβάνει τα ενδεικνυόμενα μέτρα δημοσιότητας της τιμής έκδοσης, πώλησης, εξαγοράς ή εξόφλησης. Οι αρμόδιες αρχές μπορούν, ωστόσο, να επιτρέπουν στον ΟΣΕΚΑ να δημοσιεύει τις τιμές αυτές μια φορά κάθε μήνα, υπό τον όρο η παρέκκλιση αυτή να μη βλάπτει τα συμφέροντα των μεριδιούχων.
ρθρο 35
Κάθε διαφήμιση που περιέχει πρόσκληση αγοράς μεριδίων ενός ΟΣΕΚΑ πρέπει να αναφέρει την ύπαρξη ενημερωτικού φυλλαδίου και τους τόπους στους οποίους αυτό διατίθεται στο κοινό.
ΤΜΗΜΑ VII Γενικές υποχρεώσεις του ΟΣΕΚΑ
ρθρο 36
2. Κατά παρέκκλλιση από την παράγραφο 1, τα κράτη μέλη μπορούν να επιτρέπουν στους ΟΣΕΚΑ να δανείζονται:
α) μέχρι 10%: - των στοιχείων του ενεργητικού τους, στην περίπτωση των εταιριών επενδύσεων,
- της αξίας του κεφαλαίου, στην περίπτωση του αμοιβαίου κεφαλαίου, εφόσον πρόκειται για προσωρινά δάνεια
β) μέχρι 10% του ενεργητικού τους, στην περίπτωση εταιριών επενδύσεων, εφόσον πρόκειται για δάνεια που λαμβάνονται για την απόκτηση ακινήτων τα οποία είναι απαραίτητα για την άμεση συνέχιση των δραστηριοτήτων τους. Στην περίπτωση αυτή, τα δάνεια αυτά καθώς και τα αναφερόμενα στο στοιχείο α) δεν μπορούν, σε καμιά περίπτωση, να υπερβούν συνολικά το 15% του ενεργητικού τους.
ρθρο 37
1. Ο ΟΣΕΚΑ οφείλει να εξαγοράζει ή να εξοφλεί τα μερίδιά του όταν το ζητεί ο μεριδιούχος.
β) τα κράτη μέλη μπορούν να επιτρέπουν στις αρμόδιες αρχές να επιβάλλουν την αναστολή της εξαγοράς ή της εξόφλησης των μεριδίων με γνώμονα το συμφέρον του κοινού ή των μεριδιούχων.
3. Στις περιπτώσεις της παραγράφου 2 στοιχείο α), ο ΟΣΕΚΑ οφείλει να γνωστοποιεί αμελλητί την απόφασή του στις αρμόδιες αρχές και, αν διαθέτει τα μερίδιά του σε άλλα κράτη μέλη, στις αρχές αυτών των άλλων κρατών μελών.
ρθρο 38
Οι κανόνες εκτίμησης των στοιχείων του ενεργητικού καθώς και οι κανόνες υπολογισμού της τιμής έκδοσης ή πώλησης και της τιμής εξαγοράς ή εξόφλησης των μεριδίων ενός ΟΣΕΚΑ, πρέπει να καθορίζονται στο νόμο, τον κανονισμό του κεφαλαίου ή τα καταστατικά έγγραφα της εταιρίας επενδύσεων.
ρθρο 39
Η διανομή ή η επανεπένδυση των κερδών του κεφαλαίου ή της εταιρίας επενδύσεων πραγματοποιείται σύμφωνα με το νόμο και τον κανονισμό του κεφαλαίου ή τα καταστατικά έγγραφα της εταιρίας επενδύσεων.
ρθρο 40
Τα μερίδια ενός ΟΣΕΚΑ δεν μπορούν να εκδοθούν έαν δεν καταβληθεί μέσα στις συνήθεις προθεσμίες στο ενεργητικό του ΟΣΕΚΑ το ισοδύναμο της καθαρής τιμής έκδοσης. Η διάταξη αυτή δεν αποκλείει τη δωρεάν διανομή μεριδίων.
ρθρο 41
1. Με επιφύλαξη της εφαρμογής των άρθρων 19 και 21, δεν έχουν δικαίωμα να χορηγούν πιστώσεις ή να εγγυώνται υπέρ τρίτου:
- η εταιρία επενδύσεων, - η εταιρία διαχείρισης ή ο θεματοφύλακας, όταν ενεργούν για λογαριασμό του αμοιβαίου κεφαλαίου.
2. Η παράγραφος 1 δεν αποκλείει την απόκτηση από μέρους των οργανισμών αυτών κινητών αξιών που δεν έχουν εξοφληθεί στο ακέραιο.
ρθρο 42
ρθρο 43
Στο νόμο ή τον κανονισμό του κεφαλαίου πρέπει να αναφέρονται οι αμοιβές και οι δαπάνες, τις οποίες δικαιούται να αφαιρέσει από το κεφάλαιο η εταιρία επενδύσεων καθώς και ο τρόπος υπολογισμού των αμοιβών αυτών.
Στο νόμο ή στα καταστατικά έγγραφα της εταιρίας επενδύσεων πρέπει να αναφέρεται η φύση των εξόδων που βαρύνουν την εταιρία.
ΤΜΗΜΑ VIII Ειδικές διατάξεις για τους ΟΣΕΚΑ που διαθέτουν τα μερίδιά τους σε άλλα κράτη μέλη διαφορετικά από τα κράτη της έδρας τους
ρθρο 44
1. Ο ΟΣΕΚΑ ο οποίος διαθέτει τα μερίδιά του σε άλλο κράτος μέλος πρέπει να τηρεί τις νομοθετικές, κανονιστικές και διοικητικές διατάξεις οι οποίες ισχύουν σε αυτό το κράτος και δεν εμπίπτουν στον τομέα που ρυθμίζεται από την παρούσα οδηγία.
2. Κάθε ΟΣΕΚΑ μπορεί να διαφημίζεται στο κράτος μέλος εμπορίας. Πρέπει να τηρεί τις διατάξεις που διέπουν τη διαφήμιση στο κράτος αυτό.
3. Οι διατάξεις των παραγράφων 1 και 2 πρέπει να εφαρμόζονται χωρίς διακρίσεις.
ρθρο 45
Στην περίπτωση του άρθρου 44, ο ΟΣΕΚΑ οφείλει, μεταξύ άλλων, τηρώντας τις νομοθετικές, κανονιστικές και διοικητικές διατάξεις που ισχύουν στο κράτος μέλος της εμπορίας, να λαμβάνει τα αναγκαία μέτρα, ώστε να εξασφαλίζονται στους μεριδιούχους αυτού του κράτους οι πληρωμές, η εξαγορά ή η εξόφληση των μεριδίων καθώς και η δημοσίευση των πληροφοριών που επιβάλλονται στον ΟΣΕΚΑ.
ρθρο 46
- τον κανονισμό του κεφαλαίου ή τα καταστατικά του έγγραφα,
- το ενημερωτικό του φυλλάδιο,
- ενδεχομένως, την τελευταία ετήσια έκθεσή του και την τελευταία εξαμηνιαία έκθεσή του, - πληροφοριακά στοιχεία για τον προβλεπόμενο τρόπο εμπορίας των μεριδίων του στο άλλο αυτό κράτος μέλος.
Ο ΟΣΕΚΑ ο οποίος διαθέτει τα μερίδιά του σε άλλο κράτος μέλος εκτός από το κράτος της έδρας του, οφείλει να δημοσιεύει στο άλλο κράτος μέλος αυτό και σε μία τουλάχιστον εθνική γλώσσα του, τα έγγραφα και τις πληροφορίες που πρέπει να δημοσιεύονται στο κράτος της έδρας και με τον ίδιο τρόπο που προβλέπεται στο κράτος της έδρας.
ρθρο 48
Οι ΟΣΕΚΑ μπορούν, για την άσκηση των δραστηριοτήτων τους, να χρημοποιούν στην Κοινότητα την ίδια κοινή επωνυμία, όπως «εταιρία επενδύσεων», ή «αμοιβαίο κεφάλαιο» που χρησιμοποιούν και στο κράτος μέλος που έχουν την έδρα τους. Εάν υπάρχει κίνδυνος να δημιουργηθεί σύγχυση, τα κράτη μέλη της εμπορίας μπορούν να απαιτήσουν, για λόγους σαφήνειας, να προστεθεί στην επωνυμία επεξηγηματική ένδειξη. ΤΜΗΜΑ ΙΧ
Διατάξεις σχετικά με τις αρχές τις αρμόδιες για τη χορήγηση άδειας λειτουργίας και την εποπτεία
ρθρο 49
1. Τα κράτη μέλη ορίζουν τις αρχές οι οποίες θα ασκούν τις αρμοδιότητες που προβλέπονται από την παρούσα οδηγία. Ενημερώνουν σχετικά την Επιτροπή και καθορίζουν τον ενδεχόμενο καταμερισμό των αρμοδιοτήτων.
2. Οι αρχές που προβλέπονται στην παράγραφο 1 πρέπει να είναι δημόσιες ή όργανο που να έχει οριστεί από τις δημόσιες αρχές.
3. Οι αρχές του κράτους της έδρας του ΟΣΕΚΑ είναι αρμόδιες για την εποπτεία του ΟΣΕΚΑ. Ωστόσο, οι αρχές του κράτους στο οποίο ο ΟΣΕΚΑ διαθέτει τα μερίδιά του κατ’εφαρμογή του άρθρου 44 είναι αρμόδιες να εποπτεύουν την τήρηση των διατάξεων του τμήματος VIII.
4. Στις αρχές πρέπει να χορηγούνται όλες οι αρμοδιότητες και εξουσίες ελέγχου που είναι απαραίτητες για την εκτέλεση της αποστολής τους.
ρθρο 50
1. Οι αρχές των κρατών μελών που αναφέρονται στο άρθρο 49 συνεργάζονται στενά για την εκπλήρωση της αποστολής τους, πρέπει δε, για το σκοπό αυτό, να ανταλλάσσουν όλες τις απαιτούμενες πληροφορίες.
2. Τα κράτη μέλη ορίζουν ότι όλα τα πρόσωπα που ασκούν ή έχουν ασκήσει δραστηριότητα στις αρχές που αναφέρονται στο άρθρο 49 δεσμεύονται από το επαγγελματικό απόρρητο. Το απόρρητο αυτό συνεπάγεται ότι οι εμπιστευτικές πληροφορίες, τις οποίες λαμβάνουν κατά την άσκηση των καθηκόντων τους, μόνο δυνάμει νομοθετικών διατάξεων μπορούν να ανακοινώνονται σε οποιοδήποτε πρόσωπο ή αρχή.
3. Η παράγραφος 2 δεν εμποδίζει πάντως τις αρχές των διαφόρων κρατών μελών που αναφέρονται στο άρθρο 49 να ανταλλάσσουν τις ανακοινώσεις που προβλέπονται από την παρούσα οδηγία. Οι ανταλλασσόμενες με τον τρόπο αυτό πληροφορίες εμπίπτουν στο απόρρητο από το οποίο δεσμεύονται τα πρόσωπα που ασκούν ή έχουν ασκήσει δραστηριότητα στην αρχή προς την οποία αυτές γνωστοποιούνται.
4. Εξαιρουμένων των περιπτώσεων που εμπίπτουν στο ποινικό δίκαιο, η αρχή που αναφέρεται στο άρθρο 49 στην οποία γνωστοποιούνται οι πληροφορίες μπορεί να τις χρησιμοποιεί αποκλειστικά για την άσκηση των καθηκόντων της καθώς και στα πλαίσια διοικητικών προσφυγών ή διαδικασιών ενώπιον δικαστηρίου που αφορούν την εν λόγω άσκηση καθηκόντων.
ρθρο 51
1. Οι αρχές που αναφέρονται στο άρθρο 49 οφείλουν να αιτιολογούν κάθε απόφαση που απορρίπτει την αίτηση για χορήγηση άδειας λειτουργίας και κάθε αρνητική απόφαση που λαμβάνεται κατ’εφαρμογή των γενικών μέτρων που θεσπίζονται δυνάμει της παρούσας οδηγίας και να τις ανακοινώνουν στον αιτούντα.
2. Τα κράτη μέλη ορίζουν ότι οι αποφάσεις που λαμβάνονται έναντι ενός ΟΣΕΚΑ κατ’εφαρμογή των νομοθετικών, κανονιστικών και διοικητικών διατάξεων που εκδίδονται σύμφωνα με την παρούσα οδηγία, μπορούν να αποτελέσουν αντικείμενο προσφυγής στα δικαστήρια. Το ίδιο ισχύει και στην περίπτωση που για μια αίτηση ενός ΟΣΕΚΑ που περιλαμβάνει όλα τα απαιτούμενα από τις ισχύουσες διατάξεις στοιχεία δεν έχει εκδοθεί απόφαση μετά πάροδο έξι μηνών από την υποβολή της.
ρθρο 52
1. Οι αρχές του κράτους μέλους όπου έχει την έδρα του ο ΟΣΕΚΑ έχουν αποκλειστική αρμοδιότητα να λαμβάνουν μέτρα έναντι αυτού του ΟΣΕΚΑ σε περίπτωση παράβασης των νομοθετικών, κανονιστικών ή διοικητικών διατάξεων καθώς και των κανόνων που προβλέπει ο κανονισμός του κεφαλαίου ή τα καταστατικά έγγραφα της εταιρίας επενδύσεων.
2. Πάντως, οι αρχές του κράτους μέλους, στο οποίο διατίθενται μερίδια του ΟΣΕΚΑ, μπορούν να λάβουν μέτρα έναντι αυτού του ΟΣΕΚΑ σε περίπτωση παράβασης των διατάξεων του τμήματος VIII.
3. Κάθε απόφαση ανάκλισης της άδειας λειτουργίας όπως και κάθε άλλο σοβαρό μέτρο που λαμβάνεται έναντι του ΟΣΕΚΑ ή κάθε αναστολή εξαγοράς ή εξόφλησης που τυχόν θα του επιβληθεί πρέπει να γνωστοποιείται αμελλητί από τις αρχές του κράτους μέλους στο οποίο εδρεύει ο ΟΣΕΚΑ στις αρχές των άλλων κρατών μελών όπου διατίθενται τα μερίδιά του.
ΤΜΗΜΑ Χ Επιτροπή επικοινωνίας
ρθρο 53
1. Στην Επιτροπή των Ευρωπαϊκών Κοινοτήτων συνιστάται επιτροπή επικοινωνίας, που στη συνέχεια καλείται «επιτροπή», η οποία έχει αποστολή:
α) να διευκολύνει, με την επιφύλαξη των άρθρων 169 και 170 της συνθήκης, την εναρμονισμένη εφαρμογή της παρούσας οδηγίας με τη διοργάνωση τακτικών συνεννοήσεων για τα πρακτικά προβλήματα που ενδέχεται να ανακύψουν κατά την εφαρμογή της και για τα οποία η ανταλλαγή απόψεων κρίνεται χρήσιμη
β) να διευκολύνει τη συνεννόηση μεταξύ των κρατών μελών σχετικά με τα ζητήματα είτε των αυστηρότερων ή συμπληρωματικών διατάξεων, τις οποίες τα κράτη μέλη μπορούν να θεσπίσουν σύμφωνα με το άρθρο 1 παράγραφος 7, είτε των διατάξεων τις οποίες τα κράτη μέλη έχουν την ευχέρεια να εφαρμόζουν σύμφωνα με τα άρθρα 44 και 45
γ) να συμβουλεύει, εν ανάγκη, την Επιτροπή σχετικά με τις συμπληρώσεις ή τροποποιήσεις οι οποίες πρέπει να γίνουν στην παρούσα οδηγία.
2. Η επιτροπή δεν έχει αποστολή να κρίνει το βάσιμο των αποφάσεων που λαμβάνουν οι αρχές που αναφέρονται στο άρθρο 49 σε ατομικές περιπτώσεις.
3. Η επιτροπή απαρτίζεται από πρόσωπα που ορίζονται από τα κράτη μέλη καθώς και από αντιπροσώπους της Επιτροπής των Ευρωπαϊκών Κοινοτήτων, προεδρεύεται δε από έναν αντιπρόσωπο της τελευταίας. Χρέη γραμματείας ασκούν οι υπηρεσίες της Επιτροπής.
4. Την επιτροπή συγκαλεί ο πρόεδρός της, είτε με πρωτοβουλία του είτε μετά από αίτηση της αντιπροσωπίας κράτους μέλους. Η επιτροπή καταρτίζει τον εσωτερικό της κανονισμό.
ΤΜΗΜΑ ΧΙ Μεταβατικές, εξαιρετικές και τελικές διατάξεις
ρθρο 54
Για αποκλειστική χρήση των δανικών ΟΣΕΚΑ, τα «pantebreve» που εκδίδονται στη Δανία εξομοιώνονται με τις κινητές αξίες που αναφέρονται στο άρθρο 19 παράγραφος 1 στοιχείο β).
ρθρο 55
Κατά περέκκλιση από το άρθρο 7 παράγραφος 1 και από το άρθρο 14 παράγραφος 1, οι αρμόδιες αρχές μπορούν να επιτρέψουν στους ΟΣΕΚΑ οι οποίοι, κατά την ημερομηνία έκδοσης της παρούσας οδηγίας, έχουν πολλούς θεματοφύλακες χωρίς αυτό να αντιβαίνει στην εθνική τους νομοθεσία, να διατηρήσουν αυτούς τους πολλούς θεματοφύλακες αν έχουν την εγγύηση ότι τα καθήκοντα που πρέπει να επιτελούν δυνάμει του άρθρου 7 παράγραφος 3 και του άρθρου 14 παράγραφος 3 επιτελούνται πράγματι.
ρθρο 56
1. Κατά παρέκκλιση από το άρθρο 6, τα κράτη μέλη μπορούν να επιτρέπουν στις εταιρίες διαχείρισης να εκδίδουν τίτλους στον κομιστή, παραστατικούς ονομαστικών τίτλων άλλων εταιριών.
2. Τα κράτη μέλη μπορούν να επιτρέπουν στις εταιρίες διαχείρισης οι οποίες, κατά την ημερομηνία έκδοσης της παρούσας οδηγίας, ασκούν και δραστηριότητες διαφορετικές από αυτές που προβλέπει το άρθρο 6, να συνεχίσουν αυτές τις άλλες δραστηριότητες κατά τη διάρκεια προθεσμίας πέντε ετών από την ημερομηνία αυτή.
ρθρο 57
1. Τα κράτη μέλη θέτουν σε ισχύ τα αναγκαία μέτρα για να συμμορφωθούν προς την παρούσα οδηγία το αργότερο μέχρι την 1η Οκτωβρίου 1989. Πληροφορούν αμέσως την Επιτροπή σχετικά.
2. Τα κράτη μέλη μπορούν να χορηγήσουν στους υφιστάμενους, κατά την ημερομηνία θέσης σε εφαρμογή της παρούσας οδηγίας ΟΣΕΚΑ, προθεσμία μέχρι δώδεκα μήνες κατ’ανώτατο όριο από την ημερομηνία αυτή, για να συμμορφωθούν προς τις νέες εθνικές διατάξεις.
3. Επιτρέπεται στην Ελληνική Δημοκρατία και την Πορτογαλική Δημοκρατία να αναβάλουν τη θέση σε εφαρμογή της παρούσας οδηγίας μέχρι την 1η Απριλίου 1992 το αργότερο.
Η Επιτροπή θα υποβάλει έκθεση στο Συμβούλιο ένα έτος πριν από την ημερομηνία αυτή σχετικά με την πρόοδο εφαρμογής της παρούσας οδηγίας και τις τυχόν δυσκολίες που συναντούν η Ελληνική Δημοκρατία και η Πορτογαλική Δημοκρατία προκειμένου να σεβαστούν την ημερομηνία που αναφέρεται στο πρώτο εδάφιο.
Εάν χρειαστεί, η Επιτροπή θα προτείνει στο Συμβούλιο να παρατείνει την προθεσμία για χρονικό διάστημα που δεν θα υπερβαίνει τα τέσσερα έτη.
ρθρο 58
Τα κράτη μέλη φροντίζουν να ανακοινώνουν στην Επιτροπή το κείμενο των ουσιωδών διατάξεων νομοθετικού, κανονιστικού ή διοικητικού χαρακτήρα που θεσπίζουν στον τομέα που διέπει η παρούσα οδηγία.
ρθρο 59
Η παρούσα οδηγία απευθύνεται στα κράτη μέλη.
τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 235,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2),
τη γνώμη της Οικονομικής και Κοινωνικής Επιτροπής (3), Εκτιμώντας:
ότι η αρμονική ανάπτυξη των οικονομικών δραστηριοτήτων, καθώς και η συνεχής και ισόρροπη οικονομική ανάπτυξη σε ολόκληρη την Κοινότητα εξαρτώνται από τη δημιουργία και την καλή λειτουργία μιας κοινής αγοράς που θα προσφέρει όρους ανάλογους με εκείνους που υπάρχουν σε μια εθνική αγορά· ότι η υλοποίηση αυτής της ενιαίας αγοράς και η ενίσχυση της ενότητάς της καθιστούν, ιδίως, σκόπιμη τη δημιουργία, για τα φυσικά πρόσωπα, τις εταιρείες και τις άλλες νομικές οντότητες, ενός νομικού πλαισίου που να διευκολύνει την προσαρμογή των δραστηριοτήτων τους στις οικονομικές συνθήκες της Κοινότητας· ότι, για το σκοπό αυτό, είναι απαραίτητο αυτά τα φυσικά πρόσωπα, οι εταιρείες και οι άλλες νομικές οντότητες να μπορούν πράγματι να αναπτύσσουν διασυνοριακή συνεργασία·
ότι η συνεργασία αυτή είναι δυνατόν να συναντά δυσκολίες νομικού, φορολογικού ή ψυχολογικού χαρακτήρα· ότι η δημιουργία κατάλληλου νομικού οργάνου σε κοινοτικό επίπεδο, με τη μορφή ενός ευρωπαϊκού ομίλου οικονομικού σκοπού συμβάλλει στην πραγματοποίηση των προαναφερόμενων στόχων και είναι επομένως απαραίτητη·
ότι η συνθήκη δεν προβλέπει τις ειδικές εξουσίες που απαιτούνται για τη δημιουργία ενός τέτοιου νομικού οργάνου·
ότι, για να εξασφαλισθεί η δυνατότητα προσαρμογής του ομίλου στις οικονομικές συνθήκες, πρέπει να δοθεί μεγάλη ελευθερία κινήσεων στα μέλη του για να οργανώνουν τις συμβατικές τους σχέσεις και την εσωτερική λειτουργία του ομίλου·
ότι ο όμιλος διακρίνεται από την εταιρεία, κυρίως, λόγω του σκοπού του, που είναι να διευκολύνει ή να αναπτύσσει μόνο την οικονομική δραστηριότητα των μελών του, για να τους επιτρέπει να αυξάνουν τα κέρδη τους· ότι, λόγω του επικουρικού αυτού χαρακτήρα, αυτή καθαυτή η δραστηριότητα του ομίλου πρέπει να συνδέεται με την οικονομική δραστηριότητα των μελών του και όχι να την αντικαθιστά και στο μέτρο αυτό, για παράδειγμα ο όμιλος δεν μπορεί να ασκεί ο ίδιος, έναντι των τρίτων, ελευθέριο επάγγελμα δοθέντος ότι ο όρος «οικονομική δραστηριότητα» πρέπει να ερμηνεύεται με την ευρύτερη δυνατή έννοια·
ότι, τηρουμένων των στόχων του παρόντος κανονισμού, πρέπει να παρέχεται στα φυσικά πρόσωπα, τις εταιρείες και τις άλλες νομικές οντότητες όσο το δυνατό μεγαλύτερη δυνατότητα προσχώρησης στον όμιλο· ότι, εν πάση περιπτώσει, ο παρών κανονισμός δεν θίγει την εφαρμογή, σε εθνικό επίπεδο, των νομικών ή/και δεοντολογικών κανόνων που αφορούν τους όρους άσκησης μιας δραστηριότητας ή ενός επαγγέλματος·
ότι ο παρών κανονισμός δεν παρέχει αφ' εαυτού το δικαίωμα συμμετοχής σε όμιλο, ακόμα και όταν πληρούνται οι προβλεπόμενες από αυτόν προϋποθέσεις·
ότι η προβλεπόμενη στον παρόντα κανονισμό δυνατότητα απαγόρευσης ή περιορισμού, για λόγους δημοσίου συμφέροντος, της συμμετοχής σε ομίλους δεν θίγει τη νομοθεσία των κρατών μελών που διέπει την άσκηση δραστηριοτήτων, η οποία δύναται να προβλέπει άλλες απαγορεύσεις ή περιορισμούς ή και να ελέγχει ή επιβλέπει, με κάθε άλλο τρόπο, τη συμμετοχή σε ένα όμιλο ενός φυσικού προσώπου, εταιρείας ή άλλης νομικής οντότητας ή οποιασδήποτε κατηγορίας αυτών·
ότι, για να μπορέσει ο όμιλος να επιτύχει το σκοπό του, πρέπει να έχει αυτοτελή ικανότητα δικαίου και να εκπροσωπείται έναντι τρίτων από ένα όργανο που θα διακρίνεται, από νομική άποψη, από τα μέλη του·
ότι, για να εξασφαλίζεται η προστασία των τρίτων, απαιτείται να δίνεται ευρεία δημοσιότητα στις πράξεις του ομίλου και τα μέλη του να ευθύνονται απεριορίστως και αλληλεγγύως για τα χρέη του, στα οποία περιλαμβάνονται και οι φορολογικές οφειλές και οι οφειλές προς οργανισμούς κοινωνικών ασφαλίσεων, χωρίς ωστόσο η αρχή αυτή να θίγει την ευχέρεια αποκλεισμού ή περιορισμού, με τη σύναψη ειδικής σύμβασης μεταξύ του ομίλου και ενός τρίτου, της ευθύνης ενός ή περισσοτέρων μελών του για ένα συγκεκριμένο χρέος·
ότι, τα ζητήματα σχετικά με την κατάσταση και ικανότητα των φυσικών προσώπων και την ικανότητα των νομικών προσώπων διέπονται από την εθνική νομοθεσία·
ότι πρέπει να ρυθμιστούν οι ιδιαίτεροι λόγοι διάλυσης του ομίλου με ταυτόχρονη παραπομπή στην εθνική νομοθεσία για την εκκαθάριση και την περάτωσή της·
ότι ο όμιλος υπόκειται στο εθνικό δίκαιο για τα θέματα αφερεγγυότητας και παύσης πληρωμών και ότι το δίκαιο αυτό μπορεί να προβλέπει και άλλους λόγους λύσης του ομίλου·
ότι, ο παρών κανονισμός ορίζει ότι τα κέρδη από τις δραστηριότητες του ομίλου φορολογούνται μόνο σε επίπεδο των μελών· ότι κατά τα λοιπά εφαρμόζεται η εθνική φορολογική νομοθεσία, ιδίως, όσον αφορά την κατανομή των κερδών, τις φορολογικές διαδικασίες και όλες τις υποχρεώσεις που επιβάλλουν οι εθνικές φορολογικές νομοθεσίες·
ότι, στους τομείς που δεν καλύπτει ο παρών κανονισμός, εφαρμόζονται οι διατάξεις του δικαίου των κρατών μελών και του κοινοτικού δικαίου, παραδείγματος χάρη όσον αφορά:
- τον τομέα του δικαίου της κοινωνικής ασφάλισης και του εργατικού δικαίου,
- τον τομέα του δικαίου του ανταγωνισμού,
- τον τομέα του δικαίου πνευματικής ιδιοκτησίας·
ότι ο όμιλος υπόκειται στις νομοθετικές διατάξεις των κρατών μελών, σχετικά με την άσκηση και τον έλεγχο μιας δραστηριότητας · ότι, σε περίπτωση κατάχρησης ή καταστρατήγησης της νομοθεσίας ενός κράτους μέλους από έναν όμιλο ή τα μέλη του, το κράτος αυτό δικαιούται να επιβάλει τις δέουσες κυρώσεις·
ότι, τα κράτη μέλη παραμένουν ελεύθερα να εφαρμόζουν ή να λαμβάνουν οποιοδήποτε νομοθετικό, κανονιστικό ή διοικητικό μέτρο, εφόσον δεν αντιβαίνει στο πεδίο εφαρμογής και τους στόχους του παρόντος κανονισμού·
ότι ο παρών κανονισμός πρέπει να τεθεί σε ισχύ αμέσως ως προς όλα τα μέρη του· ότι, ωστόσο, η εφαρμογή ορισμένων διατάξεων πρέπει να αναβληθεί, ώστε να δοθεί προηγουμένως στα κράτη μέλη η ευκαιρία να δημιουργήσουν τους απαραίτητους μηχανισμούς για την εγγραφή των ομίλων στα μητρώα της επικράτειάς τους και για τη δημοσιότητα των πράξεών τους· ότι από την ημερομηνία έναρξης εφαρμογής του παρόντος κανονισμού οι όμιλοι που έχουν συσταθεί μπορούν να λειτουργούν χωρίς εδαφικούς περιορισμούς,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Προς το σκοπό αυτό, τα πρόσωπα που προστίθενται να συστήσουν όμιλο πρέπει να συνάψουν σύμβαση και να προβούν στην εγγραφή στο μητρώο που προβλέπεται στο άρθρο 6.
1. Σκοπός του ομίλου είναι η διευκόλυνση ή ανάπτυξη της οικονομικής δραστηριότητας των μελών του, καθώς και η βελτίωση ή η αύξηση των κερδών από τη δραστηριότητα αυτή και όχι η πραγματοποίηση δικών του κερδών. Η δραστηριότητά του πρέπει να συνδέεται με την οικονομική δραστηριότητα των μελών του και να έχει μόνο επικουρικό χαρακτήρα σε σχέση με αυτή.
2. Συνεπώς, δεν επιτρέπεται στον όμιλο·
α) να διευθύνει ή να ελέγχει, άμεσα ή έμμεσα, τις κατ' ιδίαν δραστηριότητες των μελών του ή άλλης επιχείρησης, ιδίως όσον αφορά τα θέματα προσωπικού, χρηματοδότησης και επενδύσεων·
β) να κατέχει, άμεσα ή έμμεσα και με οποιαδήποτε ιδιότητα, μετοχές ή μερίδια, οποιασδήποτε μορφής, μιας εταιρείας μέλους· η κατοχή μεριδίων ή μετοχών άλλης επιχείρησης είναι δυνατή μόνο στο μέτρο που απαιτείται για την επίτευξη του σκοπού του ομίλου και εφόσον τα εν λόγω μερίδια ή μετοχές κατέχονται για λογαριασμό των μελών του·
γ) να απασχολεί περισσότερους από πεντακόσιους μισθωτούς·
δ) να χρησιμοποιείται από μία εταιρεία για τη χορήγηση δανείων σε διοικητικό στέλεχος εταιρείας ή σε οποιοδήποτε πρόσωπο συνδεδεμένο με αυτό, όταν παρόμοια δάνεια υπόκεινται σε περιορισμούς ή έλεγχο βάσει του εταιρικού δικαίου των κρατών μελών· επίσης, ένας όμιλος δεν επιτρέπεται να χρησιμοποιείται για μεταβίβαση περιουσιακού στοιχείου μεταξύ εταιρείας και διοικητικού στελέχους, ή οποιουδήποτε προσώπου συνδεδεμένου με αυτό, παρά μόνο εφόσον το επιτρέπει το εταιρικό δίκαιο των κρατών μελών. Για την εφαρμογή της παρούσας διάταξης, ο όρος « δάνειο» καλύπτει οποιαδήποτε συναλλαγή με ανάλογο αποτέλεσμα· το περιουσιακό στοιχείο μπορεί να είναι κινητό ή ακίνητο·
ε) να είνα μέλος άλλου ευρωπαϊκού ομίλου οικονομικού σκοπού.
Άρθρο 4
1. Μέλη ομίλου μπορούν να είναι μόνο:
α) οι εταιρείες, κατά την έννοια του άρθρου 58 δεύτερο εδάφιο της συνθήκης για την ίδρυση της Ευρωπαϊκής Οικονομικής Κοινότητας, καθώς και οι άλλες νομικές οντότητες δημοσίου ή ιδιωτικού δικαίου που έχουν συσταθεί σύμφωνα με τη νομοθεσία κράτους μέλους και των οποίων η καταστατική ή νόμιμη έδρα και η κεντρική διοίκηση βρίσκονται στην Κοινότητα· εάν, σύμφωνα με τη νομοθεσία ενός κράτους μέλους, μία εταιρεία ή άλλη νομική οντότητα δεν υποχρεούται να έχει καταστατική ή νόμιμη έδρα, τότε αρκεί να βρίσκεται εντός της Κοινότητας η κεντρική διοίκηση αυτής της εταιρείας ή άλλης νομικής οντότητας·
β) τα φυσικά πρόσωπα που ασκούν βιομηχανική, εμπορική, βιοτεχνική ή γεωργική δραστηριότητα ή δραστηριότητα ελευθερίου επαγγέλματος ή παρέχουν άλλες υπηρεσίες εντός της Κοινότητας.
2. Ο όμιλος πρέπει να αποτελείται τουλάχιστον από:
α) δύο εταιρείες ή άλλες νομικές οντότητες, κατά την έννοια της παραγράφου 1, που να έχουν την κεντρική τους διοίκηση σε διαφορετικά κράτη μέλη·
β) δύο φυσικά πρόσωπα, κατά την έννοια της παραγράφου 1, που να ασκούν τις δραστηριότητές τους κατά κύριο λόγο στο έδαφος διαφορετικών κρατών μελών·
γ) κατά την έννοια της παραγράφου 1, μία εταιρεία ή άλλη νομική οντότητα και ένα φυσικό πρόσωπο από τα οποία, η μεν πρώτη να έχει την κεντρική της διοίκηση σε κάποιο κράτος μέλος, το δε δεύτερο να ασκεί τις δραστηριότητές του, κατά κύριο λόγο, σε διαφορετικό κράτος μέλος.
3. Ένα κράτος μέλος μπορεί να προβλέπει ότι όμιλος εγγεγραμμένος στο μητρώο του, σύμφωνα με το άρθρο 6, δεν μπορεί να έχει περισσότερα από είκοσι μέλη. Για το σκοπό αυτό, το εν λόγω κράτος μέλος μπορεί να προβλέπει ότι, σύμφωνα με τη νομοθεσία του, κάθε μέλος νομικής οντότητας, εκτός από εγγεγραμμένη σε μητρώο εταιρεία, που έχει συσταθεί σύμφωνα με τη νομοθεσία του, θεωρείται ξεχωριστό μέρος του ομίλου.
4. Κάθε κράτος μέλος δύναται να απαγορεύει ή να περιορίζει, για λόγους που αφορούν το δημόσιο συμφέρον του, τη συμμετοχή ορισμένων κατηγοριών φυσικών προσώπων, εταιρειών ή άλλων νομικών οντοτήτων σε κάθε όμιλο.
Άρθρο 5
Στη σύμβαση του ομίλου πρέπει να αναφέρονται τουλάχιστον τα εξής:
α) η επωνυμία του ομίλου και, πριν ή μετά από αυτή, οι λέξεις «Ευρωπαϊκός Όμιλος Οικονομικού Σκοπού» ή τα αρχικά «ΕΟΟΣ», εκτός εάν οι λέξεις αυτές ή τα αρχικά περιέχονται ήδη στην επωνυμία·
β) η έδρα του ομίλου·
γ) ο σκοπός σύστασης του ομίλου·
δ) το όνομα, η εταιρική επωνυμία, η νομική μορφή, η κατοικία ή η εταιρική έδρα και, ενδεχομένως, ο αριθμός και ο τρόπος εγγραφής στα μητρώα καθενός από τα μέλη του ομίλου·
ε) η διάρκεια του ομίλου, όταν δεν είναι αόριστη.
Άρθρο 6
Ο όμιλος εγγράφεται, στο κράτος της έδρας, στο μητρώο που ορίζεται βάσει του άρθρου 39 παράγραφος 1.
Άρθρο 7
Η σύμβαση του ομίλου καταχωρείται στο μητρώο που αναφέρεται στο άρθρο 6.
Στο μητρώο αυτό πρέπει, επίσης, να καταχωρούνται οι ακόλουθες πράξεις και ενδείξεις: α) κάθε τροποποίηση της σύμβασης του ομίλου, συμπεριλαμβανομένης και κάθε μεταβολής στη σύνθεση του ομίλου·
β) η δημιουργία και η κατάργηση οποιουδήποτε καταστήματος του ομίλου·
γ) η δικαστική απόφαση που διαπιστώνει ή κηρύσσει την ακυρότητα του ομίλου, σύμφωνα με το άρθρο 15·
δ) ο διορισμός του ή των διαχειριστών του ομίλου, το όνομά τους και οποιοδήποτε άλλο στοιχείο ταυτότητας απαιτεί το δίκαιο του κράτους μέλους στο οποίο τηρείται το μητρώο, το εάν μπορούν να ενεργούν καθένας χωριστά ή οφείλουν να ενεργούν από κοινού καθώς και η παύση των καθηκόντων τους·
ε) οποιαδήποτε μεταβίβαση, από ένα μέλος, όλου ή μέρους του μεριδίου συμμετοχής του στον όμιλο, σύμφωνα με το άρθρο 22 παράγραφος 1·
στ) η απόφαση των μελών με την οποία απαγγέλλεται ή διαπιστώνεται η λύση του ομίλου, σύμφωνα με το άρθρο 31, ή η δικαστική απόφαση που απαγγέλλει τη λύση αυτή, σύμφωνα με τα άρθρα 31 ή 32·
ζ) ο διορισμός του ή των εκκαθαριστών του ομίλου που προβλέπονται από το άρθρο 35, το όνομά τους και οποιοδήποτε άλλο στοιχείο ταυτότητας απαιτεί το δίκαιο του κράτους μέλους όπου τηρείται το μητρώο καθώς και η παύση από τα καθήκοντά τους ·
η) η περάτωση της εκκαθάρισης του ομίλου που προβλέπεται από το άρθρο 35 παράγραφος 2·
θ) το προβλεπόμενο στο άρθρο 14 παράγραφος 1 σχέδιο μεταφοράς της έδρας·
ι) η ρήτρα για την απαλλαγή ενός νέου μέλους από την υποχρέωση εξόφλησης των χρεών που δημιουργήθηκαν πριν την είσοδό του, σύμφωνα με το άρθρο 26 παράγραφος 2.
Άρθρο 8
Στο δελτίο που αναφέρεται στο άρθρο 39 παράγραφος 1, πρέπει να δημοσιεύονται υποχρεωτικά και σύμφωνα με τους όρους του εν λόγω άρθρου:
α) τα στοιχεία που πρέπει οπωσδήποτε να περιέχει, βάσει της παραγράφου 5, η σύμβαση του ομίλου καθώς και οι τροποποιήσεις τους·
β) ο αριθμός μητρώου, η ημερομηνία και ο τόπος εγγραφής του ομίλου στο μητρώο αυτό καθώς και η διαγραφή του από αυτό·
γ) οι πράξεις και οι ενδείξεις που αναφέρονται στο άρθρο 7 σημεία β) μέχρι ι).
Τα αναφερόμενα στα σημεία α) και β) στοιχεία, πρέπει να δημοσιεύονται σε πλήρη μορφή. Οι πράξεις και ενδείξεις που αναφέρονται στο σημείο γ) μπορούν να δημοσιεύονται είτε σε πλήρη μορφή, είτε με μορφή αποσπάσματος, είτε να γίνεται απλώς μνεία της καταχώρησής τους στο μητρώο, ανάλογα με την εφαρμοζόμενη εθνική νομοθεσία.
Άρθρο 9
1. Ο όμιλος μπορεί να αντιτάσσει κατά των τρίτων, με τις προϋποθέσεις που θέτει το εφαρμοζόμενο εθνικό δίκαιο, σύμφωνα με το άρθρο 3 παράγραφος 5 και 7 της οδηγίας 68/151/ΕΟΚ του Συμβουλίου της 9ης Μαρτίου 1968 περί συντονισμού των εγγυήσεων που απαιτούνται στα κράτη μέλη εκ μέρους των εταιρειών κατά την έννοια του άρθρου 58 δεύτερη παράγραφος της συνθήκης, για την προστασία των συμφερόντων των εταίρων και των τρίτων, με σκοπό να καταστούν οι εγγυήσεις αυτές ισοδύναμες (1), τις πράξεις και ενδείξεις που πρέπει να δημοσιεύονται δυνάμει του παρόντος κανονισμού.
2. Εάν έχουν γίνει πράξεις επ' ονόματι ενός ομίλου που δεν έχει ακόμα εγγραφεί στη μητρώα σύμφωνα με το άρθρο 6 και εάν ο όμιλος αυτός δεν αναλαμβάνει μετά την εγγραφή του τις υποχρεώσεις που απορρέουν από τις πράξεις αυτές, ευθύνονται αλληλεγγύως και απεριορίστως τα φυσικά πρόσωπα, οι εταιρείες, ή οι άλλες νομικές οντότητες που τις διενήργησαν.
Άρθρο 10
Κάθε κατάστημα του ομίλου, που βρίσκεται σε ένα κράτος μέλος εκτός από το κράτος της έδρας, εγγράφεται στα μητρώα του εν λόγω κράτους. Προς το σκοπό αυτό, ο όμιλος καταθέτει, στο μητρώο αυτού του κράτους, αντίγραφα των εγγράφων των οποίων η καταχώρηση στο μητρώο του κράτους μέλους της έδρας είναι υποχρεωτική, συνοδευόμενα, εφόσον απαιτείται, από μετάφραση σύμφωνη με το συνήθη τρόπο καταχώρησης των εγγράφων στο μητρώο εγγραφής του καταστήματος.
Άρθρο 11
Η σύσταση του ομίλου και η περάτωση της εκκαθάρισής του, μετά τη δημοσίευσή τους στο δελτίο που αναφέρεται στο άρθρο 39 παράγραφος 1, δημοσιεύονται στην Επίσημη Εφημερίδα των Ευρωπαϊκών Κοινοτήτων· η δημοσίευση πρέπει να περιλαμβάνει τον αριθμό, την ημερομηνία και τον τόπο της εγγραφής του ομίλου στο μητρώο, καθώς και την ημερομηνία και τον τόπο της δημοσίευσης στο δελτίο και τον τίτλο του δελτίου.
Άρθρο 12
Η έδρα που αναφέρεται στη σύμβαση σύστασης του ομίλου πρέπει να βρίσκεται στο έδαφος της Κοινότητας.
Ως έδρα πρέπει να ορίζεται:
α) είτε ο τόπος όπου ευρίσκεται η κεντρική διοίκηση του ομίλου ·
β) είτε ο τόπος όπου ένα από τα μέλη του ομίλου έχει την κεντρική του διοίκηση ή, εάν πρόκειται για φυσικό πρόσωπο, ασκεί κατά κύριο λόγο τη δραστηριότητά του υπό την προϋπόθεση ότι και ο όμιλος ασκεί στον τόπο αυτό πραγματική δραστηριότητα.
Άρθρο 13
Επιτρέπεται η μεταφορά της έδρας του ομίλου στο εσωτερικό της Κοινότητας.
Όταν η μεταφορά αυτή δεν συνεπάγεται μεταβολή του δικαίου που εφαρμόζεται σύμφωνα με το άρθρο 2, η απόφαση για τη μεταφορά λαμβάνεται σύμφωνα με τους όρους που προβλέπονται στη σύμβαση του ομίλου.
Άρθρο 14
1. Όταν η μεταφορά της έδρας συνεπάγεται μεταβολή του δικαίου που εφαρμόζεται σύμφωνα με το άρθρο 2, πρέπει να συντάσσεται σχέδιο μεταφοράς που κατατίθεται και δημοσιεύεται, σύμφωνα με τους όρους που προβλέπονται στα άρθρα 7 και 8.
Η απόφαση για τη μεταφορά δεν μπορεί να ληφθεί πριν από την παρέλευση δύο μηνών από τη δημοσίευση του εν λόγω σχεδίου, πρέπει δε να λαμβάνεται με ομοφωνία των μελών του ομίλου. Η μεταφορά παράγει αποτελέσματα την ημερομηνία εγγραφής του ομίλου, σύμφωνα με το άρθρο 6, στο μητρώο της νέας έδρας. Η εγγραφή πραγματοποιείται μόνον εφόσον προσκομιστεί απόδειξη για τη δημοσίευση του σχεδίου μεταφοράς της έδρας.
2. Η διαγραφή του ομίλου από το μητρώο της προηγούμενης έδρας μπορεί να πραγματοποιηθεί μόνον εφόσον αποδεικνύεται η εγγραφή του στο μητρώο της νέας έδρας.
3. Από τη δημοσίευση της νέας εγγραφής του ομίλου, η νέα έδρα μπορεί να αντιταχθεί έναντι των τρίτων, σύμφωνα με τους όρους που προβλέπονται στο άρθρο 9 παράγραφος 1· ωστόσο, επί όσο διάστημα δεν έχει δημοσιευθεί η διαγραφή του ομίλου από το μητρώο της παλαιάς έδρας οι τρίτοι μπορούν να εξακολουθήσουν να επικαλούνται την παλαιά έδρα, εκτός εάν ο όμιλος αποδείξει ότι οι τρίτοι εγνώριζαν τη νέα έδρα.
4. Η νομοθεσία ενός κράτους μέλους μπορεί να προβλέπει, όσον αφορά τους ομίλους που είναι εγγεγραμμένοι σ' αυτό το κράτος μέλος σύμφωνα με το άρθρο 6, ότι η μεταφορά της έδρας, η οποία θα επέφερε μεταβολή του εφαρμοζόμενου δικαιόυ, δεν ισχύει εάν, μέσα στη δίμηνη προθεσμία που προβλέπεται στην παράγραφο 1, μια αρμόδια αρχή του εν λόγω κράτους αντιταχθεί στη μεταφορά αυτή. Η εν λόγω αρχή μπορεί να αντιτάσσεται μόνο για λόγους δημοσίου συμφέροντος και πρέπει να καθίσταται δυνατή η προσφυγή σε δικαστική αρχή.
Άρθρο 15
1. Όταν το δίκαιο που διέπει τον όμιλο βάσει του άρθρου 2, προβλέπει την ακυρότητα του ομίλου, η ακυρότητα αυτή πρέπει να διαπιστωθεί ή να απαγγελθεί με δικαστική απόφαση. Όταν όμως είναι δυνατή η διευθέτηση της κατάστασης του ομίλου, το επιλαμβανόμενο δικαστήριο πρέπει να τάξει προθεσμία για τη διευθέτηση αυτή.
2. Η ακυρότητα του ομίλου συνεπάγεται την εκκαθάρισή του σύμφωνα με τους όρους που προβλέπονται στο άρθρο 35.
3. Η απόφαση που διαπιστώνει ή απαγγέλλει την ακυρότητα του ομίλου αντιτάσσεται έναντι των τρίτων κατά τους όρους που αναφέρονται στο άρθρο 9 παράγραφος 1.
Η εν λόγω απόφαση δεν θίγει καθ' εαυτή το κύρος των υποχρεώσεων που βαρύνουν είτε τον όμιλο είτε άλλους αυτού και έχουν γεννηθεί πριν από την ημερομηνία κατά την οποία η απόφαση μπορεί ν' αντιταχθεί έναντι των τρίτων, σύμφωνα με τους όρους που αναφέρονται στο προηγούμενο εδάφιο.
Άρθρο 16
1. Όργανα του ομίλου είναι τα μέλη του που ενεργούν συλλογικά και ο ή οι διαχειριστές.
Η σύμβαση του ομίλου, μπορεί να προβλέπει και άλλα όργανα· στην περίπτωση αυτή, η σύμβαση προσδιορίζει και τις εξουσίες τους.
2. Τα μέλη του ομίλου, ενεργώντας συλλογικά, δύνανται να λαμβάνουν οποιαδήποτε απόφαση για την πραγματοποίηση του σκοπού του ομίλου.
Άρθρο 17
1. Κάθε μέλος διαθέτει μια ψήφο. Είναι όμως δυνατό να απονέμονται, με τη σύμβαση του ομίλου, περισσότερες ψήφοι σε ορισμένα μέλη υπό τον όρο ότι κανένα μέλος δεν θα έχει την πλειοψηφία.
2. Οι αποφάσεις των μελών λαμβάνονται υποχρεωτικά με ομοφωνία όταν αφορούν:
α) τροποποίηση του σκοπού του ομίλου·
β) μεταβολή του αριθμού των ψήφων που απονέμονται σε κάθε μέλος·
γ) τροποποίηση των προϋποθέσεων για τη λήψη απόφασης·
δ) παράταση της οριζόμενης από τη σύμβαση διάρκειας του ομίλου ·
ε) μεταβολή του ποσοστού συμμετοχής καθενός από τα μέλη ή ορισμένων από αυτά στη χρηματοδότηση του ομίλου·
στ) τροποποίηση οποιασδήποτε άλλης υποχρέωσης ενός μέλους, εκτός εάν η σύμβαση του ομίλου προβλέπει διαφορετικά·
ζ) οποιαδήποτε τροποποίηση της σύμβασης του ομίλου, που δεν περιλαμβάνεται στην παρούσα παράγραφο, εκτός εάν η εν λόγω σύμβαση προβλέπει διαφορετικά.
Άρθρο 18
Κάθε μέλος έχει το δικαίωμα να ενημερώνεται από τους διαχειριστές σχετικά με τις υποθέσεις του ομίλου και να λαμβάνει γνώση των σχετικών βιβλίων και εγγράφων.
Άρθρο 19
1. Τη διαχείριση του ομίλου ασκούν ένα ή περισσότερα φυσικά πρόσωπα, που διορίζονται με την ίδια τη σύμβαση του ομίλου ή με απόφαση των μελών του.
Δεν επιτρέπεται να είναι διαχειριστές του ομίλου τα πρόσωπα τα οποία:
- σύμφωνα με το εφαρμοζόμενο σε αυτά δίκαιο, ή
- σύμφωνα με το εσωτερικό δίκαιο του κράτους της έδρας του ομίλου, ή
- ύστερα από δικαστική ή διοικητική απόφαση που έχει εκδοθεί ή αναγνωριστεί σε κράτος μέλος,
δεν δικαιούνται να συμμετέχουν στο διοικητικό όργανο ή στο όργανο διεύθυνσης μιας εταιρείας, δεν δικαιούνται να είναι διαχειριστές μιας επιχείρησης, ή δεν δικαιούνται να ενεργούν υπό την ιδιότητα διαχειριστού ενός ευρωπαϊκού ομίλου οικονομικού σκοπού.
2. Ένα κράτος μέλος μπορεί να προβλέπει για τους ομίλους που είναι εγγεγραμμένοι στο μητρώο του, σύμφωνα με το άρθρο 6, ότι ένα νομικό πρόσωπο μπορεί να είναι διαχειριστής υπό την προϋπόθεση ότι ορίζει ένα ή περισσότερα φυσικά πρόσωπα ως αντιπροσώπους του, για τα οποία πρέπει να καταχωρούνται οι ενδείξεις που προβλέπονται στο άρθρο 7 σημείο δ).
Όταν ένα κράτος μέλος κάνει χρήση αυτής της ευχέρειας, πρέπει να προβλέπει ότι αυτός ή αυτοί οι αντιπρόσωποι υπέχουν την ίδια ευθύνη σαν να ήταν οι ίδιοι διαχειριστές του ομίλου.
Οι απαγορεύσεις που προβλέπονται στην παράγραφο 1 ισχύουν και για τους αντιπροσώπους αυτούς.
3. Οι προϋποθέσεις διορισμού και ανάκλησης του ή των διαχειριστών, καθώς και οι εξουσίες τους ορίζονται στη σύμβαση του ομίλου· εάν η σύμβαση δεν περιέχει σχετική ρύθμιση, ορίζονται με ομόφωνη απόφαση των μελών.
Άρθρο 20
1. Τον όμιλο εκπροσωπεί, έναντι τρίτων μόνο, ο διαχειριστής ή, εάν είναι περισσότεροι, ο καθένας από τους διαχειριστές.
Κάθε διαχειριστής, που ενεργεί επ'ονόματι του ομίλου, δεσμεύει τον όμιλο έναντι των τρίτων και αν ακόμη οι πράξεις του δεν εμπίπτουν στο σκοπό του ομίλου, εκτός εάν ο όμιλος αποδείξει ότι, λαμβανομένων υπόψη των περιστάσεων, ο τρίτος εγνώριζε ή όφειλε να γνωρίζει ότι η πράξη υπερβαίνει τα όρια του σκοπού του ομίλου· μόνη η δημοσίευση της ένδειξης που αναφέρεται στο άρθρο 5 σημείο γ) σε καμία περίπτωση δεν αποτελεί επαρκή απόδειξη.
Έναντι των τρίτων δεν μπορεί να αντιταχθεί κανένας περιορισμός των εξουσιών του διαχειριστή ή των διαχειριστών, προβλεπόμενος από τη σύμβαση ή από απόφαση των μελών, έστω και εάν έχει δημοσιευθεί.
2. Η σύμβαση του ομίλου μπορεί να προβλέπει ότι ο όμιλος δεσμεύεται μόνο όταν δύο ή περισσότεροι διαχειριστές ενεργούν από κοινού. Η ρήτρα αυτή αντιτάσσεται κατά των τρίτων, κατά τους όρους του άρθρου 9 παράγραφος 1, μόνο εάν έχει δημοσιευθεί σύμφωνα με το άρθρο 8.
Άρθρο 21
1. Τα κέρδη που προκύπτουν από τις δραστηριότητες του ομίλου θεωρούνται κέρδη των μελών και κατανέμονται μεταξύ τους κατά την αναλογία που προβλέπεται στη σύμβαση του ομίλου ή, εάν δεν υπάρχει σχετική ρύθμιση, κατ' ισομοιρία.
2. Τα μέλη του ομίλου συνεισφέρουν στην κάλυψη του ποσού κατά το οποίο τα έξοδα υπερβαίνουν τα έσοδα, κατά την αναλογία που προβλέπεται στη σύμβαση του ομίλου, εάν δεν υπάρχει σχετική ρύθμιση, κατ' ισομοιρία.
Άρθρο 22
1. Κάθε μέλος του ομίλου δικαιούται να εκχωρεί το μερίδιο συμμετοχής του ή ένα τμήμα του είτε σε άλλο μέλος, είτε σε τρίτον· η εκχώρηση υπόκειται στην ομόφωνη έγκριση των λοιπών μελών.
2. Ένα μέλος του ομίλου δικαιούται να συστήσει ασφάλεια με αντικείμενο τη συμμετοχή του στον όμιλο μόνον εάν δοθεί, προηγουμένως, σχετική άδεια με ομόφωνη απόφαση των υπόλοιπων μελών, εκτός εάν υπάρχει αντίθετη διάταξη στη σύμβαση του ομίλου. Ο δικαιούχος της ασφάλειας σε καμιά περίπτωση δεν μπορεί να γίνει μέλος του ομίλου μέσω της ασφάλειας αυτής.
Άρθρο 23
Ο όμιλος δεν δικαιούται να απευθύνεται προς το κοινό για την προσέλκυση αποταμιεύσεων. Άρθρο 24
1. Τα μέλη του ομίλου ευθύνονται αλληλεγγύως και απεριορίστως για τα πάσης φύσεως χρέη του. Το εθνικό δίκαιο ορίζει τις συνέπειες της ευθύνης αυτής.
2. Μέχρι την περάτωση της εκκαθάρισης του ομίλου, οι δανειστές του δεν μπορούν να επιδιώξουν την πληρωμή χρεών από ένα μέλος, κατά τους όρους της παραγράφου 1, παρά μόνον εάν έχουν στραφεί, προηγουμένως, κατά του ομίλου και δεν έχουν ικανοποιηθεί μέσα σε εύλογη προθεσμία.
Άρθρο 25
Στις επιστολές, παραγγελίες και παρόμοια έγγραφα πρέπει να αναγράφονται ευκρινώς:
α) η ονομασία του ομίλου και, πριν ή μετά απ' αυτή, οι λέξεις «Ευρωπαϊκός Όμιλος Οικονομικού Σκοπού», ή τα αρχικά «ΕΟΟΣ», εκτός εάν οι εν λόγω λέξεις ή τα εν λόγω αρχικά περιέχονται ήδη στην ονομασία·
β) ο τόπος στον οποίο τηρείται το, κατά το άρθρο 6, μητρώο όπου είναι εγγεγραμμένος ο όμιλος, καθώς και ο αριθμός εγγραφής του ομίλου στο μητρώο αυτό·
γ) η διεύθυνση της έδρας του ομίλου.
δ) ενδεχομένως, η ένδειξη ότι οι διαχειριστές οφείλουν να ενεργούν από κοινού·
ε) ενδεχομένως η ένδειξη ότι ο όμιλος είναι υπό εκκαθάριση, σύμφωνα με τα άρθρα 15, 31, 32 ή 36.
Κάθε κατάστημα του ομίλου, εφόσον είναι εγγεγραμμένο σύμφωνα με το άρθρο 10, πρέπει να αναγράφει τα παραπάνω στοιχεία, καθώς και τα στοιχεία τα σχετικά με τη δική του εγγραφή, στα προβλεπόμενα στο πρώτο εδάφιο έγγραφα που προκύπτουν από αυτό.
Άρθρο 26
1. Η απόφαση για την είσοδο νέων μελών λαμβάνεται ομόφωνα από τα μέλη του ομίλου.
2. Κάθε νέο μέλος ευθύνεται, κατά τους όρους του άρθρου 24, για τα χρέη του ομίλου, ακόμη και γι' αυτά που απορρέουν από τη δραστηριότητα του ομίλου, πριν από την είσοδο του νέου μέλους.
Μπορεί εν τούτοις να απαλλαγεί, με μια ρήτρα στη σύμβαση του ομίλου ή στην πράξη εισόδου, από την υποχρέωση εξόφλησης χρεών που δημιουργήθηκαν, πριν την είσοδό του. Η ρήτρα αυτή μπορεί να αντιταχθεί έναντι τρίτων, σύμφωνα με τους όρους που προβλέπονται στο άρθρο 9 παράγραφος 1, μόνον εάν έχει δημοσιευθεί, σύμφωνα με το άρθρο 8.
Άρθρο 27
2. Κάθε μέλος του ομίλου είναι δυνατό να αποκλειστεί από τον όμιλο για τους λόγους που απαριθμούνται στη σύμβαση του ομίλου, οπωσδήποτε δε, όταν παραβαίνει σοβαρά τις υποχρεώσεις του ή προκαλεί ή απειλεί να προκαλέσει σοβαρή διατάραξη της λειτουργίας του ομίλου.
Ο αποκλεισμός αυτός μπορεί να πραγματοποιηθεί μόνο με δικαστική απόφαση, Ύστερα από κοινή αίτηση της πλειοψηφίας των λοιπών μελών, εκτός εάν η σύμβαση του ομίλου προβλέπει διαφορετικά.
Άρθρο 28
1. Η ιδιότητα του μέλους του ομίλου απόλλυται με το θάνατο του μέλους ή όταν παύσει να πληροί τις προϋποθέσεις του άρθρου 4 παράγραφος 1.
Επιπλεον, ένα κράτος μέλος μπορεί να προβλέπει, για τις ανάγκες της νομοθεσίας του περί εκκαθάρισης, λύσης, αφερεγγυότητας ή παύσης πληρωμών, ότι η ιδιότητα του μέλους απόλλυται κατά το χρόνο που καθορίζει η εν λόγω νομοθεσία.
2. Σε περίπτωση θανάτου ενός φυσικού προσώπου, μέλους του ομίλου, η θέση του στον όμιλο μπορεί να καταληφθεί μόνο υπό τους όρους που προβλέπει η σύμβαση του ομίλου ή ελλείψει σχετικής ρύθμισης, με ομόφωνη συμφωνία των εναπομενόντων μελών.
Άρθρο 29
Μόλις ένα μέλος πάψει να αποτελεί μέλος του ομίλου, ο ή οι διαχειριστές πρέπει να κοινοποιήσουν την κατάσταση αυτή στα υπόλοιπα μέλη· πρέπει, επίσης, να προβούν στην εκπλήρωση των σχετικών υποχρεώσεων των άρθρων 7 και 8. Εξάλλου, κάθε ενδιαφερόμενος μπορεί να προβαίνει στην τήρηση αυτών των υποχρεώσεων.
Άρθρο 30
Ελλείψει αντίθετης ρύθμισης στη σύμβαση του ομίλου και με την επιφύλαξη των δικαιωμάτων που έχει αποκτήσει ένα πρόσωπο δυνάμει του άρθρου 22 παράγραφος 1 ή του άρθρου 28 παράγραφος 2, όταν ένα μέλος του ομίλου πάψει να είναι μέλος του, ο όμιλος εξακολουθεί να υφίσταται μεταξύ των υπολοίπων μελών, σύμφωνα με τους όρους που προβλέπονται απο τη σύμβαση του ομίλου ή καθορίζονται με ομόφωνη απόφαση των εν λόγω μελών.
Άρθρο 31
1. Ο όμιλος μπορεί να λυθεί με απόφαση των μελών του με την οποία κηρύσσεται η λύση αυτή. Η απόφαση αυτή λαμβάνεται με ομοφωνία, εκτός εάν η σύμβαση του ομίλου ορίζει διαφορετικά. 2. Ο όμιλος πρέπει να λύεται με απόφαση των μελών του:
α) που διαπιστώνει ότι παρήλθε η διάρκεια που ορίζεται στη σύμβαση του ομίλου ή ότι επήλθε οποιοσδήποτε άλλος λόγος λύσης του, που προβλέπεται στη σύμβαση αυτή, ή
β) που διαπιστώνει ότι έχει πραγματοποιηθεί ο σκοπός για τον οποίο έχει συσταθεί ο όμιλος, ή ότι κατέστη ανέφικτος.
Εάν, τρεις μήνες μετά την επέλευση μιας από τις καταστάσεις που αναφέρονται στο προηγούμενο εδάφιο, δεν έχει ληφθεί απόφαση για τη λύση του ομίλου, οποιοδήποτε μέλος μπορεί να ζητήσει από το δικαστήριο να απαγγείλει τη λύση αυτή.
3. Ο όμιλος μπορεί, επίσης, να διαλύεται με απόφαση των μελών του ή του εναπομένοντος μέλους, όταν δεν πληρούνται πλέον οι προϋποθέσεις του άρθρου 4 παράγραφος 2.
4. Μετά τη λύση του ομίλου με απόφαση των μελών του, ο ή οι διαχειριστές πρέπει να προβούν στην εκπλήρωση των σχετικών υποχρεώσεων των άρθρων 7 και 8. Εξάλλου, κάθε ενδιαφερόμενος μπορεί να προβαίνει στην τήρηση αυτών των υποχρεώσεων.
Άρθρο 32
1. Ύστερα από αίτηση οιουδήποτε ενδιαφερομένου ή αρμόδιας αρχής, το δικαστήριο οφείλει να κηρύξει τη διάλυση του ομίλου σε περίπτωση παράβασης των άρθρων 3, 12 ή άρθρου 31 παράγραφος 3, εκτός εάν είναι δυνατή η διευθέτηση της κατάστασης του ομίλου και επέλθει πριν ληφθεί απόφαση επί της ουσίας.
2. Ύστερα από αίτηση μέλους, το δικαστήριο μπορεί να απαγγείλει τη διάλυση του ομίλου για σπουδαίο λόγο.
3. Ένα κράτος μέλος μπορεί να προβλέπει ότι το δικαστήριο μπορεί, μετά από αίτηση αρμόδιας αρχής, να κηρύξει τη διάλυση ενός ομίλου, που έχει την έδρα του στο κράτος στο οποίο υπάγεται η αρχή αυτή, σε όλες τις περιπτώσεις που η δραστηριότητα του ομίλου αντιβαίνει στο δημόσιο συμφέρον αυτού του κράτους, εφόσον η νομοθεσία του προβλέπει αυτή τη δυνατότητα για τις εταιρείες ή τις άλλες νομικές οντότητες που υπάγονται στη νομοθεσία αυτή.
Άρθρο 33
Εάν ένα μέλος αποχωρήσει από τον όμιλο για αιτία άλλη από την εκχώρηση των δικαιωμάτων του, σύμφωνα με τους όρους του άρθρου 22 παράγραφος 1, η αξία των δικαιωμάτων και των υποχρεώσεών του αποτιμάται βάσει της περιουσίας που διαθέτει ο όμιλος τη στιγμή της αποχώρησης του μέλους.
Η εκ των προτέρων κατ' αποκοπή εκτίμηση της αξίας των δικαιωμάτων και υποχρεώσεων του αποχωρούντος μέλους απαγορεύεται.
Άρθρο 34
Με την επιφύλαξη του άρθρου 37 παράγραφος 1, κάθε μέλος που παύει να είναι μέλος του ομίλου, εξακολουθεί να υπέχει ευθύνη, υπό τους όρους του άρθρου 24, για τα χρέη που απορρέουν από τη δραστηριότητα του ομίλου, πριν από την απώλεια της ιδιότητάς του ως μέλους.
Άρθρο 35
1. Η διάλυση του ομίλου συνεπάγεται την εκκαθάρισή του.
2. Η εκκαθάριση του ομίλου και η περάτωσή της διέπονται από το εθνικό δίκαιο.
3. Η κατά το άρθρο 1 παράγραφος 2 ικανότητα του ομίλου εξακολουθεί να υφίσταται μέχρι την περάτωση της εκκαθάρισης.
4. Ο ή οι εκκαθαριστές προβαίνουν στην εκπλήρωση των σχετικών υποχρεώσεων των άρθρων 7 και 8.
Άρθρο 36
Οι ευρωπαϊκοί όμιλοι οικονομικού σκοπού υπόκεινται στις διατάξεις του εθνικού δικαίου που διέπουν την αφερεγγυότητα και την παύση πληρωμών. Η έναρξη διαδικασίας κατά του ομίλου, λόγω αφερεγγυότητάς του ή παύσης πληρωμών, δεν συνεπάγεται αφ' εαυτής την έναρξη ίδιας διαδικασίας κατά των μελών του ομίλου αυτού.
Άρθρο 37
1. Στην περίπτωση που, στο εφαρμοζόμενο εθνικό δίκαιο προβλέπεται μεγαλύτερη προθεσμία, εφαρμόζεται, όσον αφορά τις αγωγές κατά μέλους για χρέη που απορρέουν από τη δραστηριότητα του ομίλου, πριν από την απώλεια της ιδιότητάς του ως μέλους, πενταετής προθεσμία παραγραφής η οποία υπολογίζεται από τη δημοσίευση, σύμφωνα με το άρθρο 8, της εξόδου του μέλους από τον όμιλο.
2. Στην περίπτωση που, στο εφαρμοζόμενο εθνικό δίκαιο προβλέπεται μεγαλύτερη προθεσμία, εφαρμόζεται, όσον αφορά τις αγωγές κατά ενός μέλους του ομίλου για τα χρέη που απορρέουν από τη δραστηριότητα του ομίλου αυτού, πενταετής προθεσμία παραγραφής η οποία υπολογίζεται από τη δημοσίευση, σύμφωνα με το άρθρο 8, της περάτωσης της εκκαθάρισης του ομίλου.
Άρθρο 38
Εφόσον ο όμιλος ασκεί δραστηριότητα σε ένα κράτος μέλος, κατά παράβαση του δημοσίου συμφέροντος αυτού του κράτους, μια αρμόδια αρχή του εν λόγω κράτους μπορεί να απαγορεύσει τη δραστηριότητα αυτή. Κατά της απόφασης της αρμόδιας αρχής πρέπει να είναι δυνατή προσφυγή σε δικαστική αρχή. Άρθρο 39
1. Τα κράτη μέλη ορίζουν το ή τα μητρώα στα οποία πρέπει να γίνεται, η κατά τα άρθρα 6 και 10, εγγραφή και θεσπίζουν τους κανόνες που διέπουν την εγγραφή αυτή. Καθορίζουν, επίσης, τις προϋποθέσεις υπό τις οποίες πραγματοποιείται η καταχώρηση των εγγράφων που αναφέρονται στα άρθρα 7 και 10. Εξασφαλίζουν τη δημοσίευση των, κατά το άρθρο 8, πράξεων και ενδείξεων στο οικείο επίσημο δελτίο του κράτους μέλους, στο οποίο εδρεύει ο όμιλος και, ενδεχομένως, προβλέπουν τους τρόπους δημοσίευσης των πράξεων και ενδείξεων που προβλέπει το άρθρο 8 στοιχείο γ).
Επίσης, τα κράτη μεριμνούν,ώστε ο κάθε ενδιαφερόμενος να μπορεί να λαμβάνει γνώση στο μητρώο του άρθρου 6 ή, ενδεχομένως, του άρθρου 10, των εγγραφών που αναφέρονται στο άρθρο 7, καθώς, και να λαμβάνει, ακόμα και ταχυδρομικώς, πλήρες αντίγραφο ή απόσπασμα.
Τα κράτη μέλη μπορούν να προβλέψουν την πληρωμή των εξόδων που προκύπτουν από τις πράξεις που αναφέρονται στα προηγούμενα εδάφια· τα έξοδα αυτά δεν μπορούν να υπερβαίνουν τις διοικητικές δαπάνες.
2. Τα κράτη μέλη μεριμνούν,ώστε, οι ενδείξεις, που πρεπει να δημοσιεύονται στην Επίσημη Εφημερίδα των Ευρωπαϊκών Κοινοτήτων, δυνάμει του άρθρου 11, να ανακοινώνονται στο Γραφείο Επισήμων Δημοσιεύσεων των Ευρωπαϊκών Κοινοτήτων μέσα στον μήνα που ακολουθεί τη δημοσίευση στο επίσημο δελτίο που αναφέρει η παράγραφος 1.
3. Τα κράτη μέλη θεσπίζουν κατάλληλες κυρώσεις για παράβαση των διατάξεων των άρθων 7, 8 και 10, σχετικά με τη δημοσιότητα και παράβαση των διατάξεων του άρθρου 25.
Άρθρο 40
Για τα κέρδη που προκύπτουν από τη δραστηριότητα του ομίλου φορολογούνται μόνο τα μέλη του.
Άρθρο 41
1. Τα κράτη μέλη θεσπίζουν τα μέτρα που απαιτούνται, δυνάμει του άρθρου 39, πριν από την 1η Ιουλίου 1989 και τα κοινοποιούν αμέσως στην Επιτροπή.
2. Τα κράτη ανακοινώνουν, προς ενημέρωση, στην Επιτροπή τις κατηγορίες φυσικών προσώπων, εταιρειών και άλλων νομικών οντοτήτων των οποίων απαγορεύεται η συμμετοχή σε όμιλο, σύμφωνα με το άρθρο 4 παράγραφος 4. Η Επιτροπή ενημερώνει σχετικά τα άλλα κράτη μέλη.
Άρθρο 42
1. Αμέσως μετά την έκδοση του κανονισμού συνιστάται, στα πλαίσια της Επιτροπής, επιτροπή συνεννόησης, έργο της οποίας είναι:
α) να διευκολύνει, με την επιφύλαξη των άρθρων 169 και 170 της συνθήκης, την εφαρμογή του παρόντος κανονισμού μέσω περιοδικών συνεννοήσεων ιδίως, όσον αφορά τα πρακτικά προβλήματα εφαρμογής του·
β) να συμβουλεύει, αν απαιτείται, την Επιτροπή σχετικά με συμπληρώσεις ή τροποποιήσεις του παρόντος κανονισμού.
2. Η επιτροπή συνεννόησης απαρτίζεται από εκπροσώπους των κρατών μελών, καθώς και από εκπροσώπους της Επιτροπής. Την προεδρία ασκεί εκπρόσωπος της Επιτροπής. Η γραμματεία εξασφαλίζεται από τις υπηρεσίες της Επιτροπής.
τη συνθήκη για την ίδρυση της Ευρωπαϊκής Οικονομικής Κοινότητας,
τον κανονισμό (ΕΟΚ) αριθ. 1035/72 του Συμβουλίου της 18ης Μαΐου 1972 περί κοινής οργανώσεως αγοράς στον τομέα των οπωροκηπευτικών (1), όπως τροποποιήθηκε τελευταία από τον κανονισμό (ΕΟΚ) αριθ. 1332/84 (2),
τον κανονισμό (ΕΟΚ) αριθ. 449/69 του Συμβουλίου της 11ης Μαρτίου 1969 περί αποδόσεως των ενισχύσεων που χορήγησαν τα κράτη μέλη στις οργανώσεις παραγωγών οπωροκηπευτικών (3), και ιδίως το άρθρο 7 παράγαφος 3,
Εκτιμώντας: ότι ο κανονισμός (ΕΟΚ) αριθ. 3284/83 του Συμβουλίου (4), τροποποίησε το σύστημα ενισχύσεων για τις οργανώσεις παραγωγών οπωροκηπευτικών·
ότι είναι, κατά συνέπεια, απαραίτητο να προσαρμοστεί το περιεχόμενο των εντύπων, που προβλέπει ο κανονισμός (ΕΟΚ) αριθ. 850/80 της Επιτροπής (5), σύμφωνα με τις τροποποιηθείσες διατάξεις·
ότι τα μέτρα που προβλέπονται από τον παρόντα κανονισμό είναι σύμφωνα με τη γνώμη του Ευρωπαϊκού Γεωργικού Προσανατολισμού και Εγγυήσεων,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο μόνο
Τα παραρτήματα Ι και ΙΙ του κανονισμού (ΕΟΚ) αριθ. 2264/69 της Επιτροπής (6) αντικαθίσταται από τα παραρτήματα Ι και ΙΙ του παρόντος κανονισμού.
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος.
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας,
τη πράξη προσχώρησης της Ισπανίας και της Πορτογαλίας, και ιδίως τα άρθρα 171 και 358,
τον κανονισμό (ΕΟΚ) αριθ. 3117/85 του Συμβουλίου της 4ης Νοεμβρίου 1985 για τη θέσπιση γενικών κανόνων σχετικά με τη χορήγηση εξισωτικών αποζημιώσεων για τις σαρδέλες (1), και ιδίως το άρθρο 4,
Εκτιμώντας: ότι το άρθρο 2 του κανονισμού (ΕΟΚ) αριθ. 3117/85 καθορίζει τους όρους χορήγησης της αντισταθμιστικής αποζημίωσης οι οποίοι αφορούν τα προϊόντα, τα ποσοστικά όρια των 2 000 τόνων, καθώς και τους επωφελούμενους από το καθεστώς και καθορίζει τη μέθοδο υπολογισμού αυτής της αποζημίωσης·
ότι το καθεστώς αυτό πρέπει να εφαρμόζεται στις κατηγορίες σαρδελών που είναι δυνατό να διατίθενται χωρίς δυσκολίες μετά τη μεταποίησή τους·
ότι οι υγειονομικές και τεχνικές διατάξεις που θεσπίστηκαν από τις εθνικές αρχές εξασφαλίζουν ότι τα εν λόγω προϊόντα έχουν υποστεί, με πλήρη και οριστικό τρόπο, μια από τις μεταποιήσεις που αναφέρονται στο άρθρο 3 παράγραφος 1 του κανονισμού (ΕΟΚ) αριθ. 3117/85· ότι πρέπει να ελέγχεται ότι προϊόντα που έχουν υποστεί μεταποίηση είναι σύμφωνα προς τις εν λόγω διατάξεις·
ότι, για να προσδιοριστεί ακριβώς το πεδίο εφαρμογής του παρόντος καθεστώτος, πρέπει να καθοριστούν οι τύποι μεταποίησης που είναι αποδεκτοί·
ότι, για τα προϊόντα για τα οποία έχει αποκτηθεί το δικαίωμα στην αποζημίωση, πρέπει να καθορισθούν ορισμένες λεπτομέρειες για την υποβολή των αιτήσεων, εκ μέρους των ενδιαφερομένων, για την καταβολή της αποζημίωσης·
ότι, για να καταστεί δυνατός ο συνεχής έλεγχος, οι επωφελούμενοι από την αποζημίωση πρέπει να τηρούν συνεχώς ενήμερη την αρχή που είναι αρμόδια για τον έλεγχο, για τις σχετικές με τη μεταποίηση δραστηριότητές τους·
ότι, σύμφωνα με το άρθρο 2 παράγραφος 3 της συνθήκης προσχώρησης, τα όργανα των Κοινοτήτων μπορούν να θεσπίσουν, πριν από την προσχώρηση, τα μέτρα που αναφέρονται στα άρθρα 171 και 358 της πράξης·
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της Επιτροπής Διαχειρίσεως των Προϊόντων Αλιείας,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
- αλιεύτηκαν από ένα μέλος της οργάνωσης των παραγωγών,
- πωλούνται σε έναν μεταποιητή και προορίζονται για πλήρη και οριστική μεταποίηση σύμφωνα με τις υγειονομικές και τεχνικές διατάξεις που ισχύουν στο κράτος μέλος στο οποίο είναι εγκατεστημένος ο μεταποιητής και οι οποίες αφορούν τα προϊόντα που προορίζονται για ανθρώπινη κατανάλωση.
2. Οι μεταποιήσεις που αναφέρονται στην παράγραφο 1 είναι:
α) η κατάψυξη·
β) η παρασκευή κονσερβών της κλάσης 16.04 του κοινού δασμολογίου·
γ) το κόψιμο σε φιλέτα ή το κόψιμο, εφόσον πραγματοποιείται μια από τις μεταποιήσεις που αναφέρονται στα στοιχεία α) και β).
Άρθρο 3
Το ποσό της αποζημίωσης καθορίζεται για κάθε παρτίδα μιας συγκεκριμένης κατηγορίας που πωλείται σύμφωνα με το άρθρο 2 παράγραφος 4 του κανονισμού (ΕΟΚ) αριθ. 3117/85.
Άρθρο 4
Εφόσον μια από τις μεταποιήσεις που αναφέρεται στο άρθρο 2 παράγραφο 2 πραγματοποιήθηκε σε κράτος μέλος διαφορετικό από αυτό που αναγνώρισε την οργάνωση των παραγωγών, για λογαριασμό της οποίας διενεργήθηκε η μεταποίηση, η απόδειξη ότι αυτή η μεταποίηση πραγματοποιήθηκε παρέχεται με το αντίτυπο του ελέγχου Τ αριθ. 5, σύμφωνα με τις διατάξεις του κανονισμού (ΕΟΚ) αριθ. 223/77 της Επιτροπής (2) και τις διατάξεις του παρόντος κανονισμού.
Το εν λόγω έγγραφο πρέπει να περιλαμβάνει:
- στο χώρο 41, περιγραφή των εμπορευμάτων στην κατάσταση που βρίσκονται τη στιγμή της αποστολής·
- στο χώρο 104, μία από τις ακόλουθες ενδείξεις με κεφαλαία γράμματα:
«VERARBEITUNG, FUER DIE EINE AUSGLEICHSENTSCHAEDIGUNG GEWAEHRT WIRD
εφόσον δεν υπάρχουν, τη στιγμή της καταβολής, πληροφορίες από τις οποίες συνάγεται ότι δεν πραγματοποιήθηκε η πλήρης και οριστική μεταποίηση.
2. Ο μεταποιητής δεσμεύεται γραπτώς να μεταποιήσει τα προϊόντα που αποτελούν το αντικείμενο της σύμβασης σύμφωνα με τις διατάξεις του άρθρου 2. Για το σκοπό αυτό υποχρεούται να προσδιορίζει, στα λογιστικά βιβλία της επιχείρησής του, τις ποσότητες που αγοράστηκαν στα πλαίσια αυτού του καθεστώτος. Ο μεταποιητής δεσμεύεται εξάλλου να δεχθεί κάθε σχετικό έλεγχο στις εγκαταστάσεις του από τις αρμόδιες αρχές.
3. Η αίτηση καταβολής της αποζημίωσης υποβάλλεται από τις οργανώσεις παραγωγών στις αρμόδιες αρχές του ενδιαφερομένου κράτους μέλους το αργότερο στο τέλος του μήνα μετά από εκείνον κατά τον οποίο καταρτίστηκε η σύμβαση πώλησης.
Άρθρο 6
Τα ενδιαφερόμενα κράτη μέλη καθιερώνουν σύστημα ελέγχου, με σκοπό να εξασφαλιστεί ότι τα προϊόντα για τα οποία ζητήθηκε η αποζημίωση δικαιούνται να τύχουν αποζημίωσης και ότι τηρούνται οι διατάξεις του παρόντος κανονισμού.
2. Οι λεπτομέρειες του συστήματος ελέγχου θεσπίζονται από το κράτος μέλος και πρέπει να προβλέπουν τουλάχιστον τα εξής:
- επιτόπιους ελέγχους στις βιομηχανίες μεταποίησης,
- προσκόμιση, από τον επωφελούμενο από το καθεστώς, εγγράφων που να αποδεικνύουν ότι δικαιούται αποζημίωσης,
- καθορισμό των στοιχείων που πρέπει να αναφέρονται στην αίτηση αποζημίωσης που προβλέπεται στο άρθρο 5,
- καθορισμό στους καταλόγους πώλησης των οργανώσεων παραγωγών των πωληθέντων ποσοτήτων στα πλαίσια του παρόντος καθεστώτος.
Άρθρο 7
1. Τα ενδιαφερόμενα κράτη μέλη ανακοινώνουν στην Επιτροπή, το αργότερο δύο μήνες μετά την ημερομηνία έναρξης ισχύος του παρόντος κανονισμού, τα μέτρα ελέγχου που έχουν θεσπίσει, κατ' εφαρμογή του άρθρου 6 παράγραφος 1.
2. Τα κράτη μέλη ανακοινώνουν επίσης στην Επιτροπή, κάθε μήνα, τις ποσότητες που πωλήθηκαν, οι οποίες μπορούν να τύχουν αποζημίωσης κατά τη διάρκεια του προηγούμενου μήνα, κατανεμημένες κατά εμπορική κατηγορία και κατά είδος μεταποίησης και τις δαπάνες τις σχετικές με την εν λόγω αποζημίωση.
3. Οι αρμόδιες αρχές, κατά τον έλεγχο που προβλέπεται στο άρθρο 6, διορθώνουν, ενδεχομένως το ποσό της αποζημίωσης, με βάση τις πληροφορίες που συγκεντρώνουν.
Άρθρο 8
Ο συντελεστής μετατροπής που εφαρμόζεται στην αποζημίωση είναι ο αντιπροσωπευτικός συντελεστής που ισχύει την ημέρα πώλησης του προϊόντος.
Άρθρο 9
Ο παρών κανονισμός αρχίζει να ισχύει την 1η Μαρτίου 1986, με την επιφύλαξη της έναρξης ισχύος της συνθήκης προσχώρησης της Ισπανίας και της Πορτογαλίας. Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος. Βρυξέλλες, 6 Δεκεμβρίου 1985. Για την Επιτροπή Frans ANDRIESSEN Αντιπρόεδρος (1) ΕΕ αριθ. L 297 της 9. 11. 1985, σ. 1. (2) ΕΕ αριθ. L 38 της 9. 2. 1977, σ. 20.
τον κανονισμό (ΕΟΚ) αριθ. 804/68 του Συμβουλίου της 27ης Ιουνίου 1968 περί κοινής οργανώσεως των αγορών στον τομέα του γάλακτος και των γαλακτοκομικών προϊόντων (1), όπως τροποποιήθηκε τελευταία από τον κανονισμό (ΕΟΚ) αριθ. 1298/85 (2), και ιδίως το άρθρο 6 παράγραφος 7,
Εκτιμώντας: ότι ο κανονισμός (ΕΟΚ) αριθ. 3143/85 της Επιτροπής της 11ης Νοεμβρίου 1985 σχετικά με τη διάθεση, σε μειωμένη τιμή, του βουτύρου παρεμβάσεως που προορίζεται για την άμεση κατανάλωση υπό μορφή συμπυκνωμένου βουτύρου (3), όπως τροποποιήθηκε από τον κανονισμό (ΕΟΚ) αριθ. 3338/85 (4), προβλέπει να υπάρχουν στις συσκευασίες του συμπυκνωμένου βουτύρου με χαρακτήρες ευκρινείς και ευανάγνωστους ορισμένες ενδείξεις· ότι, λόγω σφάλματος, η ένδειξη στην ιταλική γλώσσα δεν αντιστοιχεί με την ένδειξη που περιλαμβάνεται στο κείμενο που υποβλήθηκε ψηφοφορία στην Επιτροπή Διαχειρίσεως Γάλακτος και Γαλακτοκομικών προϊόντων · ότι θα πρέπει, συνεπώς, να διορθωθεί ο κανονισμός αυτός,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Στο άρθρο 5 παράγραφος 4 πρώτο εδάφιο, η προτελευταία περίπτωση αντικαθίσταται από το ακόλουθο κείμενο:
«- Burro concentrato».
Άρθρο 2
Ο παρών κανονισμός αρχίζει να ισχύει την επόμενη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΑΠΟΦΑΣΗ ΤΟΥ ΣΥΜΒΟΥΛΙΟΥ της 22ας Δεκεμβρίου 1986 για την καθιέρωση διαδικασίας διαβουλεύσεων και συνεργασίας στον τουριστικό τομέα (86/664/ΕΟΚ)
την πρόταση της Επιτροπής(1),
τη γνώμη του Ευρωπαϊκού Κοινοβουλίου(2),
τη γνώμη της Οικονομικής και Κοινωνικής Επιτροπής(3), δημοσιευθεί στην Επίσημη Εφημερίδα).
Εκτιμώντας: ότι, κατά το άρθρο 2 της συνθήκης, σκοπός της Κοινότητας είναι ιδίως η προώθηση της αρμονικής ανάπτυξης των οικονομικών δραστηριοτήτων σε όλη την Κοινότητα, της συνεχούς και ισόρροπης οικονομικής επέκτασης και των στενοτέρων σχέσεων μεταξύ των κρατών μελών της; ότι ο τουρισμός μπορεί να συμβάλει στην επίτευξη των στόχων αυτών;
ότι το ψήφισμα του Συμβουλίου της 10ης Απριλίου 1984 για την κοινοτική πολιτική τουρισμού(4) υπογραμμίζει την αναγκαιότητα των διαβουλεύσεων μεταξύ των κρατών μελών και της Επιτροπής σε θέματα τουρισμού;
ότι οι διαβουλεύσεις και ο συντονισμός αποτελούν χρήσιμα μέσα για την προώθηση της συνεργασίας μεταξύ κρατών μελών και Επιτροπής με σκοπό την επίτευξη των στόχων της συνθήκης;
ότι είναι σημαντικό κάθε κράτος μέλος να επιτρέπει στα άλλα κράτη μέλη και στην Επιτροπή να ωφεληθούν από την εμπειρία που έχει αποκτήσει στον τουριστικό τομέα;
ότι, ενόψει των διαβουλεύσεων που θα πραγματοποιηθούν στον τουριστικό τομέα, είναι σκόπιμο να εξασφαλιστεί η ανταλλαγή πληροφοριών μεταξύ κρατών μελών και Επιτροπής;
ότι οι διαβουλεύσεις αυτές δεν πρέπει να επικαλύπτονται με τις εργασίες άλλων οργάνων της Κοινότητας,
ΑΠΟΦΑΣΙΖΕΙ:
Αρθρο 1
Στα πλαίσια της Επιτροπής των Ευρωπαϊκών Κοινοτήτων συνιστάται συμβουλευτική επιτροπή τουρισμού, στο εξής αποκαλούμενη «επιτροπή». Αποτελείται από μέλη τα οποία ορίζει κάθε κράτος μέλος.
Αρθρο 2
Έργο της συμβουλευτικής επιτροπής είναι η διευκόλυνση της ανταλλαγής πληροφοριών, των διαβουλεύσεων και, ενδεχομένως, η συνεργασία στον τομέα του τουρισμού και ιδίως της παροχής υπηρεσιών προς τους περιηγητές.
Αρθρο 3
Για τους σκοπούς του άρθρου 2, κάθε κράτος μέλος διαβιβάζει μία φορά το χρόνο στην Επιτροπή των Ευρωπαϊκών Κοινοτήτων έκθεση των σημαντικότερων μέτρων που έλαβε και, ει δυνατόν, των μέτρων που σχεδιάζει να λάβει στον τομέα παροχής τουριστικών υπηρεσιών, εφόσον αυτά ενδέχεται να έχουν επιπτώσεις σε ταξιδιώτες από άλλα κράτη μέλη.
Η Επιτροπή των Ευρωπαϊκών Κοινοτήτων ενημερώνει τα άλλα κράτη μέλη για τα μέτρα αυτά.
Αρθρο 4
3. ^Η συμβουλευτική επιτροπή συμβουλεύει επίσης την Επιτροπή των Ευρωπαϊκών Κοινοτήτων για κάθε θέμα για το οποίο η Επιτροπή ζητά τη γνώμη της.
4. ^Οι πληροφορίες και οι διαβουλεύσεις που προβλέπονται από την παρούσα απόφαση καλύπτονται από το επαγγελματικό απόρρητο.
Αρθρο 5
Η συμβουλευτική επιτροπή προεδρεύεται από την Επιτροπή των Ευρωπαϊκών Κοινοτήτων.
Η Επιτροπή παρέχει στην επιτροπή υπηρεσίες γραμματείας.
Έχοντας υπόψη την πράξη προσχώρησης της Ισπανίας και της Πορτογαλίας, και ιδίως το άρθρο 396,
Εκτιμώντας: ότι, λόγω της προσχώρησης της Πορτογαλίας, ενδείκνυται να γίνουν ορισμένες πρόσθετες τεχνικές προσαρμογές στην οδηγία 85/384/ΕΟΚ (1), όπως τροποποιήθηκε από την οδηγία 85/614/ΕΟΚ (2), για να εξασφαλιστεί η ισότιμη εφαρμογή της από τη Δημοκρατία της Πορτογαλίας και τα άλλα κράτη μέλη·
ότι, δυνάμει το άρθρου 2 παράγραφος 3 της συνθήκης προσχώρησης της Ισπανίας και της Πορτογαλίας, τα όργανα των Κοινοτήτων μπορούν να θεσπίσουν τα μέτρα που προβλέπονται στο άρθρο 396 της πράξης προσχώρησης, τα οποία τίθενται σε ισχύ κατά την ημερομηνία της έναρξης ισχύος της εν λόγω συνθήκης,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Από 1ης Ιανουαρίου 1986, το άρθρο 11 σημείο κ) της οδηγίας 85/384/ΕΟΚ συμπληρώνεται με τα εξής:
τον κανονισμό (ΕΟΚ) αριθ. 426/86 του Συμβουλίου της 24ης Φεβρουαρίου 1986 για την κοινή οργάνωση αγοράς στον τομέα των μεταποιημένων οπωροκηπευτικών (1), και ιδίως το άρθρο 6 παράγραφος 4, Εκτιμώντας:
ότι το άρθρο 2 παράγραφος 1 του κανονισμού (ΕΟΚ) αριθ. 426/86 προβλέπει καθεστώς ενίσχυσης στην παραγωγή για ορισμένα προϊόντα · ότι το άρθρο 6 παράγραφος 1 στοιχείο β) του εν λόγω κανονισμού ορίζει ότι η ενίσχυση καταβάλλεται μόνο για τα προϊόντα τα οποία ανταποκρίνονται στις απαιτήσεις ποιότητας που πρέπει να καθορισθούν·
ότι στόχος των εν λόγω απαιτήσεων ποιότητας είναι να αποφευχθεί η παραγωγή προϊόντων για τα οποία δεν υπάρχει ζήτηση ή προϊόντων τα οποία θα μπορούσαν να προκαλέσουν διαταραχή της αγοράς· ότι οι απαιτήσεις αυτές πρέπει να βασίζονται σε παραδοσιακές θεμιτές διαδικασίες παρασκευής·
ότι, προκειμένου να υλοποιηθεί το καθεστώς ενίσχυσης στην παραγωγή, ο παρών κανονισμός πρέπει να εφαρμοσθεί σε συνδυασμό με τον κανονισμό (ΕΟΚ) αριθ. 1599/84 της Επιτροπής της 5ης Ιουνίου 1984 περί λεπτομερειών κανόνων για την εφαρμογή του συστήματος ενίσχυσης στην παραγωγή προϊόντων που έχουν μεταποιηθεί από οπωροκηπευτικά (2), όπως τροποποιήθηκε από τον κανονισμό (ΕΟΚ) αριθ. 1155/86 (3), ιδίως όσον αφορά τον έλεγχο των μεταποιημένων προϊόντων·
ότι οι ποιοτικές προδιαγραφές που καθορίζονται στον κανονισμό αυτό είναι μέτρα για την εφαρμογή του συστήματος ενίσχυσης στην παραγωγή· ότι δεν έχουν καθορισθεί ακόμα στην Κοινότητα ποιοτικές προδιαγραφές για την εμπορία των προϊόντων· ότι για το σκοπό αυτό μπορούν να εξακολουθούν να εφαρμόζονται από τα κράτη μέλη οι εθνικές προδιαγραφές με την προϋπόθεση ότι συμβιβάζονται με τις διατάξεις της συνθήκης για την ελεύθερη κυκλοφορία των εμπορευμάτων·
ότι η Επιτροπή Διαχείρισης Μεταποιημένων Προϊόντων με Βάση τα Οπωροκηπευτικά δεν διετύπωσε γνώμη στην προθεσμία που όρισε ο πρόεδρός της,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο παρών κανονισμός καθορίζει τις απαιτήσεις ελάχιστης ποιότητας, στις οποίες πρέπει να ανταποκρίνονται τα προϊόντα με βάση την τομάτα όπως ορίζεται στο άρθρο 1 παράγραφος 2 του κανονισμού (ΕΟΚ) αριθ. 1599/84, προκειμένου να τύχουν της ενίσχυσης στην παραγωγή που προβλέπεται στο άρθρο 2 παράγραφος 1 του κανονισμού (ΕΟΚ) αριθ. 426/86.
Άρθρο 2
Άρθρο 3
Για τους σκοπούς του παρόντος τίτλου νοούνται ως « αποφλοιωμένες τομάτες»:
- ολόκληρες και μη ολόκληρες αποφλοιωμένες τομάτες σε κονσέρβα, όπως ορίζεται στο άρθρο 1 παράγραφος 2 στοιχεία η), θ), ι) και ια) του κανονισμού (ΕΟΚ) αριθ. 1599/84.
Άρθρο 4
1. Επιτρέπεται να προστεθούν στις αποφλοιωμένες τομάτες μόνο τα ακόλουθα συστατικά:
- νερό
- χυμός τομάτας
- τοματοπολτός
- κοινό αλάτι (χλωριούχο νάτριο)
- φυσικά καρυκεύματα, αρωματικά φυτά και τα εκχυλίσματά τους καθώς και φυσικές αρωματικές ύλες
Στην παρασκευή αποφλοιωμένων τοματών επιτρέπεται να χρησιμοποιούνται σαν πρόσθετα μόνο το κιτρικό οξύ (Ε 330) και το χλωριούχο ασβέστιο (509).
2. Η ποσότητα του κοινού αλατιού που προστίθεται δεν πρέπει να υπερβαίνει το 3 % του καθαρού βάρους ενώ, όταν προστίθεται χλωριούχο ασβέστιο, η συνολική περιεκτικότητα σε ιόντα ασβεστίου δεν πρέπει να υπερβαίνει το 0,045 % για τα ολόκληρα προϊόντα και το 0,080 % για τα μη ολόκληρα προϊόντα. Κατά τον προσδιορισμό της ποσότητας του κοινού αλατιού που έχει προστεθεί, η φυσική περιεκτικότητα σε χλωριούχα άλατα θεωρείται ίση με 2 % της περιεκτικότητας σε ξηρό βάρος.
3. Ο χυμός τομάτας και ο τοματοπολτός που έχουν προστεθεί πρέπει να ανταποκρίνονται στις ελάχιστες προδιαγραφές του τίτλου ΙΙ.
Άρθρο 5
1. Οι αποφλοιωμένες τομάτες είναι απαλλαγμένες από ξένες γεύσεις κα οσμές και το χρώμα τους είναι χαρακτηριστικό της ποικιλίας που χρησιμοποιείται και των κατάλληλα μεταποιημένων αποφλοιωμένων τοματών.
2. Οι αποφλοιωμένες τομάτες δεν πρέπει πρακτικά να περιέχουν φλοιούς. Οι ολόκληρες αποφλοιωμένες τομάτες είναι πρακτικά απαλλαγμένες από τεμάχια με φυσικές ατέλειες.
3. Ο αριθμός μυκήτων στις αποφλοιωμένες τομάτες (τομάτες και επικαλύπτον υγρό) δεν υπερβαίνει τα 50 % θετικά πεδία, ενώ το pH δεν υπερβαίνει το 4,5.
Άρθρο 6
1. Τα προϊόντα θεωρούνται ότι ανταποκρίνονται στο άρθρο 5 παράγραφος 2 όταν τα ελαττώματά τους δεν υπερβαίνουν τα ακόλουθα όρια ανοχής:
- ατέλειες: 35 cm2 αθροιστικής επιφάνειας
- φλοιός:
- σε ολόκληρα προϊόντα: 300 cm2 αθροιστικής επιφάνειας
- σε μη ολόκληρα προϊόντα: 1 250 cm2 αθροιστικής επιφάνειας
Τα όρια ανοχής καθορίζονται ανά 10 χιλιόγραμμα καθαρού βάρους,
2. Για τους σκοπούς της παραγράφου 1 νοούνται ως:
α) «ατέλειες», οι περιοχές μέσα στις οποίες έχουν προχωρήσει οι επιφανειακές βλάβες, με αποτέλεσμα να παρουσιάζουν έντονη αντίθεση από άποψη χρώματος ή υφής προς το φυσιολογικό ιστό της τομάτας και οι οποίες, κανονικά, θα έπρεπε να είχαν αφαιρεθεί κατά τη μεταποίηση.
β) «φλοιοί», τόσο οι φλοιοί που είναι προσκολλημένοι στη σάρκα της τομάτας όσο και οι φλοιοί που βρίσκονται ελεύθεροι μέσα στον περιέκτη.
Άρθρο 7
1. Για τις αποφλοιωμένες τομάτες σε κονσέρβα, οι τομάτες και το επικαλύπτον υγρό σε έναν περιέκτη καταλαμβάνουν τουλάχιστον το 90 % της υδατοχωρητικότητας του περιέκτη.
2. Το στραγγισμένο καθαρό βάρος των ολόκληρων αποφλοιωμένων τοματών σε κονσέρβα είναι κατά μέσον όρο τουλάχιστον ίσο με το 56 % της υδατοχωρητικότητας του περιέκτη, εκφρασμένης σε γραμμάρια.
3. Όταν οι αποφλοιωμένες τομάτες σε κονσέρβα συσκευάζονται σε γυάλινους περιέκτες, η υδατοχωρητικότητα μειώνεται κατά 20 ml πριν από τον υπολογισμό των ποσοστών που αναφέρονται στις παραγράφους 1 και 2.
Άρθρο 8
Για του σκοπούς του παρόντος τίτλου νοούνται ως «χυμός τομάτας » και «τοματοπολτός», τα προϊόντα που ορίζονται στο άρθρο 1 παράγραφος 2 στοιχεία ιγ) και ιδ) του κανονισμού (ΕΟΚ) αριθ. 1599/84.
Άρθρο 9
1. Επιτρέπεται να προστεθούν στο χυμό τομάτας και τον τοματοπολτό μόνο τα ακόλουθα συστατικά:
- κοινό αλάτι (χλωριούχο νάτριο),
- φυσικά καρυκεύματα, φυσικά αρωματικά φυτά και τα εκχυλίσματά τους καθώς και φυσικές αρωματικές ύλες.
2. Στην παρασκευή χυμού τομάτας και τοματοπολτού επιτρέπεται να χρησιμοποιείται σαν πρόσθετο μόνο το κιτρικό οξύ (Ε 330). Επιπλέον μπορεί να χρησιμοποιηθεί:
- ασκορβικό οξύ (Ε 300) στην παρασκευή χυμού τομάτας περιεκτικότητας σε ξηρό βάρος τουλάχιστον 7 %. Ωστόσο, η περιεκτικότητα σε ασκορβικό οξύ δεν πρέπει να υπερβαίνει το 0,03 % κατά βάρος του τελικού προϊόντος,
- διοξείδιο του πυριτίου (551) στην παρασκευή σκόνης τοματοπολτού. Ωστόσο, η περιεκτικότητα σε διοξείδιο του πυριτίου δεν πρέπει να υπερβαίνει το 1 % κατά βάρος του τελικού προϊόντος.
3. Η ποσότητα του κοινού αλατιού που προστίθεται δεν πρέπει να υπερβαίνει:
α) το 15 % κατά βάρος της περιεκτικότητας σε ξηρό βάρος, στην περίπτωση τοματοπολτού με περιεκτικότητα σε ξηρό βάρος μεγαλύτερη από 20 %· και
β) το 3 % του καθαρού βάρους στην περίπτωση άλλων τοματοπολτών και του χυμού τομάτας.
Κατά τον προσδιορισμό της ποσότητας του κοινού αλατιού που έχει προστεθεί, η φυσική περιεκτικότητα σε χλωριούχα άλατα θεωρείται ίση με 2 % της περιεκτικότητας σε ξηρό βάρος.
Άρθρο 10
1. Ο χυμός τομάτας και ο τοματοπολτός έχουν:
α) χαρακτηριστικό κόκκινο χρώμα· και
β) καλή γεύση, χαρακτηριστική ενός κατάλληλα μεταποιημένου προϊόντος.
Τα προϊόντα είναι απαλλαγμένα από οποιαδήποτε ξένη γεύση, ιδίως τη γεύση καμμένου ή καραμελοποιημένου προϊόντος. 2. Ο χυμός τομάτας και ο τοματοπολτός είναι:
α) απαλλαγμένοι από εμφανείς ξένες φυτικές ύλες, στις οποίες συμπεριλαμβάνονται ο φλοιός, οι σπόροι και άλλα τραχιά μέρη της τομάτας·
β) πρακτικά απαλλαγμένοι από ανόργανες ακαθαρσίες.
3. Θεωρείται ότι οι απαιτήσεις που προβλέπονται στην παράγραφο 2 έχουν τηρηθεί όταν:
α) οι τυχόν ξένες φυτικές ύλες εντοπίζονται μόνο με εντατική εξέταση με γυμνό μάτι· και
β) η περιεκτικότητα σε ανόργανες ακαθαρσίες δεν υπερβαίνει το 0,1 % της περιεκτικότητας σε ξηρό βάρος, αφού αφαιρεθεί το επιτραπέζιο αλάτι που έχει προστεθεί και, στην περίπτωση της σκόνης τοματοπολτού, το διοξείδιο του πυριτίου που έχει προστεθεί.
4. Ο χυμός τομάτας και ο τοματοπολτός έχουν:
α) ομοιομερή σύσταση και πυκνότητα πράγμα που δείχνει ότι χρησιμοποιήθηκαν οι κατάλληλες πρακτικές μεταποίησης·
β) περιεκτικότητα σε ζάχαρη, εκφρασμένη σε ιμβερτοσάκχαρο, τουλάχιστον 42 % κατά βάρος της περιεκτικότητας σε ξηρό βάρος, αφού αφαιρεθεί το επιτραπέζιο αλάτι που έχει προστεθεί·
γ) ολική ογκομετρούμενη οξύτητα, εκφρασμένη σε κρυσταλλικό ένυδρο κιτρικό οξύ, όχι μεγαλύτερη από 10 % κατά βάρος της περιεκτικότητας σε ξηρό βάρος, αφού αφαιρεθεί το επιτραπέζιο αλάτι που προστεθεί·
δ) πτητική οξύτητα, εκφρασμένη σε οξικό οξύ, όχι μεγαλύτερη από 0,4 % κατά βάρος της περιεκτικότητας σε ξηρό βάρος, αφού αφαιρεθεί το επιτραπέζιο αλάτι που έχει προστεθεί·
ε) pH όχι ανώτερο από 4,5.
5. Ο αριθμός των μυκήτων του χυμού τομάτας και του τοματοπολτού, όταν αραιώνονται με νερό για να αποκτήσουν 8 % περιεκτικότητα σε ξηρό βάρος, δεν υπερβαίνει τα 70 % θετικά πεδία. Για τον χυμό τομάτας περιεκτικότητας σε ξηρό βάρος κάτω του 8 %, το ποσοστό των θετικών πεδίων μειώνεται ανάλογα με την περιεκτικότητα σε ξηρό βάρος.
Άρθρο 11
Για τους σκοπούς του παρόντος τίτλου ως «νιφάδες τομάτας» νοείται το προϊόν που ορίζεται στο άρθρο 1 παράγραφος 2 στοιχείο ιβ) του κανονισμού (ΕΟΚ) αριθ. 1599/84.
Άρθρο 12
1. Οι νιφάδες τομάτας:
α) έχουν χαρακτηριστικό κόκκινο χρώμα και
β) καλή γεύση, χαρακτηριστική ενός κατάλληλα μεταποιημένου προϊόντος,
γ) είναι απαλλαγμένες από ξένες προς το προϊόν γεύσεις και οσμές.
2. Η περιεκτικότητα των νιφάδων τομάτας σε ξηρό βάρος είναι τουλάχιστον 93 %.
3. Η περιεκτικότητα ανοργάνων και φυτικών ακαθαρσιών μαζί δεν υπερβαίνει το 1 % κατά βάρος του προϊόντος. Για το σκοπό αυτό ως «φυτικές ακαθαρσίες» νοούνται οι φυτικές ύλες που είναι ορατές με γυμνό μάτι και που είτε δεν ανήκουν στην ίδια την τομάτα ή είχαν προσκολληθεί στην νωπή τομάτα αλλά έπρεπε να είχαν αφαιρεθεί κατά τη μεταποίηση, ιδίως φύλλα τομάτας, ποδίσκοι, βράκτεια κάλυκος.
4. Για την παρασκευή νιφάδων τομάτας επιτρέπεται να χρησιμοποιείται σαν πρόσθετο μόνο διοξείδιο του πυριτίου (551). Ωστόσο, η περιεκτικότητα διοξειδίου του πυριτίου δεν υπερβαίνει το 1 % κατά βάρος.
Άρθρο 13
1. Οι περιέκτες κονσερβοποιημένων αποφλοιωμένων τοματών, ολόκληρων και μη ολόκληρων, και τοματοχυμού φέρουν σήμα που αναφέρει την ημερομηνία και το έτος συσκευασίας καθώς και τον μεταποιητή. Σε περίπτωση που ο τοματοχυμός που έχει μεταποιηθεί σε διαφορετικές ημερομηνίες είναι αποθηκευμένος στον ίδιο περιέκτη πριν συσκευασθεί, το σήμα περιλαμβάνει όλες τις ημερομηνίες παραγωγής.
2. Οι διατάξεις της παραγράφου 1 ισχύουν επίσης για άλλα προϊόντα με βάση την τομάτα εφόσον τα προϊόντα αυτά, κατά τη στιγμή της μεταποίησης, συσκευάζονται στον περιέκτη μέσα στον οποίο πρόκειται να μεταφερθούν από τις εγκαταστάσεις του μεταποιητή. Σε περίπτωση που τα προϊόντα αυτά αποθηκεύονται σε δεξαμενές ή παρόμοιους περιέκτες για να συσκευασθούν ή να επαναμεταποιηθούν στη συνέχεια, η ημερομηνία ή οι ημερομηνίες παραγωγής αναφέρονται στους περιέκτες. Όταν τα προϊόντα αυτά συσκευάζονται στους τελικούς περιέκτες τους, οι τελευταίοι φέρουν ένδειξη που αναφέρει την ημερομηνία ή τις ημερομηνίες παραγωγής και τον μεταποιητή.
3. Η σήμανση που αναφέρεται στο παρόν άρθρο και που μπορεί να είναι κωδικοποιημένη, εγκρίνεται από τις αρμόδιες αρχές του κράτους μέλους όπου πραγματοποιήθηκε η παραγωγή. Οι εν λόγω αρχές μπορούν να εγκρίνουν συμπληρωματικές διατάξεις σε θέματα σήμανσης.
Άρθρο 14
Κάθε ημέρα και σε τακτικά διαστήματα κατά τη διάρκεια της περιόδου μεταποίησης, ο μεταποιητής ελέγχει αν τα προϊόντα πληρούν τις απαιτήσεις, για να τύχουν ενίσχυσης. Το αποτέλεσμα του ελέγχου καταγράφεται. Άρθρο 15
1. Οι μέθοδοι ανάλυσης για τον προσδιορισμό:
α) της περιεκτικότητας σε ξηρό βάρος,
β) των φυσικών διαλυτών στερεών υλών,
γ) της περιεκτικότητας σε αλάτι,
δ) της περιεκτικότητας σε ζάχαρα,
ε) της ολικής οξύτητας,
στ) της πτητικής οξύτητας,
ζ) της περιεκτικότητας σε ανόργανες ακαθαρσίες,
η) του pH,
θ) της περιεκτικότητας σε ιόντα ασβεστίου,
3. Οι μέθοδοι που αναφέρονται στις παραγράφους 1 και 2 χρησιμοποιούνται για τον τελικό καθορισμό των προϊόντων που μπορούν να τύχουν ενίσχυσης στην παραγωγή. Για τις αναλύσεις καθημερινής πρακτικής μπορούν να χρησιμοποιούνται άλλες μέθοδοι.
Άρθρο 16
Ο παρών κανονισμός αρχίζει να ισχύει την 1η Ιουλίου 1986.
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος.
ότι οι διατάξεις των άρθρων 30 και επόμενα της συνθήκης σχετικές με την εξάλειψη των ποσοτικών περιορισμών και κάθε μέτρου ισοδυνάμου αποτελέσματος, εφαρμόζονται αδιακρίτως στα προϊόντα καταγωγής της Κοινότητας και σε αυτά που έχουν τεθεί σε ελεύθερη κυκλοφορία στο εσωτερικό οποιουδήποτε κράτους μέλους, όποια και αν είναι η καταγωγή των προϊόντων αυτών·
ότι οι διατάξεις αυτές αποκλείουν στις ενδοκοινοτικές συναλλαγές την απαίτηση, έστω και καθαρά τυπική, αδειών εισαγωγής ή κάθε άλλης παρόμοιας διαδικασίας·
ότι επιπλέον το άρθρο 9 παράγραφος 2 της συνθήκης αποκλείει κάθε διοικητική διαδικασία που προορίζεται να καθιερώσει μια διαφορά του συστήματος της κυκλοφορίας μεταξύ των προϊόντων αναλόγως με το αν είναι καταγωγής της Κοινότητας ή κατάγονται από τρίτες χώρες και τέθηκαν σε ελεύθερη κυκλοφορία σε ένα εκ των κρατών μελών·
ότι πάντως η πλήρης εφαρμογή των αρχών αυτών προϋποθέτει την αποτελεσματική εφαρμογή μιας κοινής εμπορικής πολιτικής·
ότι η καθιέρωση κοινής εμπορικής πολιτικής δεν έχει ακόμη ολοκληρωθεί· ότι πράγματι, για ορισμένα προϊόντα που προέρχονται από τρίτες χώρες, τα μέτρα που εφαρμόζονται από τα κράτη μέλη δεν έχουν ακόμη αντικατασταθεί από ένα ενιαίο καθεστώς·
ότι η κατάσταση αυτή της μη ολοκληρώσεως της κοινής εμπορικής πολιτικής είναι σε θέση να διατηρήσει μεταξύ των κρατών μελών ανισότητες εμπορικής πολιτικής ικανές να δημιουργήσουν εκτροπές εμπορίου των οποίων το άρθρο 115 της συνθήκης επιτρέπει την αντιμετώπιση·
ότι για το σκοπό αυτό η Επιτροπή έχει την εντολή να εξουσιοδοτεί τα κράτη μέλη να λαμβάνουν μέτρα ενδοκοινοτικής επιτηρήσεως ή μέτρα προστασίας κατά παρέκκλιση από την αρχή της ελεύθερης κυκλοφορίας, στο εσωτερικό της Κοινότητας, προϊόντων καταγωγής τρίτων χωρών και τα οποία έχουν τεθεί σε ελεύθερη κυκλοφορία σε ένα από τα κράτη μέλη· ότι το άρθρο 115 προβλέπει ωστόσο ότι εξουσιδότηση μπορεί να δοθεί μόνο εάν τα μέτρα είναι απαραίτητα και ότι η Επιτροπή πρέπει να επιλέξει εκ των προτέρων τα μέτρα που προκαλούν λιγότερες διαταραχές στη λειτουργία της κοινής αγοράς· ότι κατά συνέπεια, στο παρόν στάδιο πραγμάτωσης της κοινής αγοράς ενδείκνυται να παρέχεται εξουσιοδότηση για λήψη μέτρων δυνάμει του άρθρου 115 της συνθήκης μόνο εάν αυτές οι εκτροπές εμπορίου προκαλούν οικονομικές δυσχέρειες ή διακυβεύουν την αποτελεσματικότητα των μέτρων εμπορικής πολιτικής που εφαρμόζουν τα κράτη μέλη εις εκτέλεση των διεθνών υποχρεώσεων της Κοινότητας·
ότι η Ενιαία Ευρωπαϊκή Πράξη προβλέπει από την 1η Ιανουαρίου 1993 έναν ευρωπαϊκό χώρο χωρίς εσωτερικά σύνορα, στον οποίο θα εξασφαλίζεται η ελεύθερη κυκλοφορία των εμπορευμάτων, των προσώπων, των υπηρεσιών και των κεφαλαίων· ότι αυτό προϋποθέτει, αφενός, την προοδευτική κατάργηση ή μείωση των διαφορών που υπάρχουν ακόμα στα μέτρα εμπορικής πολιτικής που εφαρμόζουν τα κράτη μέλη και αφετέρου ότι η Επιτροπή θα λαμβάνει υπόψη τους στόχους αυτούς κατά την εκτίμηση της ανάγκης να εξουσιοδοτήσει τη λήψη μέτρων δυνάμει του άρθρου 115 της συνθήκης· ότι, με την απόφαση 80/47/ΕΟΚ της 20ής Δεκεμβρίου 1979 σχετικά με τα μέτρα επιτηρήσεως και προστασίας τα οποία τα κράτη μέλη δύνανται να εξουσιοδοτηθούν να λάβουν ως προς την εισαγωγή ορισμένων προϊόντων που κατάγονται από τρίτες χώρες και τίθενται σε ελεύθερη κυκλοφορία σ' ένα άλλο κράτος μέλος (1), η Επιτροπή καθόρισε ορισμένα κριτήρια και διαδικασίες που πρέπει να ακολουθηθούν κατά την εφαρμογή του άρθρου 115 της συνθήκης·
ότι, για να ληφθεί υπόψη η αποκτηθείσα πείρα, καθώς και το πρόγραμμα δράσης που κατάρτισε η Κοινότητα για την πραγματοποίηση της ενιαίας αγοράς, είναι σκόπιμο να τροποποιηθεί η απόφαση 80/47/ΕΟΚ και ιδίως να επεκταθεί το πεδίο εφαρμογής της σε όλες τις περιπτώσεις όπου υπάρχουν διαφορές στα μέτρα εμπορικής πολιτικής που λαμβάνουν τα κράτη μέλη σύμφωνα με τη συνθήκη, συμπεριλαμβανομένων και των περιπτώσεων όπου επιτρέπονται ακόμα διαφορές στα μέτρα δασμολογικής φύσεως, και να διευκρινιστούν ορισμένα από τα κριτήρια και διαδικασίες· ότι, τέλος, για να ληφθούν υπόψη αυτές οι τροποποιήσεις, είναι σκόπιμο να ενσωματωθούν αυτές σε ενιαία πράξη·
ότι στην περίπτωση κατά την οποία ένα μέτρο επιτηρήσεως έχει εξουσιοδοτηθεί, η χορήγηση αδειών εισαγωγής πρέπει να πραγματοποιείται κατά τρόπο αυτόματο, ανέξοδα, σε προθεσμία καθορισμένη για όλες τις ποσότητες που ζητήθηκαν· ότι σε περίπτωση που ζητείται η λήψη μέτρων επιτηρήσεως επειδή οι εισαγωγές κινδυνεύουν να προκαλέσουν σε κάποιο κράτος μέλος οικονομικές δυσχέρειες είναι σκόπιμο να εκτιμηθούν αυτοί οι κύνδυνοι υπό το φως των εκτροπών εμπορίου που διαπιστώθηκαν στο παρελθόν και των δυνατοτήτων εισαγωγής που παρέχει η Κοινότητα στην ενδιαφερόμενη τρίτη χώρα·
ότι σε περίπτωση κατά την οποία ένα κράτος μέλος ζητεί την εξουσιοδότηση να εφαρμόσει μέτρα προστασίας, η προθεσμία για την παροχή αδειών εισαγωγής οφείλει να παραταθεί αν οι αιτήσεις των αδειών που εκκρεμούν αντιπροσωπεύουν μια ορισμένη σπουδαιότητα·
ότι οι πληροφορίες και αιτιολογήσεις οι οποίες παρέχονται από τα κράτη μέλη προς υποστήριξη των αιτήσεων που υποβάλλουν με σκοπό να εξουσιοδοτηθούν να λάβουν τα σχετικά μέτρα, πρέπει να επιτρέπουν απόλυτα στην Επιτροπή να εκτιμήσει την αναγκαιότητα μιας τέτοιας εξουσιοδοτήσεως·
ότι είναι σκόπιμο να προβλεφθεί ότι, σε περίπτωση ανάγκης, η Επιτροπή μπορεί να προβεί σε έρευνα για την εξακρίβωση του βάσιμου των πληροφοριών τις οποίες διαθέτει·
ότι τα μέτρα προστασίας βάσει του άρθρου 115 της συνθήκης, δεδομένου ότι αποτελούν όχι μόνο παρέκκλιση από τις διατάξεις των άρθρων 9 και 30 της συνθήκης, αλλά και εμπόδιο για τη χάραξη της κοινής εμπορικής πολιτικής που προβλέπεται στο άρθρο 113 της συνθήκης, πρέπει να ερμηνεύονται και να εφαρμόζονται με απόλυτη ακρίβεια· ότι λαμβάνοντας υπόψη το ανωτέρω καθώς και τους στόχους της Ενιαίας Πράξης, η εξουσιοδότηση για την εφαρμογή τέτοιων μέτρων πρέπει να παρέχεται μόνο για περιορισμένη διάρκεια και εφόσον το απαιτεί η σοβαρότητα της κατάστασης·
ότι προκειμένου να αποφευχθούν τα εμπόδια στις ενδοκοινοτικές συναλλαγές, είναι σκόπιμο να προβλεφθεί ότι, κατά γενικό κανόνα, τα κράτη μέλη οφείλουν, κατά την εκπλήρωση των διατυπώσεων που σχετίζονται με την εισαγωγή ενός προϊόντος που προέρχεται από ένα άλλο κράτος μέλος, να περιορίζονται να ζητούν από τον εισαγωγέα ορισμένες πληροφορίες και στοιχεία ότι, όσον αφορά τον έλεγχο της καταγωγής, τα κράτη μέλη δεν πρέπει, κατά γενικό κανόνα, να απαιτούν μόνο μια απλή δήλωση σχετικά με την καταγωγή αυτού του προϊόντος, που ο εισαγωγέας του προϊόντος εύλογα γνωρίζει,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Πεδίο εφαρμογής
Η παρούσα απόφαση εφαρμόζεται στις εισαγωγές σε κράτος μέλος προϊόντων καταγωγής τρίτης χώρας τα οποία έχουν τεθεί σε ελεύθερη κυκλοφορία στην Κοινότητα και τα οποία δεν υπόκεινται σε ενιαίους όρους εισαγωγής στα κράτη μέλη.
Άρθρο 2
Ενδοκοινοτική επιτήρηση
1. Όταν οι εισαγωγές σ' ένα κράτος μέλος ενός προϊόντος που αναφέρεται στο άρθρο 1 ενδέχεται να προκαλέσουν οικονομικές δυσχέρειες, η εισαγωγή του προϊόντος αυτού δύναται κατόπιν εξουσιοδοτήσεως της Επιτροπής, για μια διάρκεια που προσδιορίζεται από αυτή, να υπόκειται στη χορήγηση άδειας εισαγωγής.
2. Κατά γενικό κανόνα, η Επιτροπή δεν παρέχει την εξουσιοδότηση που αναφέρεται στην πρώτη παράγραφο στην περίπτωση που:
α) δεν πραγματοποιήθηκαν κατά το ημερολογιακό έτος πριν από την αίτηση σημαντικές εισαγωγές του εν λόγω προϊόντος από άλλα κράτη μέλη·
β) οι δυνατότητες που προσφέρονται από την Κοινότητα ως προς την εισαγωγή του εν λόγω προϊόντος από την τρίτη χώρα προέλευσης δεν υπερβαίνουν το 1 % των συνολικών δυνατοτήτων που προσφέρονται από την Κοινότητα ως προς την εισαγωγή από όλες τις τρίτες χώρες που υπόκεινται σε όμοιο καθεστώς.
3. Με την επιφύλαξη των διατάξεων του άρθρου 3, η άδεια εκδίδεται από το κράτος μέλος αυτό, για κάθε ζητηθείσα ποσότητα, ανέξοδα, σε μια μεγίστη προθεσμία πέντε εργασίμων ημερών από της υποβολής της αιτήσεως του εισαγωγέως, οποιοσδήποτε και αν είναι ο τόπος εγκαταστάσεώς του στην Κοινότητα.
4. Προκειμένου να λάβει την εξουσιοδότηση η οποία αναφέρεται στην παράγραφο 1, το κράτος μέλος υποβάλλει στην Επιτροπή μια αίτηση η οποία περιέχει τις ακόλουθες ενδείξεις.
α) περιγραφή του προϊόντος με την ένδειξη της εμπορικής του ονομασίας, την κλάση του στο κοινό δασμολόγιο και στον κώδικα NIMEXE, και την χώρα καταγωγής του·
β) το καθεστώς που εφαρμόζεται κατά την άμεση εισαγωγή από τη χώρα καταγωγής και τις άλλες τρίτες χώρες, συμπεριλαμβανομένου ενδεχομένως του δασμολογικού καθεστώτος, του όγκου ή/και του ύψους των εισαγωγών, καθώς και τα οικονομικά κίνητρα στα οποία στηρίζεται το καθεστώς·
γ) ο όγκος ή το ύψος των εισαγωγών του εν λόγω προϊόντος:
- καταγωγής της ενδιαφερόμενης τρίτης χώρας, ταξινομημένο μεταξύ των απ' ευθείας εισαγωγών και εκείνων της ελευθέρας κυκλοφορίας,
- καταγωγής απ' όλες τις τρίτες χώρες,
- καταγωγής Κοινότητας·
δ) οι κίνδυνοι οικονομικών δυσχερειών των οποίων γίνεται επίκληση, αποδεικνυόμενοι από παράγοντες τέτοιους όπως η κατανάλωση του προϊόντος, το μέρος της αγοράς που καλύπτεται από την εθνική παραγωγή, από την ενδιαφερόμενη τρίτη χώρα και απ' όλες τις τρίτες χώρες.
Οι πληροφορίες που ζητούνται σύμφωνα με τα στοιχεία α) και δ) αναφέρονται στα δύο πρηγούμενα χρόνια και στο τρέχον έτος. Στην περίπτωση κατά την οποία οι πληροφορίες αυτές δεν είναι δυνατό να δοθούν με την απαιτούμενη ακρίβεια ή δεν θα μπορούσαν να δοθούν εγκαίρως, η αίτηση του κράτους μέλους θα περιέχει τα καλύτερα στοιχεία στα οποία έχει πρόσβαση.
5. Το κράτος μέλος αφού λάβει την εξουσιοδότηση η οποία αναφέρεται στην παράγραφο 1 δεν δύναται να απαιτήσει απ' αυτόν που υποβάλλει αίτηση για άδεια εισαγωγής παρά μόνον τις ακόλουθες ενδείξεις και στοιχεία:
α) το όνομα του εισαγωγέως και του αποστολέως του κράτους μέλους προελεύσεως·
β) τη χώρα καταγωγής και το κράτος μέλος προελεύσεως·
γ) την περιγραφή του εμπορεύματος με την ένδειξη:
- της εμπορικής του ονομασίας,
- της κλάσεώς του στο κοινό δασμολόγιο και στον κώδικα NIMEXE·
δ) της αξίας και της ποσότητας του προϊόντος σε συνήθεις μονάδες στο εμπόριο·
ε) της ή των ημερομηνιών οι οποίες προβλέπονται για την παράδοση·
στ) των αποδεικτικών στοιχείων για τη θέση σε ελεύθερη κυκλοφορία: εάν τα προϊόντα δεν έχουν τεθεί ακόμα σε ελεύθερη κυκλοφορία κατά την ημερομηνία υποβολής της αίτησης εισαγωγής ή εάν τα αποδεικτικά στοιχεία δεν είναι διαθέσιμα κατ' αυτήν την ημερομηνία, η άδεια χορηγείται, αλλά η ισχύς της περιορίζεται σ' ένα μήνα από τη χορήγηση της άδειας στον εισαγωγέα που υπέβαλε αίτηση.
Άρθρο 3
Μέτρα προστασίας
1. Όταν οι εισαγωγές σ' ένα κράτος μέλος ενός προϊόντος που αναφέρεται στο άρθρο 1 προκαλούν οικονομικές δυσχέρειες, το κράτος μέλος αυτό δύναται να λάβει μέτρα προστασίας, κατόπιν εξουσιοδοτήσεως της Επιτροπής, η οποία καθορίζει τους όρους και τις λεπτομέρειες των μέτρων αυτών.
2. Η Επιτροπή χορηγεί την εξουσιοδότηση μόνο για περιορισμένη διάρκεια και εφόσον το απαιτεί η σοβαρότητα της κατάστασης.
3. Προκειμένου να λάβει την εξουσιοδότηση το κράτος μέλος υποβάλλει στην Επιτροπή αίτηση η οποία, επιπλέον των στοιχείων τα οποία αναφέρονται στο άρθρο 2 παράγραφος 4 στοιχεία α) και β), περιέχει τις ακόλουθες ενδείξεις και στοιχεία:
α) το κράτος μέλος προελεύσεως·
β) την ημερομηνία υποβολής της αιτήσεως της άδειας εισαγωγής·
γ) τον όγκο ή το ύψος των εισαγωγών του εν λόγω προϊόντος οι οποίες πραγματοποιήθηκαν ή για τις οποίες δόθηκαν εξουσιοδοτήσεις:
- καταγωγής της ενδιαφερομένης τρίτης χώρας, ταξινομημένης μεταξύ των απ' ευθείας εισαγωγών και εκείνων της ελεύθερης κυκλοφορίας,
- καταγωγής από άλλες τρίτες χώρες ως προς τις οποίες, στο αυτό κράτος μέλος, υπάρχει παρόμοιο καθεστώς εισαγωγής ή καθεστώς ισοδυνάμου αποτελέσματος,
- καταγωγής από όλες τις τρίτες χώρες,
- καταγωγής Κοινότητας·
δ) στο μέτρο του δυνατού, ο όγκος ή το ύψος των επανεξαγωγών του προϊόντος καταγωγής τρίτης χώρας προς άλλα κράτη μέλη και προς τις τρίτες χώρες·
ε) οι οικονομικές δυσχέρειες τις οποίες επικαλούνται και οι οποίες προκύπτουν από παράγοντες τέτοιους όπως: παραγωγή, χρησιμοποίηση της παραγωγικής ικανότητας, κατανάλωση, πωλήσεις, μέρος της αγοράς που καλύπτεται από την ενδιαφερόμενη τρίτη χώρα, από όλες τις τρίτες χώρες και από την εθνική παραγωγή, τιμές (δηλαδή πτώση των τιμών ή παρεμπόδιση της ανόδου των τιμών που θα είχε επέλθει κανονικά), κέρδη και απώλειες, απασχόληση·
στ) ύστερα από αίτηση της Επιτροπής, τα μέτρα που έχουν ληφθεί ή πρόκειται να ληφθούν για την επανόρθωση της κατάστασης στον εν λόγω τομέα.
Οι πληροφορίες που έχουν ζητηθεί σύμφωνα με τα στοιχεία α), δ) και ε) αναφέρονται στα δύο προηγούμενα έτη και στο τρέχον έτος.
5. Πάντως, όταν ένα κράτος μέλος διαπιστώνει ότι ο όγκος ή το συνολικό ύψος των αιτήσεων που εκκρεμούν και που αναφέρονται στο εν λόγω προϊόν καταγωγής τρίτης χώρας αντιπροσωπεύει περισσότερο, είτε από 5 % των δυνατοτήτων απ' ευθείας εισαγωγής ως προς αυτή την τρίτη χώρα, είτε από 1 % των συνολικών εισαγωγών εκτός ΕΟΚ που πραγματοποιούνται κατά τη διάρκεια της τελευταίας περιόδου των δώδεκα μηνών για την οποία υπάρχουν διαθέσιμα στατιστικά στοιχεία:
- η μεγίστη προθεσμία για την έκδοση αδειών εισαγωγής παρατείνεται σε δέκα εργάσιμες ημέρες μετά την υποβολή της αιτήσεως από τον εισαγωγέα,
- το κράτος μέλος μπορεί να απορρίψει αυτές τις αιτήσεις αδειών εισαγωγής αν η απόφαση της Επιτροπής του το έχει επιτρέψει.
6. Το κράτος μέλος υποβάλλει την αίτηση για μέτρα προστασίας με τηλέτυπο ή τηλεομοιοτυπία και στέλνεται αντίγραφο ταυτόχρονα και με την ίδια διαδικασία στις αρμόδιες υπηρεσίες που υποδεικνύουν για το σκοπό αυτό τα άλλα κράτη μέλη. Ενημερώνει δε τον εισαγωγέα που υπέβαλε αίτηση για την υποβολή αίτησης για μέτρα προστασίας.
7. Η Επιτροπή αποφαίνεται περί της αιτήσεως του κράτους μέλους σε διάστημα πέντε εργασίμων ημερών από της παραλαβής της.
Άρθρο 4
Αιτιολόγηση της καταγωγής
1. Κατά την εκπλήρωση των διατυπώσεων οι οποίες συνδέονται με την εισαγωγή προϊόντων ενός είδους που αποτελεί αντικείμενο ενδοκοινοτικών μέτρων επιτηρήσεως ή μέτρων προστασίας, οι αρμόδιες αρχές του κράτους μέλους εισαγωγής δύνανται να ζητήσουν από τον εισαγωγέα να αναγράψει την καταγωγή τους επί της δηλώσεως του τελωνείου ή επί της αιτήσεως της άδειας εισαγωγής.
Άρθρο 5
Οι διαδικασίες που καθορίζει η παρούσα απόφαση, εφαρμόζονται όταν η αποτελεσματικότητα των μέτρων εμπορικής πολιτικής που εφαρμόζουν τα κράτη μέλη εις εκτέλεση των διεθνών υποχρεώσεων της Κοινότητας διακυβεύεται από εκτροπές εμπορίου, εκτός όσον αφορά τις πληροφορίες που αναφέρονται στην παράγραφο 4 στοιχείο δ) του άρθρου 2 και την παράγραφο 3 στοιχείο ε) του άρθρου 3.
Άρθρο 6
1. Η παρούσα απόφαση εφαρμόζεται από την 1η Οκτωβρίου 1987.
2. Η απόφαση 80/47/ΕΟΚ καταργείται από αυτήν την ημερομηνία. Οι αναφορές στην εν λόγω απόφαση θεωρείται ότι γίνονται στην παρούσα απόφαση.
Άρθρο 7
Η παρούσα απόφαση απευθύνεται στα κράτη μέλη.
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 100,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2), Εκτιμώντας:
ότι η οδηγία 70/156/ΕΟΚ (3), όπως τροποποιήθηκε τελευταία από την πράξη προσχώρησης της Ισπανίας και της Πορτογαλίας, καθορίζει την κοινοτική διαδικασία χορήγησης έγκρισης τύπου για οχήματα που κατασκευάζονται σύμφωνα με τις τεχνικές προδιαγραφές που περιγράφονται σε ειδικές οδηγίες, όπως επίσης και τον κατάλογο των στοιχείων και των χαρακτηριστικών που καλύπτονται από τις εν λόγω οδηγίες·
ότι, για να αποφευχθεί κάθε παρερμηνεία λόγω της διατύπωσης ορισμένων άρθρων της οδηγίας, απαιτείται να γίνουν ορισμένες μικρές διορθώσεις·
ότι, για να είναι η εν λόγω διαδικασία έγκρισης τύπου πλήρης στην εφαρμογή της, είναι αναγκαίο να καλύπτει συστατικά στοιχεία και συγκεκριμένες τεχνικές ενότητες και ότι κάθε έννοια πρέπει να ορίζεται με ακρίβεια·
ότι, για τη σωστή εφαρμογή της εν λόγω διαδικασίας έγκρισης τύπου, ο έλεγχος της συμφωνίας της παραγωγής με τον εγκεκριμένο τύπο πρέπει να περιλαμβάνει την επαλήθευση των μέτρων που έχουν ληφθεί από τον κατασκευαστή προκειμένου να εξασφαλιστεί ότι τα οχήματα, οι συγκεκριμένες τεχνικές ενότητες ή τα συστατικά στοιχεία συμφωνούν με τον εγκεκριμένο τύπο·
ότι για τη μείωση του όγκου των εγγράφων που κυκλοφορούν σήμερα μεταξύ των κρατών μελών, το πιστοποιητικό έγκρισης τύπου, είτε της συγκεκριμένης εφαρμοστέας οδηγίας, είτε το μερικά συμπληρωμένο πιστοποιητικό έγκρισης τύπου που επισυνάπτεται στην οδηγία 70/156/ΕΟΚ, πρέπει να θεωρείται ότι ικανοποιεί τις συνηθισμένες ανάγκες ενημέρωσης των κρατών μελών, που έχουν την ευχέρεια να ζητούν πληρέστερες τεχνικές πληροφορίες·
ότι πρέπει οπωσδήποτε να διασαφηνιστούν οι διοικητικές διαδικασίες που διέπουν τις σχέσεις μεταξύ των κρατών μελών, στις περιπτώσεις που ένα κράτος μέλος αποδεικνύει στο κράτος μέλος που χορηγεί την έγκριση τύπου ότι ορισμένος αριθμός οχημάτων δεν συμφωνεί με τον εγκεκριμένο τύπο και ότι ως εκ τούτου υπάρχουν λόγοι να πιστεύει ότι δεν έχει εξασφαλιστεί όπως πρέπει η πιστότητα της παραγωγής με τον εγκεκριμένο τύπο·
ότι, στις περιπτώσεις κατά τις οποίες οι ειδικές οδηγίες προβλέπουν ότι μια συσσωρευμένη τεχνική ενότητα πρέπει να φέρει τον αριθμό έγκρισης τύπου, δεν πρέπει να είναι υποχρεωτικό να συνοδεύεται κάθε ενότητα από ένα πιστοποιητικό πιστότητας· ότι πρέπει σε κάθε περίπτωση να ζητείται από τον κατασκευαστή μιας τεχνικής ενότητας να παρέχει πληροφορίες σχετικά με τους περιορισμούς της χρήσης της και τις προδιαγραφές όσον αφορά την τοποθέτησή της,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η οδηγία 70/156/ΕΟΚ τροποποιείται ως εξής:
Για τους σκοπούς της παρούσας οδηγίας, νοείται ως:
- "όχημα", κάθε όχημα με κινητήρα που προορίζεται να χρησιμοποιείται σε δρόμο, με ή χωρίς αμάξωμα, που έχει τουλάχιστον τέσσερις τροχούς και από κατασκευή μέγιστη ταχύτητα μεγαλύτερη των 25 χιλιομέτρων την ώρα, καθώς και τα ρυμουλκούμενά τους οχήματα, εξαιρουμένων των οχημάτων που κινούνται σε σιδηροτροχιές και των ελκυστήρων και γεωργικών μηχανημάτων,
- "τεχνική ενότητα", σύστημα που προορίζεται να είναι μέρος ενός οχήματος που μπορεί να λαμβάνει ανεξάρτητη έγκριση τύπου, αλλά μόνο σε σχέση με έναν ή περισσότερους συγκεκριμένους τύπους οχημάτων που πρέπει να πληροί τις απαιτήσεις ειδικής οδηγίας,
- "συστατικό στοιχείο", ένα σύστημα που προορίζεται να αποτελεί μέρος ενός οχήματος που μπορεί να λαμβάνει έγκριση τύπου ανεξάρτητα από ένα συγκεκριμένο όχημα που πρέπει να πληροί τις απαιτήσεις ειδικής οδηγίας.
Άρθρο 2
Για τους σκοπούς της παρούσας οδηγίας, νοείται ως:
α) "εθνική έγκριση τύπου", η διοικητική διαδικασία που είναι γνωστή ως:
- agrement par type/typegoedkeuring, στη βελγική νομοθεσία,
- standardtypegodkendelse, στη δανική νομοθεσία,
- allgemeine Betriebserlaubnis, στη γερμανική νομοθεσία,
- έγκριση τύπου, στην ελληνική νομοθεσία,
- homologacion de tipo, στην ισπανική νομοθεσία,
- reception par type, στη γαλλική νομοθεσία,
- type approval, στην ιρλανδική νομοθεσία,
- omologazione ou approvazione del tipo, στην ιταλική νομοθεσία,
- agrement, στη νομοθεσία του Λουξεμβούργου,
- typegoedkeuring, στην ολλανδική νομοθεσία,
- aprovacao de marca e modelo, στην πορτογαλική νομοθεσία,
- type approval, στη νομοθεσία του Ηνωμένου Βασιλείου·
β) "έγκριση τύπου ΕΟΚ", η πράξη με την οποία ένα κράτος μέλος πιστοποιεί ότι τύπος οχήματος, συγκεκριμένη τεχνική ενότητα ή συστατικό στοιχείο πληροί τις τεχνικές προδιαγραφές των ειδικών οδηγιών και τους ελέγχους που αναφέρονται στο πιστοποιητικό έγκρισης τύπου ΕΟΚ, το υπόδειγμα του οποίου δίνεται στο παράρτημα ΙΙ και ενδεχομένως συμπληρώνεται με το παράρτημα του πιστοποιητικού έγκρισης τύπου που περιλαμβάνεται στις ειδικές οδηγίες.»
2. Τα άρθρα 4 και 5 αντικαθίστανται από το ακόλουθο κείμενο:
«Άρθρο 4
1. Κάθε κράτος μέλος εγκρίνει τους τύπους οχημάτων που πληρούν τις εξής προϋποθέσεις:
α) ο τύπος οχήματος συμφωνεί με τα στοιχεία που περιλαμβάνονται στο ενημερωτικό έντυπο·
β) ο τύπος οχήματος πληροί τους ελέγχους που αναφέρονται στο υπόδειγμα του πιστοποιητικού έγκρισης τύπου, που αναφέρεται στο άρθρο 2 στοιχείο β).
2. Το κράτος μέλος που χορηγεί έγκριση τύπου λαμβάνει όλα τα αναγκαία μέτρα για να βεβαιωθεί, στο βαθμό που αυτό είναι αναγκαίο και εν ανάγκη σε συνεργασία με τις αρμόδιες αρχές των άλλων κρατών μελών, ότι έχουν ληφθεί όλα τα αναγκαία μέτρα προκειμένου να εξασφαλιστεί ότι τα παραγόμενα οχήματα είναι σύμφωνα με τον εγκεκριμένο τύπο.
3. Το κράτος μέλος που χορηγεί εγκρίσεις τύπου λαμβάνει όλα τα αναγκαία μέτρα για να βεβαιωθεί, στο βαθμό που αυτό είναι αναγκαίο και εν ανάγκη σε συνεργασία με τις αρμόδιες αρχές των άλλων κρατών μελών, ότι τα μέτρα που προβλέπονται στην παράγραφο 2 εξακολουθούν να επαρκούν και ότι τα παραγόμενα μοντέλα συμφωνούν με τον εγκεκριμένο τύπο. Η επαλήθευση της πιστότητας των παραγομένων προϊόντων ως προς τον εγκεκριμένο τύπο πρέπει να περιορίζεται σε δειγματοληπτικούς ελέγχους, εκτός αν οι ειδικές οδηγίες ορίζουν άλλως.
4. Τα κράτη μέλη συμπληρώνουν όλα τα μέρη του πιστοποιητικού έγκρισης τύπου για κάθε τύπο οχήματος που εγκρίνουν.
Άρθρο 5
1. Η αρμόδια αρχή κάθε κράτους μέλους αποστέλλει σε προθεσμία ενός μηνός, στις αρμόδιες αρχές των άλλων κρατών μελών αντίγραφο του πιστοποιητικού έγκρισης τύπου για κάθε τύπο οχήματος που εγκρίνει ή αρνείται να εγκρίνει.
2. Τα κράτη μέλη μπορούν εντούτοις να ζητήσουν από το κράτος μέλος που έχει χορηγήσει την έγκριση τύπου ή από τον κατασκευαστή ή από τον εξουσιοδοτημένο αντιπρόσωπό του πρόσθετες πληροφορίες που περιέχονται στα τεχνικά έγγραφα που αναφέρονται στο πιστοποιητικό έγκρισης τύπου.
3. Ο κατασκευαστής ή ο εξουσιοδοτημένος αντιπρόσωπός του στο κράτος μέλος εγγραφής συντάσσει πιστοποιητικό πιστότητας, σύμφωνα με το υπόδειγμα που δίδεται στο παράρτημα ΙΙΙ, για κάθε όχημα που κατασκευάζεται σύμφωνα με τον εγκεκριμένο τύπο.
4. Στο άρθρο 7, η παράγραφος 2 αντικαθίσταται από το ακόλουθο κείμενο:
«2. Εν πάση περιπτώσει, το εν λόγω πιστοποιητικό δεν εμποδίζει ένα κράτος μέλος να λαμβάνει παρόμοια μέτρα όσον αφορά τα οχήματα που δεν συμφωνούν με τον εγκεκριμένο τύπο.
Θεωρείται ότι δεν υπάρχει πιστότητα ως προς τον εγκεκριμένο τύπο στις περιπτώσεις που διαπιστώνονται αποκλίσεις από τα στοιχεία του πιστοποιητικού έγκρισης τύπου και/ή στο ενημερωτικό έντυπο και εφόσον οι εν λόγω αποκλίσεις δεν έχουν εγκριθεί βάσει του άρθρου 6 παράγραφοι 2 ή 3, από το κράτος μέλος που χορήγησε την έγκριση τύπου. Δεν θεωρείται ότι ένα όχημα αποκλίνει από τον εγκεκριμένο τύπο όταν ειδικές οδηγίες προβλέπουν ανοχές οι οποίες δεν παραβιάζονται.»
5. Το άρθρο 8 αντικαθίσταται από το ακόλουθο κείμενο:
«Άρθρο 8
1. Αν ένα κράτος μέλος που χορήγησε έγκριση τύπου ΕΟΚ διαπιστώσει ότι ορισμένα οχήματα που συνοδεύονται από ένα πιστοποιητικό πιστότητας δεν συμφωνούν με τον τύπο που έχει εγκρίνει, λαμβάνει όλα τα αναγκαία μέτρα για να εξασφαλίσει την πιστότητα της παραγωγής ως προς τον εγκεκριμένο τύπο. Οι αρμόδιες αρχές του εν λόγω κράτους μέλους ενημερώνουν τις αντίστοιχες αρχές των άλλων κρατών μελών σχετικά με τα μέτρα που έλαβαν, και τα οποία μπορούν να φθάσουν ενδεχομένως μέχρι την αφαίρεση της έγκρισης τύπου ΕΟΚ. 2. Αν ένα κράτος μέλος αποδείξει ότι ορισμένα οχήματα που συνοδεύονται από πιστοποιητικό πιστότητας δεν συμφωνούν με τον εγκεκριμένο τύπο, μπορεί να ζητήσει από το κράτος μέλος που χορήγησε την έγκριση τύπου ΕΟΚ να ελέγξει εάν η παραγωγή είναι σύμφωνη με τον εγκεκριμένο τύπο. Το κράτος μέλος που έχει χορηγήσει την έγκριση τύπου ΕΟΚ προβαίνει στο ζητούμενο έλεγχο πιστότητας της παραγωγής ως προς τον εγκεκριμένο τύπο, μέσα σε προθεσμία έξι μηνών από την ημερομηνία της σχετικής αίτησης με τη συνεργασία, εν ανάγκη, του κράτους μέλους που ζήτησε τη διεξαγωγή του εν λόγω ελέγχου.
Στις περιπτώσεις που διαπιστώνεται έλλειψη πιστότητας, οι αρμόδιες αρχές του κράτους μέλους που χορήγησαν την έγκριση τύπου λαμβάνουν τα μέτρα που αναφέρονται στην παράγραφο 1.
3. Οι αρμόδιες αρχές των κρατών μελών αλληλοενημερώνονται, σε προθεσμία ενός μηνός, σχετικά με κάθε αφαίρεση έγκρισης τύπου ΕΟΚ, όπως και για τους λόγους που οδήγησαν στο μέτρο αυτό.
4. Αν το κράτος μέλος που χορήγησε την έγκριση τύπου ΕΟΚ αμφισβητεί την έλλειψη πιστότητας που του κοινοποιήθηκε, τα ενδιαφερόμενα κράτη μέλη καταβάλλουν προσπάθειες για τη διευθέτηση της διαφοράς.
Η Επιτροπή τηρείται ενήμερη και εν ανάγκη προβαίνει στις κατάλληλες διαβουλεύσεις με στόχο την εξεύρεση λύσης.»
6. Το άρθρο 9α αντικαθίσταται από το ακόλουθο κείμενο:
«Άρθρο 9α
1. Στις περιπτώσεις που οι ειδικές οδηγίες το ορίζουν ρητά, η έγκριση τύπου ΕΟΚ μπορεί να χορηγείται για τύπους συστημάτων ή μερών οχημάτων που αποτελούν τεχνική ενότητα και για συστατικά στοιχεία σύμφωνα με τα άρθρα 3 έως 9 και το άρθρο 14.
2. Στις περιπτώσεις που η υπό έγκριση τεχνική ενότητα ή το συστατικό στοιχείο εκπληρώνει τον σκοπό της ή παρουσιάζει συγκεκριμένο χαρακτηριστικό μόνο σε συνδυασμό με ορισμένα άλλα στοιχεία του οχήματος, και ως εκ τούτου η πλήρωση μιας ή περισσοτέρων απαιτήσεων μπορεί να επαληθευθεί μόνον όταν η προς έγκριση τεχνική ενότητα ή το συστατικό στοιχείο λειτουργεί σε συνδυασμό με άλλα στοιχεία του οχήματος, πραγματικά ή προσομοιωμένα, πρέπει να περιορίζεται αντίστοιχα και το εύρος της έγκρισης τύπου ΕΟΚ για την εν λόγω τεχνική ενότητα. Ως εκ τούτου, το πιστοποιητικό έγκρισης τύπου ΕΟΚ για τεχνική ενότητα ή συστατικό στοιχείο πρέπει να περιλαμβάνει όλους τους περιορισμούς όσον αφορά τη χρήση της και να υποδεικνύει τυχόν προδιαγραφές τοποθέτησής της. Η τήρηση των εν λόγω περιορισμών και προδιαγραφών επαληθεύεται κατά την έγκριση τύπου ΕΟΚ για το όχημα.
3. Εντούτοις, ο κάτοχος έγκρισης τύπου ΕΟΚ για τεχνική ενότητα ή συστατικό στοιχείο που χορηγείται σύμφωνα με το παρόν άρθρο, συντάσσει το πιστοποιητικό που προβλέπεται στο άρθρο 5 παράγραφος 3 και τοποθετεί σε κάθε ενότητα ή συστατικό μέρος που κατασκευάζεται σύμφωνα με τον εγκεκριμένο τύπο την εμπορική ονομασία ή σήμα, τον τύπο και, αν προβλέπεται σχετικά στην ειδική οδηγία, τον αριθμό της έγκρισης τύπου. Στην τελευταία περίπτωση δεν απαιτείται η σύνταξη του πιστοποιητικού που προβλέπεται στο άρθρο 5 παράγραφος 3.
4. Ο κάτοχος πιστοποιητικού έγκρισης τύπου ΕΟΚ το οποίο, σύμφωνα με τις διατάξεις της παραγράφου 2 περιλαμβάνει περιορισμούς ως προς τη χρήση του, παρέχει με κάθε κατασκευαζόμενη ενότητα ή συστατικό στοιχείο λεπτομερείς πληροφορίες σχετικά με τους περιορισμούς αυτούς και υποδεικνύει τυχόν προδιαγραφές τοποθέτησής της.»
7. Στο άρθρο 10 παράγραφος 1, η τρίτη περίπτωση αντικαθίσταται από το ακόλουθο κείμενο:
«- ύστερα από αίτηση του κατασκευαστή ή του εξουσιοδοτημένου αντιπροσώπου του και υποβολή των πληροφοριών που απαιτούνται από την ειδική οδηγία, το ενδιαφερόμενο κράτος μέλος συντάσσει το πιστοποιητικό έγκρισης τύπου της εν λόγω ειδικής οδηγίας. Αντίγραφο του πιστοποιητικού αυτού αποστέλλεται στον αιτούντα. Σχετικά με οχήματα του ιδίου τύπου, τα άλλα κράτη μέλη δέχονται το εν λόγω αντίγραφο σαν απόδειξη ότι έχουν ενεργηθεί οι αναγκαίοι έλεγχοι.»
Άρθρο 2
Τα έγγραφα που περιλαμβάνονται στο παράρτημα της παρούσας οδηγίας θεωρούνται ισοδύναμα με το δελτίο έγκρισης στο οποίο αναφέρεται το άρθρο 10 παράγραφος 1 τρίτη περίπτωση της οδηγίας 70/156/ΕΟΚ.
Άρθρο 3
1. Τα κράτη μέλη θέτουν σε ισχύ τις διατάξεις που είναι απαραίτητες για να συμμορφωθούν με την παρούσα οδηγία την 1η Οκτωβρίου 1988. Ενημερώνουν αμέσως την Επιτροπή σχετικά.
2. Τα κράτη μέλη φροντίζουν να γνωστοποιούν στην Επιτροπή το κείμενο των ουσιωδών διατάξεων εσωτερικού δικαίου που εγκρίνουν στον τομέα που καλύπτεται από την παρούσα οδηγία.
Άρθρο 4
Η παρούσα οδηγία απευθύνεται στα κράτη μέλη.
την οδηγία 79/117/ΕΟΚ του Συμβουλίου της 21ης Δεκεμβρίου 1978 περί απαγορεύσεως της θέσης σε κυκλοφορία και της χρησιμοποίησης φυτοφαρμακευτικών προϊόντων που περιέχουν ορισμένες δραστικές ουσίες (1), όπως τροποποιήθηκε τελευταία από την οδηγία 87/181/ΕΟΚ (2), και ιδίως το άρθρο 6, Εκτιμώντας:
ότι η επιστημονική και τεχνολογική εξέλιξη καθιστούν απαραίτητες ορισμένες τροποποιήσεις του παραρτήματος της οδηγίας 79/117/ΕΟΚ·
ότι, δεδομένου ότι υπάρχουν σήμερα λιγότερο επιβλαβείς μέθοδοι προστασίας, κρίνεται σκόπιμο να καταργηθούν ορισμένες προσωρινές παρεκκλίσεις από τις απαγορεύσεις που καθορίζει η οδηγία·
ότι όλα τα κράτη μέλη έχουν ενημερώσει την Επιτροπή ότι δεν έχουν ή δεν έχουν πλέον την πρόθεση να κάνουν χρήση των παρεκκλίσεων αυτών·
ότι τα μέτρα που προβλέπονται στην παρούσα οδηγία είναι σύμφωνα με τη γνώμη της Μόνιμης Φυτοϋγειονομικής Επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
β) στο σημείο 5, «Αλκοξυαλκυλο- και αρυλο-ενώσεις υδραργύρου» , το κείμενο της στήλης 2 αντικαθίσταται από: «Αγωγή των σπόρων προς σπορά σιτηρών και σακχαροτεύτλων».
2. Στο μέρος Β, «Ανθεκτικές οργανικές χλωριούχες ενώσεις», στο σημείο 1, «Αλδρίνη», το κείμενο του στοιχείου β) της στήλης 2 τροποποιείται με τη διαγραφή των λέξεων «Ιρλανδία και».
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας,
τον κανονισμό αριθ. 136/66/ΕΟΚ του Συμβουλίου της 22ας Σεπτεμβρίου 1966 περί κοινής οργανώσεως της αγοράς στον τομέα των λιπαρών ουσιών (1), όπως τροποποιήθηκε τελευταία από τον κανονισμό (ΕΟΚ) αριθ. 1454/86 (2), και ιδίως το άρθρο 5 παράγραφος 4,
την πρόταση της Επιτροπής, Εκτιμώντας:
ότι το άρθρο 13 του κανονισμού (ΕΟΚ) αριθ. 2261/84 (3), όπως τροποποιήθηκε τελευταία από τον κανονισμό (ΕΟΚ) αριθ. 3788/85 (4), προβλέπει ότι μια προσωρινή έγκριση μπορεί να χορηγηθεί στα ελαιοτριβεία που το ζητούν κατά τη διάρκεια των περιόδων 1984/85 και 1985/86· ότι η πείρα απέδειξε ότι τα ενδιαφερόμενα κράτη μέλη δεν είναι σε θέση να πραγματοποιήσουν τους απαιτούμενους ελέγχους στις προβλεπόμενες προθεσμίες· ότι θα πρέπει επομένως να παραταθούν οι προθεσμίες αυτές·
ότι προτού να χορηγηθεί στα ελαιοτριβεία οριστική έγκριση, τα κράτη μέλη πρέπει να πραγματοποιήσουν ορισμένους ελέγχους· ότι προκειμένου να επιτραπεί σε ένα ελαιοτριβείο να αρχίσει τη δραστηριότητά του, θα πρέπει να προβλεφθεί η χορήγηση προσωρινής έγκρισης μόλις υποβληθεί η αίτηση και για περιορισμένο χρονικό διάστημα,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Στο άρθρο 13 παράγραφος 3 του κανονισμού (ΕΟΚ) αριθ. 2261/84, το πρώτο εδάφιο αντικαθίσταται από το ακόλουθο κείμενο:
«Μπορεί να χορηγηθεί προσωρινή έγκριση σε κάθε ελαιοτριβείο που αρχίζει τη δραστηριότητά του στα πλαίσια του καθεστώτος της ενίσχυσης στην παραγωγή που ρυθμίζεται από τον παρόντα κανονισμό. Η έγκριση χορηγείται μόλις υποβληθεί αίτηση και με τους όρους που αναφέρονται στην παράγραφο 1. Η ισχύς της προσωρινής έγκρισης λήγει το αργότερο στο τέλος της περιόδου κατά τη διάρκεια της οποίας χορηγήθηκε. Ωστόσο, η ισχύς της προσωρινής έγκρισης που χορηγήθηκε κατά τις περιόδους 1984/85, 1985/86 και 1986/87 λήγει στο τέλος της περιόδου 1986/87».
Άρθρο 2
Ο παρών κανονισμός αρχίζει να ισχύει την ημέρα της δημοσίευσής του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ ( ΕΟΚ ) αριθ . 000/87 ΤΟΥ ΣΥΜΒΟΥΛΙΟΥ της 26ης Ιανουαρίου 1987 για την εφαρμογή του συστήματος πιστοποιητικών καταγωγής, που προβλέπεται από τη διεθνή συμφωνία του 1983 για τον καφέ, σε περίπτωση αναστολής των ποσοστώσεων
ΤΟ ΣΥΜΒΟΥΛΙΟ ΤΩΝ ΕΥΡΩΠΑIΚΩΝ ΚΟΙΝΟΤΗΤΩΝ,
Έχοντας υπόψη : τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 113,
τον κανονισμό ( ΕΟΚ ) αριθ . 288/82 του Συμβουλίου της 5ης Φεβρουαρίου 1982 περί του κοινού καθεστώτος εισαγωγών(1 ), όπως τροποποιήθηκε τελευταία από τον κανονισμό ( ΕΟΚ ) αριθ . 899/83(2 ), και ιδίως το άρθρο 16 παράγραφος 1 στοιχείο β ),
την πρόταση της Επιτροπής, Εκτιμώντας :
ότι, σύμφωνα με την απόφαση 83/539/ΕΟΚ(3 ), η Κοινότητα εφαρμόζει προσωρινά τη διεθνή συμφωνία του 1983 για τον καφέ, από την ημερομηνία προσωρινής έναρξης ισχύος της συμφωνίας αυτής, την 1η Οκτωβρίου 1983;
ότι ο κανονισμός ( ΕΟΚ ) αριθ . 3761/83(4 ) θέσπισε το σύστημα πιστοποιητικών καταγωγής που προβλέπεται με βάση τη διεθνή συμφωνία του 1983 για τον καφέ όταν ισχύουν οι ποσοστώσεις;
ότι είναι αναγκαίο να θεσπιστούν τα κατάλληλα μέτρα για την εφαρμογή αυτού του νέου συστήματος πιστοποιητικών στην Κοινότητα και να εξασφαλιστεί ότι αυτό το σύστημα θα εφαρμόζεται χωρίς διακρίσεις μεταξύ των εισαγωγέων της Κοινότητας;
ότι, για την καλή διοικητική διαχείριση και για λόγους σαφήνειας όσον αφορά τις πραγματικές περιόδους εφαρμογής του παρόντος κανονισμού, καθώς και για την τήρηση του κανόνος 11 του παραρτήματος του παρόντος κανονισμού και του κανόνος 17 του παραρτήματος του κανονισμού ( ΕΟΚ ) αριθ . 3761/83, πρέπει η Επιτροπή να διευκρινίσει, σύμφωνα με τις αποφάσεις των αρμόδιων οργάνων της διεθνούς οργάνωσης του καφέ και από την επιβολή ή την αναστολή των ποσοστώσεων, την ημερομηνία από την οποία αρχίζουν ή παύουν να ισχύουν τα εν λόγω μέτρα,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ :
Αρθρο 3 Για την εξαγωγή εκτός της Κοινότητας καφέ και εκχυλισμάτων ή συμπυκνωμένων αποσταγμάτων καφέ που υπάγονται στις διακρίσεις 09.01 Α και 21.02 Α του κοινού δασμολογίου δεν απαιτείται υποβολή των πιστοποιητικών που προβλέπονται στη συμφωνία .
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος .
τον κανονισμό (ΕΟΚ) αριθ. 170/83 του Συμβουλίου της 25ης Ιανουαρίου 1983 περί θεσπίσεως κοινοτικού καθεστώτος διατηρήσεως και διαχειρίσεως των αλιευτικών πόρων (1),
τον κανονισμό (ΕΟΚ) αριθ. 3094/86 του Συμβουλίου της 7ης Οκτωβρίου 1986 για την θέσπιση ορισμένων τεχνικών μέτρων διατήρησης των αλιευτικών πόρων (2), όπως τροποποιήθηκε από τον κανονισμό (ΕΟΚ) αριθ. 4026/86 (3), και ιδίως το άρθρο 15, Εκτιμώντας:
ότι το άρθρο 6 παράγραφος 3 του κανονισμού (ΕΟΚ) αριθ. 3440/84 της Επιτροπής (4) προβλέπει την προσάρτηση θήκης ενίσχυσης στις τράτες, δανικές τράτες και παρόμοια δίχτυα, εφόσον το μέγεθος των ματιών δεν θα είναι σε καμία περίπτωση μικρότερο από 80 mm·
ότι η πείρα έδειξε ότι η χρησιμοποίηση θηκών ενίσχυσης με το ανωτέρο μέγεθος ματιών και διχτυών με μάτια μεγέθους μικρότερου των 40 mm, έχει σαν αποτέλεσμα τη δημιουργία σάκων στα δίχτυα, με επακόλουθη ζημία στα αλιεύματα που οφείλεται σε τεχνικές δυσκολίες κατά την απομάκρυνση των αλιευμάτων από την τσέπη της τράτας, καθώς και στην ίδια την τσέπη·
ότι με τη χρησιμοποίηση θήκης ενίσχυσης με μάτια μικρότερου μεγέθους μπορεί να αποφευχθούν τα προβλήματα αυτά, χωρίς να υπάρχουν αρνητικές επιπτώσεις όσον αφορά την διατήρηση των ιχθυαποθεμάτων·
ότι, ως εκ τούτου, οι ορισμοί των κατηγοριών δικτύων στα άρθρα 5 και 6 του κανονισμού (ΕΟΚ) αριθ. 3440/84 πρέπει να τροποποιηθούν·
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της Επιτροπής Διαχείρισης Αλιευτικών Πόρων,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΟΚ) αριθ. 3440/84 τροποποιείται ως εξής:
1. Στο άρθρο 5 η παράγραφος 5 αντικαθίσταται από το ακόλουθο κείμενο:
«5. Απαγορεύεται να χρησιμοποιείται η επάνω στρώση μαζί με τις θήκες ενίσχυσης, με εξαίρεση τις τράτες με μέγεθος ματιών ίσο ή μικρότερο από 60 mm.»
2. Το άρθρο 6 τροποποιείται ως εξής:
- η παράγραφος 2 αντικαθίσταται από το ακόλουθο κείμενο:
«2. Απαγορεύεται η χρησιμοποίηση περισσοτέρων από μία θηκών ενίσχυσης, εκτός αν είναι προσδεδεμένες σε τράτες που έχουν μέγεθος ματιών ίσο ή μικρότερο από 60 mm για τις οποίες μπορούν να χρησιμοποιηθούν δύο θήκες ενίσχυσης.»,
- η παράγραφος 3 αντικαθίσταται από το ακόλουθο κείμενο:
«3. Το μέγεθος του ματιού είναι τουλάχιστον δύο φορές μεγαλύτερο από το μέγεθος του ματιού του σάκου. Αν χρησιμοποιείται δεύτερη θήκη ενίσχυσης, το ελάχιστο μέγεθος του ματιού της να είναι 120 mm.»,
- η παράγραφος 6 αντικαθίσταται από το ακόλουθο κείμενο:
«6. Οι θήκες ενίσχυσης που προσαρτώνται σε τράτες που έχουν μέγεθος ματιών μεγαλύτερο από 60 mm δεν μπορούν να εκτείνονται περισσότερο από δύο μέτρα μπροστά από το οπίσθιο κοψαδούρο.»,
- η παράγραφος 7 αντικαθίσταται από το ακόλουθο κείμενο:
«7. Κατά παρέκκλιση από την παράγραφο 1, οι θήκες ενίσχυσης με διαστάσεις μικρότερες από τις διαστάσεις του σάκου μπορούν να προσαρτηθούν σε δίχτυα που έχουν μέγεθος ματιών ίσο ή μεγαλύτερο από 60 mm.»
Άρθρο 2
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΟΚ) αριθ. 4155/87 ΤΗΣ ΕΠΙΤΡΟΠΗΣ της 22ας Δεκεμβρίου 1987 για τροποποίηση ορισμένων κανονισμών όσον αφορά την εφαρμογή της κοινής οργανώσεως των αγορών στον τομέα των αυγών λόγω της καθιέρωσης της συνδυασμένης ονοματολογίας
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ, Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, τον κανονισμό (ΕΟΚ) αριθ. 2658/87 του Συμβουλίου της 23ης Ιουλίου 1987 για τη δασμολογική και στατιστική ονοματολογία και το κοινό δασμολόγιο (1), όπως τροποποιήθηκε από τον κανονισμό (ΕΟΚ) αριθ. 3985/87 (2), και ιδίως το άρθρο 15 παράγραφος 1 δεύτερο εδάφιο, Εκτιμώντας: ότι, σύμφωνα με το άρθρο 15 παράγραφος 1 δεύτερο εδάφιο του κανονισμού (ΕΟΚ) αριθ. 2658/87, οι προσαρμογές τεχνικής φύσεως των κοινοτικών πράξεων που περιλαμβάνουν τη δασμολογική ή τη στατιστική ονοματολογία πραγματοποιούνται από την Επιτροπή 7 ότι ο κανονισμός (ΕΟΚ) αριθ. 2771/75 του Συμβουλίου της 29ης Οκτωβρίου 1975 περί κοινής οργανώσεως αγοράς στον τομέα των αυγών (3) τροποποιήθηκε από τον κανονισμό (ΕΟΚ) αριθ. 4000/87 της Επιτροπής (4), προσαρμόζοντας, σύμφωνα με τους όρους της συνδυασμένης ονοματολογίας, τις περιγραφές των εμπορευμάτων και τους δασμολογικούς αριθμούς που εμφαίνονται στον εν λόγω κανονισμό 7 ότι πολλοί άλλοι κανονισμοί στον τομέα των αυγών πρέπει να προσαρμοστούν σε τεχνικό επίπεδο για να ληφθεί υπόψη η προσαρμογή της νέας συνδυασμένης ονοματολογίας που βασίζεται στο εναρμονισμένο σύστημα περιγραφής και κωδικοποίησης των εμπορευμάτων, που προορίζεται να αντικαταστήσει τη σύμβαση της 15ης Δεκεμβρίου 1950 για την ονοματολογία και την ταξινόμηση των εμπορευμάτων στα δασμολόγια 7 ότι, λόγω του αριθμού και του περιεχομένου των κειμένων που απαιτούν μια τέτοια προσαρμογή, φαίνεται αναγκαίο να συγκεντρωθούν σε ενιαίο τροποποιητικό κανονισμό όλοι οι κανονισμοί που πρέπει να προσαρμοστούν 7 ότι, με την ευκαιρία της παρούσας τροποποίησης του κανονισμού αριθ. 164/67/ΕΟΚ της Επιτροπής (5), πρέπει να εκφραστούν σε ECU ορισμένα στοιχεία για τον υπολογισμό των τιμών ανασχέσεως που εμφανίζονται ακόμη σε λογιστικές μονάδες στον εν λόγω κανονισμό με τη βοήθεια του συντελεστή 1,208953 που αναφέρεται στο άρθρο 13 του κανονισμού (ΕΟΚ) αριθ. 1676/85 του Συμβουλίου (6), όπως τροποποιήθηκε από τον κανονισμό (ΕΟΚ) αριθ. 1636/87 (7), ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
«Άρθρο 1Σύμφωνα με το άρθρο 8 παράγραφος 2 του κανονισμού (ΕΟΚ) αριθ. 2771/75 οι εισφορές για την εισαγωγή των αυγών κότας, με κέλυφος (διάκριση 0407 00 της συνδυασμένης ονοματολογίας) καταγωγής και προέλευσης Πολωνίας δεν αυξάνονται με το συμπληρωματικό ποσό.»
Άρθρο 2
Το άρθρο 1 του κανονισμού αριθ. 183/66/ΕΟΚ της Επιτρπής της 18ης Νοεμβρίου 1966 σχετικά με τον μη καθορισμό συμπληρωματικού ποσού για τα αυγά Νότιας Αφρικής (9) αντικαθίσταται από το ακόλουθο κείμενο: «Άρθρο 1Σύμφωνα με το άρθρο 8 παράγραφος 2 του κανονισμού (ΕΟΚ) αριθ. 2771/75, οι εισφορές του εν λόγω κανονισμού δεν αυξάνονται με το συμπληρωματικό ποσό για τις εισαγωγές αυγών με κέλυφος (διάκριση 0407 00 της συνδυασμένης ονοματολογίας) καταγωγής και προελεύσεως Νότιας Αφρικής.»
Άρθρο 3
Το παράρτημα του κανονισμού αριθ. 164/67/ΕΟΚ της Επιτροπής της 26ης Ιουνίου 1967 σχετικά με τον καθορισμό των στοιχείων υπολογισμού των εισφορών και των τιμών ανάσχεσης για τα παράγωγα προϊόντα στον τομέα των αυγών, όπως τροποποιήθηκε τελευταία από τον κανονισμό (ΕΟΚ) αριθ. 1775/74 (1), αντικαθίσταται από το παράρτημα Ι του παρόντος κανονισμού.
Άρθρο 4
Το άρθρο 1 του κανονισμού αριθ. 765/67/ΕΟΚ της Επιτροπής της 26ης Οκτωβρίου 1967 σχετικά με τον μη καθορισμό του συμπληρωματικού ποσού για τα αυγά Αυστραλίας (2) αντικαθίσταται από το ακόλουθο κείμενο: «Άρθρο 1Οι εισφορές που καθορίζονται σύμφωνα με το άρθρο 3 του κανονισμού (ΕΟΚ) αριθ. 2771/75 δεν αυξάνονται με το συμπληρωματικό ποσό για τις εισαγωγές των αυγών κότας ορνιθώνος, με κέλυφος, νωπά, διατηρημένα ή βρασμένα, εκτός των αυγών για επώαση, που υπάγονται στη διάκριση 0407 00 30 της συνδυασμένης ονοματολογίας, καταγωγής και προέλευσης Αυστραλίας.»
Άρθρο 5
1. Το άρθρο 1 του κανονισμού (ΕΟΚ) αριθ. 990/69 της Επιτροπής της 28ης Μα ϊου 1968 σχετικά με τον μη καθορισμό του συμπληρωματικού ποσού για τα προϊόντα αυγών Αυστρίας (3) αντικαθίσταται από το ακόλουθο κείμενο: «Άρθρο 1Οι εισφορές που καθορίζονται σύμφωνα με το άρθρο 3 του κανονισμού (ΕΟΚ) αριθ. 2771/75 για τις εισαγωγές των προϊόντων των ακόλουθων κλάσεων της συνδυασμένης ονοματολογίας, καταγωγής και προέλευσης Αυστρίας, δεν προσαυξάνονται με το συμπληρωματικό ποσό: > ΘΕΣΗ ΠΗΝΑΚΑ>
2.Το άρθρο 2 αντικαθίσταται από το ακόλουθο κείμενο: «Άρθρο 2Οι επιβαρύνσεις κατά την εισαγωγή που καθορίζονται σύμφωνα με το άρθρο 2 του κανονισμού (ΕΟΚ) αριθ. 2783/75 για τα προϊόντα των ακόλουθων κλάσεων ή διακρίσεων της συνδυασμένης ονοματολογίας, καταγωγής και προέλευσης Αυστρίας δεν προσαυξάνονται με το συμπληρωματικό ποσό: >ΘΕΣΗ ΠΗΝΑΚΑ>
Άρθρο 6
Το άρθρο 1 του κανονισμού (ΕΟΚ) αριθ. 59/70 της Επιτροπής της 14ης Ιανουαρίου 1970 σχετικά με τον μη καθορισμό των συμπληρωματικών ποσών για τα αυγά με κέλυφος προέλευσης Ρουμανίας (1) αντικαθίσταται από το ακόλουθο κείμενο: «Άρθρο 1Οι εισφορές που καθορίζονται σύμφωνα με το άρθρο 3 του κανονισμού (ΕΟΚ) αριθ. 2771/75 δεν προσαυξάνονται με το συμπληρωματικό ποσό για τις εισαγωγές των αυγών πουλερικών ορνιθώνος με κέλυφος, νωπών ή διατηρημένων, άλλων από τα αυγά προς επώαση, της διάκρισης 0407 00 30 της συνδυασμένης ονοματολογίας, καταγωγής και προέλευσης Ρουμανίας.»
Άρθρο 7
Τα παραρτήματα Ι και ΙΙ του κανονισμού (ΕΟΚ) αριθ. 2773/75 του Συμβουλίου της 29ης Οκτωβρίου 1975 σχετικά με τον καθορισμό των κανόνων υπολογισμού της εισφοράς και της τιμής ανάσχεσης που εφαρμόζονται στον τομέα των αυγών (2), όπως τροποποιήθηκε τελευταία από τον κανονισμό (ΕΟΚ) αριθ. 3232/86 (3), αντικαθίστανται από τα παραρτήματα ΙΙ και ΙΙΙ του παρόντος κανονισμού.
Άρθρο 8
(1) ΕΕ αριθ. L 256 της 7. 9. 1987, σ. 1. (2) ΕΕ αριθ. L 376 της 31. 12. 1987, σ. 1.
(7) ΕΕ αριθ. L 153 της 13. 6. 1987, σ. 1. (8) ΕΕ αριθ. 59 της 8. 4. 1965, σ. 848/65. (9) ΕΕ αριθ. 211 της 19. 11. 1966, σ. 3602/66.
ΑΠΟΦΑΣΗ ΤΗΣ ΕΠΙΤΡΟΠΗΣ της 28ης Οκτωβρίου 1988 που καταρτίζει τον κατάλογο των προϊόντων που αναφέρονται στο άρθρο 3 παράγραφος 1 δεύτερο εδάφιο του κανονισμού ( ΕΟΚ ) αριθ . 1898/87 του Συμβουλίου ( 88/566/ΕΟΚ ) ( 88/566/ΕΟΚ )
τον κανονισμό ( ΕΟΚ ) αριθ . 1898/87 του Συμβουλίου της 2ας Ιουλίου 1987 σχετικά με την προστασία της ονομασίας του γάλακτος και των γαλακτοκομικών προϊόντων κατά τη διάθεσή τους στο εμπόριο ( 1 ), όπως τροποποιήθηκε από τον κανονισμό ( ΕΟΚ ) αριθ . 222/88 ( 2 ), και ιδίως το άρθρο 4 παράγραφος 2 στοιχείο β ),
Εκτιμώντας :
Άρθρο 1 Τα προϊόντα τα οποία ανταποκρίνονται, στο έδαφος της Κοινότητας, στα προϊόντα που αναφέρονται στο άρθρο 3 παράγραφος 1 δεύτερο εδάφιο του κανονισμού ( ΕΟΚ ) αριθ . 1898/87 απαριθμούνται στο παράρτημα .
Άρθρο 2 Η παρούσα απόφαση απευθύνεται στα κράτη μέλη .
την οδηγία 71/127/ΕΟΚ του Συμβουλίου της 1ης Μαρτίου 1971 περί προσεγγίσεως των νομοθεσιών των κρατών μελών που αφορούν τα κάτοπτρα οδηγήσεως των οχημάτων με κινητήρα (1), όπως τροποποιήθηκε τελευταία από την οδηγία 86/562/ΕΟΚ της Επιτροπής (2), και ιδίως το άρθρο 9, Εκτιμώντας:
ότι, λόγω της εμπειρίας που έχει αποκτηθεί και λαμβάνοντας υπόψη τα σημερινά τεχνολογικά δεδομένα, υπάρχει τώρα η δυνατότητα να καταστούν αυστηρότερες ορισμένες διατάξεις της οδηγίας 71/127/ΕΟΚ ώστε να αυξηθεί η ασφάλεια της οδικής κυκλοφορίας·
ότι για τα οχήματα της κατηγορίας Ν2 βάρους μεγαλύτερου από 7,5 τόνους και τα οχήματα της κατηγορίας Ν3, εκτός από τους εκλυστήρες ημιρυμουλκούμενων, οι ισχύουσες διατάξεις έχουν αποδειχτεί ανεπαρκείς όσον αφορά το εξωτερικό οπτικό πεδίο στην πλευρά και στο πίσω μέρος των οχημάτων· ότι, για να αντιμετωπιστεί το μειονέκτημα αυτό, είναι ανάγκη να προβλέπεται συμπληρωματικό κάτοπτρο χαρακτηριζόμενο σαν «ευρυγώνιο»·
ότι, για τα οχήματα της κατηγορίας Ν2, βάρους μεγαλύτερου από 7,5 τόνους, οι ισχύουσες διατάξεις έχουν επίσης αποδειχτεί ανεπαρκείς όσον αφορά το οπτικό πεδίο στο χώρο που βρίσκεται αμέσως μετά την καμπίνα στην αντίθετη πλευρά από εκείνη του οδηγού· ότι, για να αντιμετωπιστεί το μειονέκτημα αυτό, είναι ανάγκη να προβλέπεται συμπληρωματικό κάτοπτρο οδήγησης χαρακτηριζόμενο σαν κάτοπτρο «ελιγμών στάθμευσης»·
ότι τα μέτρα που προβλέπονται στην παρούσα οδηγία είναι σύμφωνα με τη γνώμη της Επιτροπής για την Προσαρμογή στην Τεχνική Πρόοδο των Οδηγιών που Αποβλέπουν στην Εξάλειψη των Τεχνικών Εμποδίων στις Συναλλαγές στον Τομέα των Οχημάτων με Κινητήρα,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Τα παραρτήματα ΙΙ και ΙΙΙ της οδηγίας 71/127/ΕΟΚ τροποποιούνται όπως ορίζεται στο παράρτημα της παρούσας οδηγίας.
Άρθρο 2
1. Από την 1η Ιανουαρίου 1989, τα κράτη μέλη δεν μπορούν, για λόγους που έχουν σχέση με τα κάτοπτρα οδήγησης:
- να αρνούνται, για τύπο οχήματος, την έγκριση ΕΟΚ ή την έκδοση του εγγράφου που προβλέπεται στο άρθρο 10 παράγραφος 1 τρίτη περίπτωση της οδηγίας 70/156/ΕΟΚ του Συμβουλίου (3) ή την εθνική έγκριση,
- να απαγορεύουν τη θέση για πρώτη φορά σε κυκλοφορία οχημάτων,
εφόσον τα κάτοπτρα του εν λόγω τύπου οχήματος ή οχημάτων πληρούν τις διατάξεις της παρούσας οδηγίας.
2. Από την 1η Οκτωβρίου 1990, τα κράτη μέλη:
- δεν μπορούν πλέον να εκδίδουν το έγγραφο που προβλέπεται στο άρθρο 10 παράγραφος 1 τρίτη περίπτωση της οδηγίας 70/156/ΕΟΚ για τύπο οχήματος του οποίου τα κάτοπτρα οδήγησης δεν πληρούν τις διατάξεις της παρούσας οδηγίας,
- μπορούν να αρνούνται την έγκριση από εθνικής πλευράς τύπου οχήματος του οποίου τα κάτοπτρα οδήγησης δεν πληρούν τις διατάξεις της παρούσας οδηγίας,
- μπορούν να απαγορεύουν την για πρώτη φορά θέση σε κυκλοφορία οχημάτων των οποίων τα κάτοπτρα οδήγησης δεν πληρούν τις διατάξεις της παρούσας οδηγίας.
Άρθρο 3
Τα κράτη μέλη θέτουν σε ισχύ τις αναγκαίες διατάξεις για να συμμορφωθούν προς την παρούσα οδηγία το αργότερο μέχρι την 1η Ιανουαρίου 1989. Ενημερώνουν αμέσως την Επιτροπή σχετικά.
Άρθρο 4
Η παρούσα οδηγία απευθύνεται στα κράτη μέλη.
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 99,
την πρόταση της Επιτροπής,
τη γνώμη του Ευρωπαϊκού Κοινοβουλίου (1),
ότι η οδηγία 83/181/ΕΟΚ δεν ορίζει μόνον το πεδίο εφαρμογής του άρθρου 14 παράγραφος 1 στοιχείο δ) της οδηγίας 77/388/ΕΟΚ (6), όπως τροποποιήθηκε τελευταία από την οδηγία 84/386/ΕΟΚ (7), αλλά αποβλέπει επίσης στη θέσπιση κοινοτικών φορολογικών κανόνων όσον αφορά τις απαλλαγές από τον ΦΠΑ κατά την οριστική εισαγωγή αγαθών, οι οποίοι υπερβαίνουν το πεδίο εφαρμογής του άρθρου αυτού· ότι πρέπει να τροποποιηθούν ή να συμπληρωθούν οι κανόνες αυτοί, ούτως ώστε να γίνει εφικτή μια πλέον ομοιόμορφη εφαρμογή τους σε κοινοτικό επίπεδο·
ότι, για λόγους ασφαλείας δικαίου, πρέπει να διευκρινισθεί το κείμενο του άρθρου 11 παράγραφος 2 της οδηγίας 83/181/ΕΟΚ,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η οδηγία 83/181/ΕΟΚ τροποποιείται ως εξής:
1. Στο άρθρο 11 η παράγραφος 2 αντικαθίσταται από το ακόλουθο κείμενο:
«2. Απαλλάσσονται, επίσης,τα συνήθη γαμήλια δώρα που δίδονται σε πρόσωπο που συγκεντρώνει τις προϋποθέσεις της παραγράφου 1 από πρόσωπα που έχουν τη συνήθη τους κατοικία σε χώρα που βρίσκεται εκτός της Κοινότητας. Η απαλλαγή χορηγείται για δώρα των οποίων η αξία δεν υπερβαίνει τις 200 ECU για κάθε δώρο. Πάντως, τα κράτη μέλη μπορούν να χορηγήσουν απαλλαγή για δώρα αξίας μεγαλύτερης των 200 ECU, εφόσον η αξία κάθε δώρου δεν υπερβαίνει τις 1 000 ECU.»
2. Το άρθρο 22 αντικαθίσταται από το ακόλουθο κείμενο:
«Άρθρο 22
3. Στο άρθρο 35 παράγραφος 1 στοιχείο β) δεύτερη περίπτωση, οι όροι «άρθρο 60 παράγραφος 1 στοιχείο β)» αντικαθίστανται από τους όρους «άρθρο 60».
4. Μετά το άρθρο 38 παρεμβάλλεται το ακόλουθο νέο κεφάλαιο:
«Κεφάλαιο ΙΙα
Ουσίες αναφοράς για τον ποιοτικό έλεγχο των φαρμακευτικών προϊόντων
Άρθρο 38α
Εισάγονται ατελώς οι αποστολές που περιέχουν δείγματα χημικών ουσιών αναφοράς εγκεκριμένων από την Παγκόσμια Οργάνωση Υγείας και προορίζονται για τον ποιοτικό έλεγχο των υλών που χρησιμοποιούνται για την παρασκευή φαρμακευτικών προϊόντων, και οι οποίες αποστέλλονται σε παραλήπτες εξουσιοδοτημένους από τις αρμόδιες αρχές των κρατών μελών να παραλαμβάνουν παρόμοιες αποστολές απαλλαγμένες από το φόρο.»
5. Στο άρθρο 56 προστίθεται το ακόλουθο στοιχείο:
«δ) βραβεία, τρόπαια, ενθύμια συμβολικού χαρακτήρα και μικρής αξίας που πρόκειται να διανεμηθούν δωρεάν σε πρόσωπα που έχουν τη συνήθη κατοικία τους σε χώρες εκτός της χώρας εισαγωγής, επ' ευκαιρία της δεξαγωγής επιχειρηματικών συνεδρίων ή παρόμοιων εκδηλώσεων διεθνούς χαρακτήρα και για τα οποία αποδεικνύεται από τη φύση τους, την κατά μονάδα αξία τους και τα άλλα χαρακτηριστικά τους ότι δεν εισάγονται για εμπορικούς λόγους.»
6. Τα άρθρα 62 και 63 αντικαθίστανται από το ακόλουθο κείμενο:
«Άρθρο 62
Με την επιφύλαξη των διατάξεων του άρθρου 63, απαλλάσσονται από το φόρο τα έντυπα διαφημιστικού χαρακτήρα όπως κατάλογοι, τιμοκατάλογοι, οδηγίες χρήσεως ή εμπορικές αγγελίες που αφορούν:
α) είτε εμπορεύματα που πωλούνται ή ενοικιάζονται από πρόσωπα εγκατεστημένο εκτός του κράτους μέλους εισαγωγής, ή
β) είτε υπηρεσίες που παρέχονται από πρόσωπο εγκατεστημένο σε άλλο κράτος μέλος, ή
γ) υπηρεσίες στους τομείς των μεταφορών της εμπορικής ασφάλισης ή στον τραπεζικό τομέα, οι οποίες παρέχονται από πρόσωπο εγκατεστημένο σε τρίτη χώρα.
Άρθρο 63
Η απαλλαγή που αναφέρεται στο άρθρο 62 περιορίζεται στα διαφημιστικά έντυπα που συγκεντρώνουν τις εξής προϋποθέσεις:
α) στα έντυπα πρέπει να αναγράφεται, κατά τρόπο εμφανή, το όνομα της επιχείρησης που παράγει, πωλεί ή ενοικιάζει τα εμπορεύματα ή παρέχει τις σχετικές υπηρεσίες·
β) κάθε αποστολή πρέπει να περιέχει ένα μόνο έντυπο ή, αν αποτελείται από πολλά έντυπα, ένα μόνο αντίτυπο κάθε εντύπου. Μπορούν, πάντως, να τύχουν απαλλαγής και οι αποστολές που περιέχουν πολλά αντίτυπα του ίδιου εντύπου, αν το συνολικό μεικτό βάρος τους δεν υπερβαίνει το 1 χιλιόγραμμο·
γ) τα έντυπα δεν πρέπει να αποτελούν αντικείμενο ομαδικών αποστολών από έναν μόνο αποστολέα προς έναν μόνο παραλήπτη.
Εντούτοις, οι προϋποθέσεις των στοιχείων β) και γ) δεν ισχύουν για έντυπα που αφορούν είτε εμπορεύματα για πώληση ή ενοικίαση, είτε υπηρεσίες που παρέχονται από ένα πρόσωπο εγκατεστημένο σε άλλο κράτος εφόσον τα εν λόγω έντυπα έχουν εισαχθεί για να διανεμηθούν δωρεάν.»
7. Στο άρθρο 79 προστίθεται το ακόλουθο στοιχείο:
«ιθ) εισαγωγές επισήμων εκδόσεων που αποτελούν μέσο έκφρασης των δημόσιων αρχών της χώρας εξαγωγής, των διεθνών οργανισμών, των οργανισμών τοπικής αυτοδιοίκησης και των οργανισμών δημοσίου δικαίου, οι οποίοι είναι εγκατεστημένοι στη χώρα εξαγωγής, καθώς και τα έντυπα που διανέμονται κατά τις εκλογές του Ευρωπαϊκού Κοινοβουλίου ή στα πλαίσια εθνικών εκλογών που διοργανώνονται από τη χώρα προέλευσης, από τις επίσημα αναγνωρισμένες στα κράτη μέλη αλλοδαπές πολιτικές οργανώσεις, εφόσον οι εν λόγω δημοσιεύσεις και έντυπα έχουν φορολογιθεί στη χώρα εξαγωγής και ο φόρος δεν έχει επιστραφεί κατά την εξαγωγή. »
8. Στο κεφάλαιο VI ο τίτλος αντικαθίσταται ως εξής:
«Καύσιμα και λιπαντικά που βρίσκονται επί αυτοκινήτων οχημάτων ξηράς και εντός εμπορευματοκιβωτίων ειδικών χρήσεων»
1. Με την επιφύλαξη των άρθρων 83, 84 και 85 απαλλάσσονται από το φόρο:
- εμπορευματοκιβωτίων ειδικής χρήσης·
β) Τα καύσιμα που περιέχονται σε φορητές δεξαμενές καυσίμων που βρίσκονται επί αυτοκινήτων οχημάτων ιδιωτικής χρήσης και των μοτοσυκλετών, σε ανώτατο όριο 10 λίτρων ανά όχημα και με την επιφύλαξη των εθνικών διατάξεων σχετικά με την κατοχή και τη μεταφορά καυσίμων.
2. Κατά την έννοια της παραγράφου 1, νοείται ως:
α) "όχημα δημόσιας χρήσης" κάθε οδικό όχημα με κινητήρα (περιλαμβανομένων και των ελκυστήρων με ή χωρίς ρυμουλκούμενα), το οποίο, ανάλογα με τον τύπο κατασκευής του και τον εξοπλισμό του, είναι κατάλληλο και προορίζεται για την πραγματοποίηση μεταφορών, με ή χωρίς κόμιστρο: - περισσότερων των εννέα προσώπων, περιλαμβανομένου και του οδηγού,
- εμπορευμάτων,
καθώς και κάθε οδικό όχημα ειδικής χρήσης, άλλης από τη χρήση για καθαρή μεταφορά·
β) "όχημα ιδιωτικής χρήσης": κάθε αυτοκίνητο όχημα που δεν καλύπτεται από τον ορισμό που δίδεται στο στοιχείο α)·
- οι δεξαμενές καυσίμων που ο κατασκευαστής ενσωματώνει σε όλα τα εμπορευματοκιβώτια του ίδιου τύπου με το εξεταζόμενο εμπορευματοκιβώτιο και η ενσωμάτωση των οποίων επιτρέπει την απευθείας χρησιμοποίηση του καυσίμου για την κατά τη διάρκεια της μεταφοράς λειτουργία των συστημάτων ψύξης και των άλλων συστημάτων με τα οποία είναι εξοπλισμένα όλα τα εμπορευματοκιβώτια ειδικών χρήσεων·
δ) "εμπορευματοκιβώτιο ειδικών χρήσεων": κάθε εμπορευματοκιβώτιο εξοπλισμένο με διατάξεις ειδικά προσαρμοσμένες για τα συστήματα ψύξεως, οξυγονώσεως, θερμικής μονώσεως ή άλλα συστήματα.»
10. Στο άρθρο 83, το πρώτο εδάφιο τροποποιείται ως εξής:
- Στην εισαγωγή, μετά τις λέξεις «όχημα δημοσίας χρήσεως» παρεμβάλλονται οι λέξεις «και εμπορευματοκιβώτια ειδικών χρήσεων ».
- Μετά το στοιχείο β), προστίθεται το ακόλουθο στοιχείο γ):
«γ) 200 λίτρα ανά εμπορευματοκιβώτιο ειδικών χρήσεων και ανά ταξίδι.»
12. Στο άρθρο 91 προστίθεται το ακόλουθο στοιχείο:
«γ) απαλλαγές που χορηγούνται στο πλαίσιο συμφωνιών που έχουν συναφθεί με βάση αμοιβαιότητος, με τρίτες χώρες που αποτελούν συμβαλλόμενα μέρη στη σύμβαση για τη διεθνή πολιτική αεροπορία (Σικάγο 1944) για την εφαρμογή των συνιστώμενων πρακτικών 4.42 και 4.44 του παραρτήματος 9 της σύμβασης αυτής (όγδοη έκδοση, Ιούλιος 1980).»
Άρθρο 2
Τα κράτη μέλη λαμβάνουν όλα τα απαραίτητα μέτρα ώστε να συμορφωθούν με την παρούσα οδηγία το αργότερο μέχρι την 1η Ιανουαρίου 1989. Ενημερώνουν αμέσως την Επιτροπή σχετικά.
Άρθρο 3
Η παρούσα οδηγία απευθύνεται στα κράτη μέλη.
τον κανονισμό (ΕΟΚ) αριθ. 3878/87 του Συμβουλίου της 18ης Δεκεμβρίου 1987 σχετικά με την ενίσχυση στην παραγωγή για ορισμένες ποικιλίες ρυζιού (1), όπως τροποποιήθηκε από τον κανονισμό (ΕΟΚ) αριθ. 1424/88 (2), και ιδίως το άρθρο 2 παράγραφος 3,
Εκτιμώντας: ότι το άρθρο 2 παράγραφος 1 του κανονισμού (ΕΟΚ) αριθ. 3878/87 καθορίζει τα μορφολογικά χαρακτηριστικά στα οποία πρέπει να ανταποκρίνονται οι ποικιλίες ρυζιού ώστε να τους χορηγείται η ενίσχυση στην παραγωγή και ότι η παράγραφος 2 του ίδιου άρθρου ορίζει ότι από την περίοδο εμπορίας 1988/89 οι ποικιλίες αυτές πρέπει να ανταποκρίνονται επιπλέον στα βρωματολογικά χαρακτηριστικά και κυρίως κολλώδους, συνεκτικότητας και περιεκτικότητας σε αμυλόζη·
ότι πρέπει να σταθεροποιηθούν οι αξίες οι σχετικές με τα βρωματολογικά χαρακτηριστικά στα επίπεδα των αξιών που διαπιστώνονται στις ποικιλίες που εισάγονται από τις παραδοσιακές περιοχές παραγωγής των ποικιλιών «indica»·
ότι είναι σκόπιμο να καθορισθούν οι μέθοδοι ανάλυσης για τον προσδιορισμό των μορφολογικών και βρωματολογικών χαρακτηριστικών ·
ότι η τροποποίηση του πίνακα ορισμένων ποικιλιών που προβλέπονται στο παράρτημα Β του κανονισμού (ΕΟΚ) αριθ. 3878/87 πρέπει να γίνει σύμφωνα με μία διαδικασία επαλήθευσης σε ετήσια βάση, η οποία προβλέπει δειγματοληψία για να καταστεί δυνατή η πραγματοποίηση των αναγκαίων αναλύσεων των ποικιλιών·
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της Επιτροπής Διαχείρισης των Σιτηρών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
1. Από την περίοδο εμπορίας 1988/89 μπορούν να περιλαμβάνονται στο παράρτημα Β του κανονισμού (ΕΟΚ) αριθ. 3878/87 μόνον οι ποικιλίες ρυζιού που ανταποκρίνονται στα μορφολογικά χαρακτηριστικά που καθορίζονται στην παράγραφο 1 του άρθρου 2 του εν λόγω κανονισμού καθώς και στα ακόλουθα βρωματολογικά χαρακτηριστικά:
- κολλώδες όχι μεγαλύτερο από 2,50 gcm,
- συνεκτικότητα όχι μικρότερη από 0,85 kg/cm2,
- περιεκτικότητα σε αμυλόζη όχι μικρότερη από 21 %.
1. Για να περιληφθούν οι ποικιλίες του ρυζιού σε αυτές που μπορούν να περιλαμβάνονται στο παράρτημα Β του κανονισμού (ΕΟΚ) αριθ. 3878/87, τα κράτη μέλη υποβάλλουν στην Επιτροπή αίτηση που περιλαμβάνει το όνομα της ποικιλίας και τις αναφορές της εγγραφής στον εθνικό κατάλογο των ποικιλιών των ειδών των γεωργικών φυτών το αργότερο στις 31 Ιουλίου κάθε έτος.
Άρθρο 3
1. Το επιφορτισμένο με την κατεργασία του ρυζιού εργαστήριο αφού πραγματοποιήσει δοκιμή βλάστησης και την κατεργασία, αποστέλλει τα κωδικοποιημένα δείγματα σε όλα τα εργαστήρια που περιλαμβάνονται στο παράρτημα ΙΙ και διαβιβάζει στις υπηρεσίες της Επιτροπής σφραγισμένη κοινοποίηση η οποία θα επιτρέψει την αποκωδικοποίηση των δειγμάτων.
2. Το δείγμα που πρέπει να σταλεί στα εργαστήρια για τις αναλύσεις θα αποτελείται από αποφλοιωμένο ρύζι τουλάχιστο 100 gr και απολευκασμένο ρύζι τουλάχιστο 750 gr. Τα δείγματα θα αποτελούνται από ρύζι με ολόκληρους κόκκους με εξαίρεση τους ολόκληρους κρητιδόμορφους κόκκους στα δείγματα του λευκασμένου ρυζιού.
Άρθρο 4
1. Οι υπηρεσίες της Επιτροπής καταρτίζουν τα χαρακτηριστικά των ποικιλιών με βάση τον αριθμητικό μέσο όρο των αποτελεσμάτων των αναλύσεων που έχουν πραγματοποιηθεί με εξαίρεση τα δύο ακραία αποτελέσματα.
2. Στην περίπτωση που η ίδια ποικιλία αποτελεί αντικείμενο δύο ή περισσοτέρων αιτήσεων, για την κατάρτιση των χαρακτηριστικών της ποικιλίας θα λαμβάνεται υπόψη ο μέσος όρος των αποτελεσμάτων μετά την εφαρμογή της παραγράφου 1.
3. Οι υπηρεσίες της Επιτροπής πληροφορούν τα κράτη μέλη σχετικά με τα αποτελέσματα των αναλύσεων πριν τις 31 Μαρτίου κάθε έτους.
Άρθρο 5
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
τον κανονισμό (ΕΟΚ) αριθ. 2658/87 του Συμβουλίου της 23ης Ιουλίου 1987 για τη δασμολογική και στατιστική ονοματολογία και το κοινό δασμολόγιο (1), όπως τροποποιήθηκε τελευταία από τον κανονισμό (ΕΟΚ) αριθ. 1315/88 (2) και ιδίως το άρθρο 9,
Εκτιμώντας: ότι, για να εξασφαλιστεί η ομοιόμορφη εφαρμογή της συνδυασμένης ονοματολογίας που επισυνάπτεται στον παρόντα κανονισμό, πρέπει να αποφασιστούν χωρίς καθυστέρηση οι διατάξεις για την κατάταξη των εμπορευμάτων που αναφέρονται στο παράρτημα του παρόντος κανονισμού-
ότι ο κανονισμός (ΕΟΚ) αριθ. 2658/88 έχει καθορίσει τους γενικούς κανόνες για την ερμηνεία της συνδυασμένης ονοματολογίας- ότι αυτοί οι κανόνες εφαρμόζονται επίσης σε κάθε άλλη ονοματολογία που την περιλαμβάνει, έστω και εν μέρει ή με την προσθήκη ενδεχομένως υποδιαιρέσεων η οποία έχει συνταχθεί από ειδικούς κοινοτικούς νομοθετικούς κανόνες ενόψει της εφαρμογής δασμολογικών ή άλλων μέτρων στο πλαίσιο των εμπορικών συναλλαγών-
ότι, κατ' εφαρμογή των εν λόγω γενικών κανόνων, τα εμπορεύματα που περιγράφονται στη στήλη 1 του πίνακα του παραρτήματος του παρόντος κανονισμού πρέπει να καταταγούν στους αντίστοιχους κωδικούς που σημειώνονται στη στήλη 2 βάσει των διατάξεων της στήλης 3-
ότι η Επιτροπή Ονοματολογίας δεν εξέφρασε γνώμη στην προθεσμία που έθεσε ο πρόεδρός της,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Τα εμπορεύματα που περιγράφονται στη στήλη 1 του προσαρτημένου πίνακα κατατάσσονται στη συνδυασμένη ονοματολογία στους αντίστοιχους κωδικούς που σημειώνονται στη στήλη 2 του εν λόγω πίνακα.
Άρθρο 2
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 43,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2), Εκτιμώντας:
ότι, σύμφωνα με το άρθρο 1 παράγραφος 1 του κανονισμού (ΕΟΚ) αριθ. 2262/84 (3), όπως τροποποιήθηκε τελευταία από τον κανονισμό (ΕΟΚ) αριθ. 3462/87 (4), τα κράτη μέλη παραγωγής ιδρύουν ειδικούς οργανισμούς στους οποίους ανατίθενται ορισμένοι έλεγχοι και δραστηριότητες στα πλαίσια του καθεστώτος ενίσχυσης στην παραγωγή ελαιολάδου· ότι, σύμφωνα με το άρθρο 1 παράγραφος 5 του εν λόγω κανονισμού, το Συμβούλιο θεσπίζει, πριν από την 1η Ιανουαρίου 1989, τη μέθοδο χρηματοδότησης των πραγματικών δαπανών των εν λόγω οργανισμών από την περίοδο 1989/90·
ότι, λαμβάνοντας υπόψη τον σπουδαίο ρόλο τον οποίο παίζουν οι οργανισμοί αυτοί στον έλεγχο της σωστής και ομοιόμορφης εφαρμογής της ενίσχυσης στην παραγωγή, είναι απαραίτητο να προβλεφθεί μια μέθοδος χρηματοδότησης των πραγματικών δαπανών των οργανισμών, η οποία να επιτρέπει σ' αυτούς να λειτουργούν αποδοτικά και κανονικά στα πλαίσια της διοικητικής αυτονομίας που προβλέπεται από τις κανονιστικές διατάξεις· ότι μια μέθοδος που να συνδυάζει κοινοτική χρηματοδότηση και χρηματοδότηση από το κράτος μέλος επιτρέπει να επιτευχθεί ο στόχος αυτός·
ότι η κατάσταση των οργανισμών δεν είναι ταυτόσημη στα τέσσερα συγκεκριμένα κράτη μέλη παραγωγής· ότι, λόγω διοικητικών και νομικών προβλημάτων, η σύσταση ή/και λειτουργία των οργανισμών σε ορισμένα κράτη μέλη καθιστέρησε· ότι, λόγω του γεγονότος αυτού, αυτά τα κράτη μέλη δεν χρησιμοποίησαν αποδοτικά τα μέγιστα ποσά τα οποία είχαν τεθεί στη διάθεσή τους κατά τη διάρκεια της αρχικής περιόδου κατά την οποία η κοινοτική χρηματοδότηση κάλυπτε κατά 100 % τις δαπάνες τους· ότι, επομένως, η περίοδος αυτή θα πρέπει να παραταθεί κατά ένα έτος χωρίς να αυξηθούν τα μέγιστα ποσά που ήδη έχουν διατεθεί στα πλαίσια των υπαρχουσών κανονιστικών διατάξεων,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Στο άρθρο 1 του κανονισμού (ΕΟΚ) αριθ. 2262/84, η παράγραφος 5 αντικαθίσταται από το ακόλουθο κείμενο:
«5. Για περίοδο πέντε ετών από την 1η Νοεμβρίου 1984, οι πραγματικές δαπάνες του οργανισμού καλύπτονται από τον γενικό προϋπολογισμό των Ευρωπαϊκών Κοινοτήτων, σε ποσοστό:
- όσον αφορά την Ιταλία, 100 % για τα τρία πρώτα έτη, μέσα στα όρια ενός συνολικού ποσού 14 εκατομμυρίων Ecu, και 50 % για το τέταρτο και πέμπτο έτος,
- όσον αφορά την Ελλάδα, 100 % μέσα στα όρια ενός συνολικού ποσού 7 εκατομμυρίων Ecu.
Για περίοδο τριών ετών από την 1η Νοεμβρίου 1989, οι πραγματικές δαπάνες του οργανισμού στην Ιταλία και την Ελλάδα καλύπτονται από τον γενικό προϋπολογισμό των Ευρωπαϊκών Κοινοτήτων σε ποσοστό 50 %.
Όσον αφορά την Ισπανία και την Πορτογαλία, οι πραγματικές δαπάνες του οργανισμού, κατά την περίοδο από 1ης Μαρτίου 1986 έως 31 Οκτωβρίου 1990, καλύπτονται κατά 100 % από τον γενικό προϋπολογισμό των Ευρωπαϊκών Κοινοτήτων, μέσα στα όρια ενός συνολικού ποσού 9,3 εκατομμυρίων Ecu για την Ισπανία και 4,7 εκατομμυρίων Ecu για την Πορτογαλία. Κατά την περίοδο από 1ης Νοεμβρίου 1990 έως 31 Οκτωβρίου 1992, οι δαπάνες αυτές καλύπτονται από τον εν λόγω προϋπολογισμό κατά 50 %.
Τα κράτη μέλη έχουν την ευχέρεια, υπό όρους που θα καθοριστούν σύμφωνα με την διαδικασία που προβλέπεται στο άρθρο 38 του κανονισμού αριθ. 136/66/ΕΟΚ, να καλύπτουν ένα μέρος των οικονομικών υποχρεώσεων που τους αναλογούν, παρακρατώντας ένα ποσό από τις κοινοτικές ενισχύσεις που χορηγούνται στον τομέα του ελαιολάδου.
Το Συμβούλιο, αποφασίζοντας με ειδική πλειοψηφία βάσει προτάσεως της Επιτροπής, θεσπίζει, πριν από την 1η Ιανουαρίου 1992, τη μέθοδο χρηματοδότησης των εν λόγω δαπανών από την περίοδο 1992/93.»
Άρθρο 2
Ο παρών κανονισμός αρχίζει να ισχύει την ημέρα της δημοσίευσής του στην Επίσημη Εφημερίδα των Ευρωπαϊκών Κοινοτήτων.
ΟΔΗΓΙΑ ΤΟΥ ΣΥΜΒΟΥΛΙΟΥ της 12ης Ιουνίου 1989 σχετικά με την εφαρμογή μέτρων για την προώθηση της βελτίωσης της ασφάλειας και της υγείας των εργαζομένων κατά την εργασία (89/391/ΕΟΚ)
ΤΟ ΣΥΜΒΟΥΛΙΟ ΤΩΝ ΕΥΡΩΠΑIΚΩΝ ΚΟΙΝΟΤΗΤΩΝ,
ιΕχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο^118^Α,
την πρόταση της Επιτροπής^(1), που καταρτίστηκε μετά από γνώμη της συμβουλευτικής επιτροπής για την ασφάλεια, την υγιεινή και την προστασία της υγείας στον τόπο εργασίας,
Σε συνεργασία με το Ευρωπαϊκό Κοινοβούλιο^(2),
ίΕχοντας υπόψη τη γνώμη της Οικονομικής και Κοινωνικής Επιτροπής^(3),
Εκτιμώντας: ότι στο άρθρο 118 Α της συνθήκης προβλέπεται ότι το Συμβούλιο θεσπίζει με οδηγίες τις ελάχιστες προδιαγραφές για τη βελτίωση ιδίως του περιβάλλοντος εργασίας, με στόχο την εξασφάλιση υψηλότερου επιπέδου προστασίας της ασφάλειας και της υγείας των εργαζομένων
ότι, σύμφωνα με το άρθρο 118^Α της συνθήκης, στις οδηγίες αποφεύγεται η επιβολή διοικητικών, οικονομικών και νομικών εξαναγκασμών οι οποίοι θα εμπόδιζαν τη δημιουργία και την ανάπτυξη των μικρομεσαίων επιχειρήσεων
ότι η ανακοίνωση της Επιτροπής σχετικά με το πρόγραμμά της στον τομέα της ασφάλειας, της υγιεινής και της υγείας στους χώρους εργασίας^(4) προβλέπει την έκδοση οδηγιών που αποβλέπουν στην κατοχύρωση της ασφάλειας και της υγείας των εργαζομένων
ότι το ψήφισμα του Συμβουλίου της 21ης Δεκεμβρίου 1987 σχετικά με την ασφάλεια, την υγιεινή και την υγεία στους χώρους εργασίας^(5) δήλωσε την πρόθεση της Επιτροπής να υποβάλει στο Συμβούλιο σε σύντομο χρονικό διάστημα μια οδηγία σχετικά με την οργάνωση της ασφάλειας και της υγείας των εργαζομένων στους χώρους εργασίας
ότι το Φεβρουάριο του 1988 το Ευρωπαϊκό Κοινοβούλιο ενέκρινε τέσσερα ψηφίσματα στα πλαίσια της συζήτησης όσον αφορά τη δημιουργία της εσωτερικής αγοράς και την προστασία στους χώρους εργασίας ότι με τα ψηφίσματα αυτά καλείται ιδίως η Επιτροπή να καταρτίσει μια οδηγία-πλαίσιο η οποία θα προορίζεται να χρησιμεύσει ως βάση για ειδικές οδηγίες οι οποίες θα καλύπτουν όλους τους κινδύνους που έχουν σχέση με τον τομέα της ασφάλειας και της υγείας στους χώρους εργασίας
ότι εναπόκειται στα κράτη μέλη να προωθούν τη βελτίωση στην επικράτειά τους της ασφάλειας και της υγείας των εργαζομένων ότι η λήψη μέτρων για την ασφάλεια και την υγεία των εργαζομένων κατά την εργασία συμβάλλει, σε ορισμένες περιπτώσεις, στη διαφύλαξη της υγείας και ενδεχομένως της προστασίας των προσώπων που ζουν υπό τη στέγη τους
ότι στα κράτη μέλη τα νομοθετικά συστήματα σχετικά με την ασφάλεια και την υγεία στους χώρους εργασίας διαφέρουν σημαντικά και πρέπει να βελτιωθούν ότι τέτοιες εθνικές διατάξεις για το θέμα αυτό, συχνά συμπληρωμένες από τεχνικές διατάξεις ή/και από εθελοντικές προδιαγραφές, μπορούν να οδηγήσουν σε διαφορετικά επίπεδα προστασίας της ασφάλειας και της υγείας και να επιτρέψουν έναν ανταγωνισμό εις βάρος της ασφάλειας και της υγείας
ότι εξακολουθούν να υπάρχουν υπερβολικά πολλά εργατικά ατυχήματα και επαγγελματικές ασθένειες ότι πρέπει να ληφθούν ή να βελτιωθούν, χωρίς καθυστέρηση, προληπτικά μέτρα για τη διαφύλαξη της ασφάλειας και της υγείας των εργαζομένων, ώστε να εξασφαλισθεί ένα καλύτερο επίπεδο προστασίας
ότι, για να εξασφαλισθεί το καλύτερο επίπεδο προστασίας, είναι ανάγκη να ενημερώνονται οι εργαζόμενοι ή/και οι εκπρόσωποί τους για τους κινδύνους που διατρέχει η ασφάλεια και η υγεία τους και για τα μέτρα που απαιτούνται για τη μείωση ή εξάλειψη των κινδύνων αυτών ότι είναι επίσης απαραίτητο να είναι σε θέση να συμβάλλουν με μια ισόρροπη συμμετοχή σύμφωνα με τις εθνικές νομοθεσίες ή/και πρακτικές, στη λήψη των αναγκαίων προστατευτικών μέτρων
ότι είναι αναγκαίο να αναπτυχθεί η ενημέρωση, ο διάλογος και η ισόρροπη συμμετοχή στον τομέα της ασφάλειας και της υγείας κατά την εργασία μεταξύ εργοδοτών και εργαζομένων ή/και των εκπροσώπων τους χάρη στις κατάλληλες διαδικασίες και μέσα, σύμφωνα με τις εθνικές νομοθεσίες ή/και πρακτικές
ότι η βελτίωση της ασφάλειας, της υγιεινής και της υγείας των εργαζομένων κατά την εργασία αντιπροσωπεύει ένα στόχο ο οποίος δεν μπορεί να εξαρτάται από καθαρά οικονομικές εκτιμήσεις
ότι οι εργοδότες πρέπει να ενημερώνονται για την τεχνική πρόδο και τις επιστημονικές γνώσεις σχετικά με το σχεδιασμό των θέσεων εργασίας, λαμβανομένων υπόψη των εγγενών κινδύνων της επιχείρησής τους, και να ενημερώνουν τους εκπροσώπους των εργαζομένων που ασκούν καθήκοντα συμμετοχής στα πλαίσια της παρούσας οδηγίας, ώστε να μπορούν να εγγυηθούν ένα υψηλότερο επίπεδο προστασίας της ασφάλειας και της υγείας των εργαζομένων
ότι οι διατάξεις της παρούσας οδηγίας εφαρμόζονται, χωρίς να θίγονται οι πλέον δεσμευτικές κοινοτικές διατάξεις, υφιστάμενες ή μελλοντικές, σε όλους τους κινδύνους και, μεταξύ άλλων, στους κινδύνους που απορρέουν από τη χρησιμοποίηση κατά τη διάρκεια της εργασίας χημικών, φυσικών και βιολογικών παραγόντων που αναφέρονται στην οδηγία 80/1107/ΕΟΚ^(6), όπως τροποποιήθηκε τελευταία από την οδηγία 88/642/ΕΟΚ^(7)
ότι είναι σκόπιμο να συσταθεί μια επιτροπή, της οποίας τα μέλη θα ορίζονται από τα κράτη μέλη, με καθήκον να επικουρεί την Επιτροπή των Ευρωπαϊκών Κοινοτήτων κατά τις τεχνικές προσαρμογές των επιμέρους οδηγιών που προβλέπει η παρούσα οδηγία,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
2. Προς το σκοπό αυτό, περιέχει γενικές αρχές σχετικά με την πρόληψη των επαγγελματικών κινδύνων και την προστασία της ασφάλειας και της υγείας, την εξάλειψη των συντελεστών κινδύνου και ατυχημάτων, την ενημέρωση, τη διαβούλευση, την ισόρροπη συμμετοχή σύμφωνα με τις εθνικές νομοθεσίες ή/και πρακτικές, την κατάρτιση των εργαζομένων και των εκπροσώπων τους, καθώς και τους κανόνες για την εφαρμογή των γενικών αυτών αρχών.
3. Η παρούσα οδηγία δεν θίγει τις εθνικές ή κοινοτικές, υφιστάμενες ή μελλοντικές διατάξεις, οι οποίες ευνοούν ακόμη περισσότερο την προστασία της ασφάλειας και της υγείας των εργαζομένων κατά την εργασία.
Άρθρο 2
Πεδίο εφαρμογής
1. Η παρούσα οδηγία εφαρμόζεται σε όλους τους δημόσιους ή ιδιωτικούς τομείς δραστηριοτήτων (βιομηχανικές, γεωργικές, εμπορικές, διοικητικές, εκπαιδευτικές, πολιτιστικές δραστηριότητες, δραστηριότητες παροχής υπηρεσιών, αναψυχής κλπ.).
2. Η παρούσα οδηγία δεν εφαρμόζεται όταν δεν το επιτρέπουν εγγενείς ιδιαιτερότητες ορισμένων δραστηριοτήτων του δημόσιου τομέα, π.χ. στις ένοπλες δυνάμεις ή στην αστυνομία, ή ορισμένων συγκεκριμένων δραστηριοτήτων στις υπηρεσίες πολιτικής άμυνας.
Στην περίπτωση αυτή, πρέπει να εξασφαλίζεται, όσον αυτό είναι δυνατόν, η ασφάλεια και η υγεία των εργαζομένων, έχοντας υπόψη τους στόχους της παρούσας οδηγίας.
Άρθρο 3
Ορισμοί
Κατά την έννοια της παρούσας οδηγίας, νοείται ως:
α) ^εργαζόμενος, κάθε πρόσωπο που αποσχολείται από έναν εργοδότη, συμπεριλαμβανομένων των ασκουμένων και των μαθητευομένων, εκτός από το υπηρετικό προσωπικό
β) ^εργοδότης, κάθε φυσικό ή νομικό πρόσωπο το οποίο συνδέεται με σχέση εργασίας με τον εργαζόμενο και έχει την ευθύνη για την επιχείρηση ή/και την εγκατάσταση
γ) ^εκπρόσωπος των εργαζομένων με ειδική αρμοδιότητα σε θέματα προστασίας της ασφάλειας και της υγείας των εργαζομένων, κάθε εκλεγμένο, επιλεγμένο ή διορισμένο άτομο, σύμφωνα με τις εθνικές νομοθεσίες ή/και πρακτικές, για να εκπροσωπεί τους εργαζομένους όσον αφορά τα ζητήματα προστασίας της ασφάλειας και της υγείας των εργαζομένων κατά την εργασία
δ) ^πρόληψη, το σύνολο των διατάξεων ή μέτρων που λαμβάνονται ή προβλέπονται καθ' όλα τα στάδια της δραστηριότητας εντός της επιχειρήσεως με στόχο την αποφυγή ή τη μείωση των επαγγελματικών κινδύνων.
Άρθρο 4
1. Τα κράτη μέλη λαμβάνουν τα απαραίτητα μέτρα για να εξασφαλιστεί η υπαγωγή των εργοδοτών, των εργαζομένων και των εκπροσώπων των εργαζομένων στις νομικές διατάξεις που είναι αναγκαίες για την εφαρμογή της παρούσας οδηγίας.
2. Τα κράτη μέλη εξασφαλίζουν ιδίως επαρκή έλεγχο και εποπτεία. ΤΜΗΜΑ ΙΙ
ΥΠΟΧΡΕΩΣΕΙΣ ΤΩΝ ΕΡΓΟΔΟΤΩΝ
Άρθρο 5
Γενική διάταξη
1. Ο εργοδότης υποχρεούται να εξασφαλίζει την ασφάλεια και την υγεία των εργαζομένων ως προς όλες τις πτυχές της εργασίας.
2. Εάν ο εργοδότης, κατ' εφαρμογή του άρθρου 7 παράγραφος 3, προσφεύγει σε εξωτερικές, ως προς την επιχείρηση ή/και την εγκατάσταση, ειδικευμένες υπηρεσίες ή άτομα, αυτό δεν τον απαλλάσσει από τις υποχρεώσεις του σ' αυτόν τον τομέα.
3. Οι υποχρεώσεις των εργαζομένων στον τομέα της ασφάλειας και της υγείας κατά την εργασία δεν θίγουν την αρχή της ευθύνης του εργοδότη.
Άρθρο 6
Γενικές υποχρεώσεις των εργοδοτών
1. Στα πλαίσια των ευθυνών του, ο εργοδότης λαμβάνει τα αναγκαία μέτρα για την προστασία της ασφάλειας και της υγείας των εργαζομένων, συμπεριλαμβανομένων των δραστηριοτήτων πρόληψης των επαγγελματικών κινδύνων ενημέρωσης και κατάρτισης, καθώς και της δημιουργίας της απαραίτητης οργάνωσης και της παροχής των αναγκαίων μέσων.
Ο εργοδότης πρέπει να φροντίζει ώστε να προσαρμόζονται τα μέτρα αυτά ανάλογα με τις μεταβολές των περιστάσεων και να επιδιώκει τη βελτίωση των υφισταμένων καταστάσεων.
2. Ο εργοδότης εφαρμόζει τα μέτρα που προβλέπονται στην παράγραφο 1 πρώτο εδάφιο, βάσει των ακόλουθων γενικών αρχών πρόληψης:
3. Με την επιφύλαξη των άλλων διατάξεων της παρούσας οδηγίας, ο εργοδότης οφείλει, λαμβάνοντας υπόψη τη φύση των δραστηριοτήτων της επιχείρησης ή/και της εγκατάστασης:
α) ^να εκτιμά τους κινδύνους για την ασφάλεια και την υγεία των εργαζομένων, μεταξύ άλλων κατά την επιλογή των εξοπλισμών εργασίας, των χημικών ουσιών ή παρα- σκευασμάτων, και κατά τη διαρρύθμιση των χώρων
εργασίας. Μετά την εκτίμηση αυτή, οι δραστηριότητες πρόληψης και οι μέθοδοι εργασίας και παραγωγής που χρησιμοποιούνται από τον εργοδότη πρέπει:
- να εξασφαλίζουν καλύτερο επίπεδο προστασίας της ασφάλειας και της υγείας των εργαζομένων,
- να ενσωματώνονται στο σύνολο των δραστηριοτήτων της επιχείρησης ή/και της εγκατάστασης και σε όλα τα επίπεδα ιεραρχίας
β) ^όταν ο εργοδότης αυτός αναθέτει καθήκοντα σ' έναν εργαζόμενο, να λαμβάνει υπόψη τις ικανότητες του εν λόγω εργαζομένου σε θέματα ασφάλειας και υγείας
γ) ^να μεριμνά ώστε ο προγραμματισμός και η εισαγωγή νέων τεχνολογιών να αποτελούν αντικείμενο διαβούλευσης με τους εργαζομένους ή/και τους εκπροσώπους τους, όσον αφορά τις συνέπειες για την ασφάλεια και την υγεία των εργαζομένων που συνδέονται με την επιλογή των εξοπλισμών και τη ρύθμιση των συνθηκών εργασίας καθώς και την επίδραση των παραγόντων του περιβάλλοντος στην εργασία
δ) ^να φροντίζει ώστε να έχουν πρόσβαση στις ζώνες σοβαρού και ειδικού κινδύνου μόνον οι εργαζόμενοι που έχουν λάβει τις κατάλληλες οδηγίες.
4. Με την επιφύλαξη των άλλων διατάξεων της παρούσας οδηγίας, όταν πολλές επιχειρήσεις μοιράζονται τον ίδιο χώρο εργασίας, οι εργοδότες οφείλουν να συνεργάζονται για την εφαρμογή των διατάξεων σχετικά με την ασφάλεια και την προστασία της υγείας και της υγιεινής και, λαμβάνοντας υπόψη τη φύση των δραστηριοτήτων, να συντονίζουν τις δραστηριότητές τους για την προστασία ή/και την πρόληψη των επαγγελματικών κινδύνων, να αλληλοενημερώνονται για τους κινδύνους αυτούς και να ενημερώνει ο καθένας τούς υπ' αυτόν εργαζομένους ή/και τους αντιπροσώπους τους.
5. Τα μέτρα για την ασφάλεια, την υγιεινή και την υγεία κατά την εργασία δεν πρέπει σε καμία περίπτωση να συνεπάγονται την οικονομική επιβάρυνση των εργαζομένων.
Άρθρο 7
Υπηρεσίες προστασίας και πρόληψης
1. Με την επιφύλαξη των υποχρεώσεων που αναφέρονται στα άρθρα 5 και 6, ο εργοδότης ορίζει έναν ή περισσότερους εργαζομένους, ασχολούμενους με τις δραστηριότητες προστασίας και πρόληψης των επαγγελματικών κινδύνων της επιχείρησης ή/και της εγκατάστασης.
2. Οι εργαζόμενοι που ορίζονται για το σκοπό αυτό, δεν επιτρέπεται να υφίστανται διακρίσεις λόγω των δραστηριοτήτων τους στον τομέα της προστασίας και της πρόληψης των επαγγελματικών κινδύνων.
Για να μπορούν να εκπληρώνουν τις υποχρεώσεις που απορρέουν από την παρούσα οδηγία, οι εργαζόμενοι που ορίζονται για το σκοπό αυτό πρέπει να διαθέτουν τον κατάλληλο χρόνο.
4. Εάν αποταθεί ο εργοδότης στις εν λόγω αρμόδιες υπηρεσίες ή άτομα, αυτές πρέπει να ενημερωθούν από τον εργοδότη για τους παράγοντες που έχουν ή μπορεί να έχουν επιπτώσεις στην ασφάλεια και την υγεία των εργαζομένων και πρέπει να έχουν πρόσβαση στις πληροφορίες που αναφέρονται στο άρθρο 10 παράγραφος 2.
5. Εν πάση περιπτώσει:
- οι εργαζόμενοι που έχουν ορισθεί θα πρέπει να έχουν τις αναγκαίες ικανότητες και να διαθέτουν τα απαιτούμενα μέσα,
- τα άτομα ή οι εξωτερικές υπηρεσίες των οποίων έχει ζητηθεί η βοήθεια θα πρέπει να έχουν τα αναγκαία προσόντα και να διαθέτουν τα απαιτούμενα προσωπικά και επαγγελματικά μέσα και
6. Η προστασία και η πρόληψη των κινδύνων για την ασφάλεια και την υγεία που περιλαμβάνονται στο παρόν άρθρο, εξασφαλίζονται μέσω ενός ή περισσοτέρων εργαζομένων, μέσω μιας και μόνης υπηρεσίας ή μέσω διαφορετικών υπηρεσιών ανεξαρτήτως του αν ανήκουν ή όχι στην επιχείρηση ή/και την εγκατάσταση.
Ο(οι) εργαζόμενος(οι) ή/και η(οι) υπηρεσία(ες) οφείλουν να συνεργάζονται αναλόγως των αναγκών.
7. Τα κράτη μέλη μπορούν να ορίζουν, ανάλογα με τη φύση των δραστηριοτήτων και το μέγεθος της επιχείρησης ή εγκατάστασης, τις κατηγορίες των επιχειρήσεων ή εγκαταστάσεων στις οποίες ο εργοδότης, εφόσον διαθέτει τις αναγκαίες ικανότητες, μπορεί να αναλάβει ο ίδιος την υποχρέωση που προβλέπεται στην παράγραφο 1.
8. Το κράτη μέλη ορίζουν τις αναγκαίες ικανότητες και τα αναγκαία προσόντα που αναφέρονται στην παράγραφο 5.
Μπορούν να ορίσουν την αριθμητική επάρκεια που αναφέρεται στην παράγραφο 5.
Άρθρο 8
Πρώτες βοήθειες, πυρασφάλεια, εκκένωση των χώρων από τους εργαζομένους, σοβαρόςκαι άμεσος κίνδυνος
1. Ο εργοδότης οφείλει:
- να οργανώνει τις αναγκαίες σχέσεις με εξωτερικές υπηρεσίες, ιδίως όσον αφορά τις πρώτες βοήθειες, την επείγουσα ιατρική περίθαλψη, τη διάσωση και την πυρασφάλεια.
2. Κατ' εφαρμογή της παραγράφου 1, ο εργοδότης πρέπει μεταξύ των άλλων να ορίζει τους εργαζομένους που είναι υπεύθυνοι για την εφαρμογή των μέτρων που αφορούν τις πρώτες βοήθειες, την πυρασφάλεια και την εκκένωση των χώρων από τους εργαζομένους.
Αυτοί οι εργαζόμενοι πρέπει να έχουν λάβει κατάλληλη κατάρτιση, να είναι επαρκείς σε αριθμό και να τίθεται στη διάθεσή τους το κατάλληλο υλικό, ανάλογα με το μέγεθος ή/και τους ειδικούς κινδύνους της επιχείρησης ή/και της εγκατάστασης.
3. Ο εργοδότης οφείλει:
α) ^να ενημερώνει το συντομότερο δυνατό τους εργαζομένους που εκτίθενται ή ενδέχεται να εκτεθούν σε σοβαρό και άμεσο κίνδυνο, σχετικά με τα μέτρα που έχουν ληφθεί ή πρόκειται να ληφθούν
β) ^να λαμβάνει μέτρα και να δίνει οδηγίες στους εργαζομένους ώστε να μπορούν, σε περίπτωση σοβαρού, άμεσου και αναπόφευκτου κινδύνου, να σταματήσουν τη δραστηριότητά τους ή/και να τεθούν σε ασφάλεια εγκαταλείποντας το χώρο εργασίας
γ) ^ο εργοδότης δεν πρέπει, εκτός από εξαιρετικές περιπτώσεις δεόντως αιτιολογημένες, να ζητά από τους εργαζομένους να αναλάβουν πάλι την εργασιακή δραστηριότητά τους, εφόσον εξακολουθεί να υφίσταται σοβαρός και άμεσος κίνδυνος.
4. Ο εργαζόμενος ο οποίος, σε περίπτωση σοβαρού, άμεσου και αναπόφευκτου κινδύνου απομακρύνεται από τη θέση εργασίας του ή/και από μια επικίνδυνη ζώνη, δεν επιτρέπεται να υποστεί ουδεμία δυσμενή επίπτωση και πρέπει να προστατεύεται από κάθε ζημιογόνο και αδικαιολόγητη συνέπεια, σύμφωνα με τις εθνικές νομοθεσίες ή πρακτικές.
5. Ο εργοδότης μεριμνά ώστε κάθε εργαζόμενος, σε περίπτωση κινδύνου σοβαρού και άμεσου για την ίδια του την ασφάλεια ή/και για την ασφάλεια άλλων ατόμων, να μπορεί, σε περίπτωση αδυναμίας, να επικοινωνήσει με τον αρμόδιο ιεραρχικά προϊστάμενο και λαμβάνοντας υπόψη τις γνώσεις του και τα διαθέσιμα τεχνικά μέσα να λάβει τα κατάλληλα μέτρα ώστε να αποφευχθούν οι συνέπειες του κινδύνου αυτού.
Η δράση του δεν συνεπάγεται καμία δυσμενή επίπτωση σε βάρος του, εκτός εάν ενήργησε απερίσκεπτα ή διέπραξε σοβαρή αμέλεια.
Άρθρο 9
Διάφορες υποχρεώσεις των εργοδοτών
1. Ο εργοδότης οφείλει:
α) ^να έχει στη διάθεσή του μια εκτίμηση των υφισταμένων κατά την εργασία κινδύνων για την ασφάλεια και την υγεία, συμπεριλαμβανομένων εκείνων που αφορούν ομάδες εργαζομένων που εκτίθενται σε ιδιαιτέρους κινδύνους
β) ^να καθορίζει τα μέτρα προστασίας που πρέπει να ληφθούν και, αν χρειαστεί, το υλικό προστασίας που πρέπει να χρησιμοποιηθεί
γ) ^να τηρεί κατάλογο των εργατικών ατυχημάτων που είχαν ως συνέπεια για τον εργαζόμενο ανικανότητα εργασίας μεγαλύτερη των τριών εργάσιμων ημερών
δ) ^να συντάσσει και να θέτει στη διάθεση των αρμόδιων αρχών, σύμφωνα με τις εθνικές νομοθεσίες ή/και πρακτικές, εκθέσεις για τα εργατικά ατυχήματα, θύματα των οποίων υπήρξαν οι υπ' αυτόν εργαζόμενοι.
2. Τα κράτη ελη καθορίζουν, ανάλογα με τη φύση των δραστηριοτήτων και το μέγεθος των επιχειρήσεων, τις υποχρεώσεις τις οπόιες οφείλουν να πληρούν οι διάφορες κατηγορίες επιχειρήσεων, όσον αφορά την κατάρτιση των εγγράφων που προβλέπονται στην παράγραφο 1 στοιχεία α) και β) και κατά την κατάρτιση των εγγράφων που προβλέπονται στην παράγραφο 1 στοιχεία α) και β) και κατά την κατάρτιση των εγγράφων που προβλέπονται στην παράγραφο 1 στοιχεία^γ) και δ).
Άρθρο 10
Ενημέρωση των εργαζομένων
1. Ο εργοδότης λαμβάνει τα κατάλληλα μέτρα προκειμένου οι εργαζόμενοι ή/και οι αντιπρόσωποί τους στην επιχείρηση ή/και στην εγκατάσταση να λαμβάνουν, σύμφωνα με τις εθνικές νομοθεσίες ή/και πρακτικές, οι οποίες μπορούν να λαμβάνουν ειδικότερα υπόψη το μέγεθος της επιχείρησης ή/και εγκατάστασης, όλες τις απαραίτητες πληροφορίες όσον αφορά:
α) ^τους κινδύνους για την ασφάλεια και την υγεία, καθώς και τα μέτρα και τις δραστηριότητες προστασίας και πρόληψης που αφορούν είτε την επιχείρηση ή/και την εγκατάσταση εν γένει, είτε κάθε είδος θέσης εργασίας ή/και καθηκόντων
β) ^τα μέτρα που λαμβάνονται κατ' εφαρμογή του άρθρου^8 παράγραφος 2.
2. Ο εργοδότης λαμβάνει τα κατάλληλα μέτρα προκειμένου οι εργοδότες των εργαζομένων των εξωτερικών επιχειρήσεων ή/και εγκαταστάσεων που παρεμβαίνουν στην επιχείρηση ή την εγκατάστασή του να λαμβάνουν, σύμφωνα με τις εθνικές νομοθεσίες ή/και πρακτικές, τις κατάλληλες πληροφορίες, όσον αφορά τα σημεία που αναφέρονται στην παράγραφο 1 στοιχεία α) και β), που προορίζονται για τους εν λόγω εργαζομένους.
3. Ο εργοδότης λαμβάνει τα κατάλληλα μέτρα ώστε οι εργαζόμενοι που εκτελούν ειδικά καθήκοντα στον τομέα της προστασίας της ασφάλειας και της υγείας των εργαζομένων ή οι αντιπρόσωποι των εργαζομένων που εκτελούν παρόμοια καθήκοντα, να έχουν πρόσβαση, για τη διεκπεραίωση των καθηκόντων τους και σύμφωνα με τις εθνικές νομοθεσίες ή/και πρακτικές:
α) ^στην εκτίμηση των κινδύνων και των μέτρων προστασίας που προβλέπονται στο άρθρο 9 παράγραφος 1 στοιχεία α) και β)
β) ^στον κατάλογο και τις εκθέσεις που προβλέπονται στο άρθρο 9 παράγραφος 1 στοιχεία γ) και δ)
γ) ^στις πληροφορίες που προέρχονται τόσο από τις δραστηριότητες προστασίας και πρόληψης όσο και από τις υπηρεσίες επιθεώρησης και τους αρμόδιους για την ασφάλεια και την υγεία οργανισμούς.
Άρθρο 11
Διαβουλεύσεις και συμμετοχή των εργαζομένων
1. Οι εργοδότες ζητούν τη γνώμη των εργαζομένων ή/και εκπροσώπων τους και επιτρέπουν τη συμμετοχή τους στα πλαίσια όλων των ζητημάτων που άπτονται της ασφάλειας και της υγείας κατά την εργασία.
Αυτό συνεπάγεται:
- διαβούλευση με τους εργαζομένους,
- δικαίωμα των εργαζομένων ή/και των εκπροσώπων τους να υποβάλλουν προτάσεις,
- ισόρροπη συμμετοχή σύμφωνα με τις εθνικές νομοθεσίες ή/και πρακτικές.
2. Οι εργαζόμενοι ή οι εκπρόσωποί τους, οι οποίοι εκτελούν ειδικά καθήκοντα για την προστασία της ασφάλειας και της υγείας των εργαζομένων, συμμετέχουν κατά τρόπο ισόρροπο και σύμφωνα με τις εθνικές νομοθεσίες ή/και πρακτικές, ή ζητείται η γνώμη τους από τον εργοδότη εκ των προτέρων και εγκαίρως όσον αφορά:
α) ^κάθε ενέργεια η οποία μπορεί να έχει ουσιαστικές επιπτώσεις στην ασφάλεια και την υγεία
β) ^τον καθορισμό των εργαζομένων που προβλέπονται στο άρθρο 7 παράγραφος 1 και στο άρθρο 8 παράγραφος 2, καθώς και τις δραστηριότητες που προβλέπονται στο άρθρο 7 παράγραφος 1
γ) ^τις πληροφορίες που προβλέπονται στο άρθρο 9 παράγραφος 1 και στο άρθρο 10
δ) ^την προβλεπόμενη στο άρθρο 7 παράγραφος 3 ενδεχομένη προσφυγή σε εξωτερικές ως προς την επιχείρηση ή/και την εγκατάσταση αρμόδιες υπηρεσίες ή άτομα
ε) ^το σχεδιασμό και την οργάνωση της κατάρτισης που προβλέπονται στο άρθρο 12.
3. Οι εκπρόσωποι των εργαζομένων, οι οποίοι εκτελούν ειδικά καθήκοντα για την προστασία της ασφάλειας και της υγείας των εργαζομένων, έχουν το δικαίωμα να ζητούν από τον εργοδότη να λάβει τα ενδεδειγμένα μέτρα και να του υποβάλλουν σχετικές προτάσεις κατά τρόπον ώστε να αντιμετωπίζεται οιοσδήποτε κίνδυνος για τους εργαζομένους ή/και να εξαλειφθούν οι πηγές του κινδύνου.
4. Οι εργαζόμενοι που αναφέρονται στην παράγραφο 2 και οι εκπρόσωποί τους που αναφέρονται στις παραγράφους 2 και 3 δεν πρέπει να υφίστανται δυσμενείς επιπτώσεις εξαιτίας των δραστηριοτήτων τους που αναφέρονται στις παραγράφους^2 και 3.
6. Οι εργαζόμενοι ή/και οι εκπρόσωποί τους έχουν το δικαίωμα σύμφωνα με τις εθνικές νομοθεσίες και πρακτικές να απευθυνθούν στην αρμόδια στο θέμα της ασφάλειας και της υγείας κατά την εργασία αρχή, εάν κρίνουν ότι τα ληφθέντα μέτρα και τα διατιθέμενα από τον εργοδότη μέσα δεν αρκούν για να εξασφαλιστεί η ασφάλεια και η υγεία κατά την εργασία.
Οι εκπρόσωποι των εργαζομένων οφείλουν να είναι σε θέση να διατυπώνουν τις παρατηρήσεις τους κατά τις επισκέψεις και τους ελέγχους που διεξάγει η αρμόδια αρχή.
Άρθρο 12
Εκπαίδευση των εργαζομένων
1. Ο εργοδότης πρέπει να εξασφαλίζει ότι παρέχεται σε κάθε εργαζόμενο κατάλληλη και επαρκής εκπαίδευση στον τομέα της ασφάλειας και της υγείας, ιδίως υπό μορφή πληροφοριών και οδηγιών επ' ευκαιρία:
- της πρόσληψής του,
- τυχόν μετάθεσης ή αλλαγής καθηκόντων,
- εισαγωγής ή αλλαγής εξοπλισμού εργασίας,
- εισαγωγής μιας νέας τεχνολογίας, που αφορά ειδικά τη θέση εργασίας ή τα καθήκοντά του.
Η εκπαίδευση αυτή πρέπει:
- να προσαρμόζεται στην εξέλιξη των κινδύνων και στην εμφάνιση νέων κινδύνων και,
- εάν χρειάζεται, να επαναλαμβάνεται σε τακτά χρονικά διαστήματα.
2. Ο εργοδότης πρέπει να εξασφαλίζει ότι οι εργαζόμενοι σε εξωτερικές επιχειρήσεις ή/και εγκαταστάσεις που παρεμβαίνουν στην επιχείρηση ή στην εγκατάστασή του έχουν λάβει τις κατάλληλες οδηγίες όσον αφορά τους κινδύνους για την ασφάλεια και την υγεία κατά τις δραστηριότητές τους στην επιχείρηση ή εγκατάστασή του.
3. Οι αντιπρόσωποι των εργαζομένων που εκτελούν ειδικά καθήκοντα για την προστασία της ασφάλειας και της υγείας των εργαζομένων, δικαιούνται να λαμβάνουν την κατάλληλη εκπαίδευση.
4. Η εκπαίδευση που προβλέπεται στις παραγράφους 1 και 3 δεν μπορεί να βαρύνει τους εργαζομένους ή τους εκπροσώπους τους.
Η εκπαίδευση που προβλέπεται στην παράγραφο 1 πρέπει να παρέχεται κατά την ώρα εργασίας.
Η εκπαίδευση που προβλέπεται στην παράγραφο 3 πρέπει να παρέχεται κατά την ώρα εργασίας ή σύμφωνα με τις εθνικές πρακτικές εντός ή εκτός της επιχείρησης ή/και της εγκατάστασης. ΤΜΗΜΑ ΙΙΙ
ΥΠΟΧΡΕΩΣΕΙΣ ΤΩΝ ΕΡΓΑΖΟΜΕΝΩΝ
Άρθρο 13
1. Αποτελεί ευθύνη του κάθε εργαζομένου να φροντίζει ανάλογα με τις δυνατότητές του, για την ασφάλεια και την υγεία του, καθώς και για την ασφάλεια και την υγεία των άλλων ατόμων που επηρεάζονται από τις πράξεις ή παραλείψεις του κατά την εργασία σύμφωνα με την εκπαίδευσή του και τις κατάλληλες οδηγίες του εργοδότη του.
Άρθρο 14
Επίβλεψη της υγείας
1. Προς εξασφάλιση της κατάλληλης επίβλεψης της υγείας των εργαζομένων σε συνάρτηση με τους κινδύνους όσον αφορά την ασφάλεια και την υγεία τους κατά την εργασία, καθορίζονται μέτρα σύμφωνα με τις εθνικές νομοθεσίες ή/και πρακτικές.
2. Τα μέτρα που αναφέρονται στην παράγραφο 1 είναι τέτοια ώστε να υπάρχει τακτική επίβλεψη της υγείας κάθε εργαζομένου, εφόσον αυτός τό επιθυμεί.
Η επίβλεψη της υγείας είναι δυνατόν να αποτελεί μέρος ενός εθνικού συστήματος υγείας.
Άρθρο 15
Ομάδες κινδύνου
Οι ιδιαίτερα ευαίσθητες ομάδες κινδύνου πρέπει να προστατεύονται από τους κινδύνους που τις αφορούν ειδικότερα.
Άρθρο 16
1. Το Συμβούλιο εκδίδει, ύστερα από πρόταση της Επιτροπής βάσει του άρθρου 118^Α της συνθήκης, ειδικές οδηγίες, μεταξύ άλλων στους τομείς που αναφέρονται στο παράρτημα.
2. Η παρούσα οδηγία και, με την επιφύλαξη της διαδικασίας που αναφέρεται στο άρθρο 17 όσον αφορά τις τεχνικές προσαρμογές, οι ειδικές οδηγίες μπορούν να τροποποιηθούν σύμφωνα με τη διαδικασία που προβλέπεται στο άρθρο 118^Α της συνθήκης.
3. Οι διατάξεις της παρούσας οδηγίας εφαρμόζονται πλήρως στο σύνολο των τομέων που καλύπτονται από τις ειδικές οδηγίες, με την επιφύλαξη των πλέον δεσμευτικών ή/και ειδικών διατάξεων που περιλαμβάνονται σ' αυτές τις ειδικές οδηγίες.
Άρθρο 17
Επιτροπή
1. Ενόψει της προσαρμογής των ειδικών οδηγιών που προβλέπονται στο άρθρο 16 παράγραφος 1 υπό τους όρους που διευκρινίζονται σε καθεμία από αυτές σε συνάρτηση με:
- την έκδοση οδηγιών όσον αφορά την τεχνική εναρμόνιση και την τυποποίηση ή/και
- την τεχνική πρόοδο, την εξέλιξη των διεθνών κανονισμών ή προδιαγραφών και των γνώσεων.
Η Επιτροπή των Ευρωπαϊκών Κοινοτήτων επικουρείται από επιτροπή αποτελούμενη από αντιπροσώπους των κρατών μελών, η οποία προεδρεύεται από τον αντιπρόσωπο της Επιτροπής των Ευρωπαϊκών Κοινοτήτων.
2. Ο αντιπρόσωπος της Επιτροπής των Ευρωπαϊκών Κοινοτήτων υποβάλλει στην επιτροπή σχέδιο των μέτρων που πρέπει να ληφθούν.
Η επιτροπή διατυπώνει τη γνώμη της για το εν λόγω σχέδιο εντός προθεσμίας την οποία μπορεί να ορίσει ο πρόεδρος σε συνάρτηση με τον επείγοντα χαρακτήρα του θέματος.
Η γνώμη διατυπώνεται με την πλειοψηφία που προβλέπεται στο άρθρο 148 παράγραφος 2 της συνθήκης για την έκδοση των αποφάσεων που καλείται να λάβει το Συμβούλιο μετά από πρόταση της Επιτροπής των Ευρωπαϊκών Κοινοτήτων.
Κατά την ψηφοφορία στα πλαίσια της επιτροπής, οι ψήφοι των αντιπροσώπων των κρατών μελών σταθμίζονται όπως προβλέπεται στο προαναφερθέν άρθρο. Ο πρόεδρος δεν συμμετέχει στην ψηφοφορία.
3. Η Επιτροπή των Ευρωπαϊκών Κοινοτήτων θεσπίζει τα προβλεπόμενα μέτρα, εφόσον είναι σύμφωνα με τη γνώμη της επιτροπής.
Σε περίπτωση που τα προβλεπόμενα μέτρα δεν είναι σύμφωνα με τη γνώμη της επιτροπής, ή σε περίπτωση που δεν έχει διατυπωθεί γνώμη, η Επιτροπή των Ευρωπαϊκών Κοινοτήτων υποβάλλει αμέσως στο Συμβούλιο πρόταση σχετικά με τα ληπτέα μέτρα. Το Συμβούλιο αποφασίζει με ειδική πλειοψηφία.
Εάν, κατά τη λήξη προθεσμίας τριών μηνών από την ημερομηνία υποβολής στο Συμβούλιο, το Συμβούλιο δεν έχει αποφανθεί, τότε τα προτεινόμενα μέτρα θεσπίζονται από την Επιτροπή των Ευρωπαϊκών Κοινοτήτων.
Άρθρο 18
Τελικές διατάξεις
2. Τα κράτη μέλη ανακοινώνουν στην Επιτροπή το κείμενο των διατάξεων εσωτερικού δικαίου που θεσπίζουν στον τομέα που διέπεται από την παρούσα οδηγία.
3. Τα κράτη μέλη διαβιβάζουν στην Επιτροπή έκθεση ανά πενταετία όσον αφορά την πρακτική εφαρμογή των διατάξεων της παρούσας οδηγίας, αναφέροντας τις απόψεις των κοινωνικών εταίρων.
Η Επιτροπή ενημερώνει σχετικά το Ευρωπαϊκό Κοινοβούλιο, το Συμβούλιο, την Οικονομική και Κοινωνική Επιτροπή και τη Συμβουλευτική Επιτροπή για την Ασφάλεια, την Υγιεινή και την Προστασία της Υγείας στον τόπο εργασίας.
4. Η Επιτροπή υποβάλλει σε τακτά χρονικά διαστήματα στο Ευρωπαϊκό Κοινοβούλιο, στο Συμβούλιο και στην Οικονομική και Κοινωνική Επιτροπή έκθεση σχετικά με την εφαρμογή της παρούσας οδηγίας, λαμβάνοντας υπόψη τις παραγράφους 1 έως 3.
Άρθρο 19
Η παρούσα οδηγία απευθύνεται στο κράτη μέλη.
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 99,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2),
τη γνώμη της Οικονομικής και Κοινωνικής Επιτροπής (3), Εκτιμώντας:
ότι, κατά τη θέσπιση της οδηγίας 83/183/ΕΟΚ (4) το Συμβούλιο δεσμεύτηκε να θεσπίσει ομόφωνα, μετά από πρόταση της Επιτροπής, διατάξεις για την ουσιαστική απλούστευση, αν όχι την κατάργηση των διατυπώσεων για την παροχή των φορολογικών ατελειών που ισχύουν για τις οριστικές εισαγωγές, από κράτος μέλος, προσωπικών ειδών που ανήκουν σε ιδιώτες· ότι, η επιτροπή ad hoc «Ευρώπη των πολιτών», στην πρώτη της έκθεση την οποία ενέκρινε το Ευρωπαϊκό Συμβούλιο των Βρυξελλών στις 29 και 30 Μαρτίου 1985, κάλεσε την Επιτροπή να υποβάλει μια τέτοια πρόταση·
ότι πρέπει να διευκολυνθεί όσο το δυνατόν περισσότερο η ελεύθερη κυκλοφορία των προσώπων στο εσωτερικό της Κοινότητας·
ότι, αναμένοντας την κατάργηση των φορολογικών συνόρων προκειμένου να υλοποιηθεί μια πραγματική εσωτερική αγορά, πρέπει να εναρμονισθούν και να απλουστευθούν ορισμένες διατυπώσεις που απαιτούνται για την παροχή της ατέλειας κατά την εισαγωγή που προβλέπεται από την οδηγία 83/183/ΕΟΚ, ιδιαίτερα σε ότι αφορά την κατάρτιση απογραφής των ειδών και την απόδειξη της συνήθους κατοικίας· ότι πρέπει να γίνουν πιο ελαστικοί οι υφιστάμενοι κανόνες σχετικά με τη διάρκεια χρησιμοποίησης των εισαγόμενων ειδών και τα ποσοτικά όρια που αφορούν ορισμένα είδη,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η οδηγία 83/183/ΕΟΚ τροποποιείται ως εξής:
1. Στο άρθρο 2, η παράγραφος 2 στοιχείο β) αντικαθίσταται ως εξής:
«β) χρησιμοποιούσε πράγματι ο ενδιαφερόμενος πριν από τη μεταφορά της κατοικίας ή τη δημιουργία δευτερεύουσας κατοικίας. Προκειμένου για οδικά οχήματα με κινητήρα (και οχήματα που ρυμουλκούνται από αυτά), τροχόσπιτα, κινητά σπίτια, σκάφη αναψυχής και ιδιωτικά αεροπλάνα, τα κράτη μέλη μπορούν να απαιτήσουν να έχουν χρησιμοποιηθεί από τον ενδιαφερόμενο τουλάχιστον επί έξι μήνες πριν από τη μεταφορά κατοικίας.
Ωστόσο, για τα είδη που αναφέρονται στη δεύτερη περίοδο του στοιχείου α) τα κράτη μέλη μπορούν να απαιτήσουν:
- όσον αφορά τα οδικά οχήματα με κινητήρα (και τα οχήματα που ρυμουλκούνται από αυτά), τα τροχόσπιτα, τα κινητά σπίτια, τα σκάψη αναψυχής και τα ιδιωτικά αεροπλάνα, να έχουν προηγουμένως χρησιμοποιηθεί από τον ενδιαφερόμενο επί τουλάχιστον 12 μήνες,
3. Στο άρθρο 5, η παράγραφος 1 αντικαθίσταται ως εξής:
4. Στο άρθρο 7:
α) η παράγραφος 1 γίνεται παράγραφος 1 στοιχείο α)·
β) στην παράγραφο 1 προστίθεται το εξής σημείο:
5. Στο άρθρο 8 παράγραφος 2:
α) στο τέλος του πρώτου εδαφίου, οι λέξεις «επί 12 τουλάχιστον μήνες», αντικαθίστανται από τις λέξεις «πριν από τη δημιουργία δευτερεύουσας κατοικίας»·
β) καταργείται το τρίτο εδάφιο.
6. Στο άρθρο 9:
α) Η αρχική πρόταση της παραγράφου 1 αντικαθίσταται ως εξής:
«1. Με την επιφύλαξη των άρθρων 2 μέχρι 5, κάθε άτομο μπορεί, με την ευκαιρία του γάμου του, να εισάγει στο κράτος μέλος στο οποίο σκοπεύει να μεταφέρει τη συνήθη κατοικία του, προσωπικά είδη των οποίων έχει αποκτήσει την κυριότητα ή τη χρήση, χωρίς να καταβάλει τους φόρους που αναφέρονται στο άρθρο 1, υπό τις ακόλουθες προϋποθέσεις:»·
β) η παράγραφος 2, αντικαθίσταται ως εξής:
«2. Επίσης, εισάγονται ατελώς τα συνήθη γαμήλια δώρα που προσφέρονται σε άτομο το οποίο συγκεντρώνει τις προϋποθέσεις της παραγράφου 1, από άτομα που έχουν τη συνήθη κατοικία τους σε κράτος μέλος άλλο από το κράτος εισαγωγής. Η ατέλεια ισχύει για δώρα των οποίων η κατά μονάδα αξία δεν υπερβαίνει τα 350 Ecu . Πάντως, τα κράτη μέλη μπορούν να χορηγήσουν ατέλεια άνω των 350 Ecu εφόσον η αξία κάθε ατελώς εισαγόμενου δώρου δεν υπερβαίνει τα 1 400 Ecu.»
7. Στο άρθρο 11:
α) στην παράγραφο 1, η πρόταση «μέχρις ότου αρχίσουν να ισχύουν κοινοτικοί φορολογικοί κανόνες κατ' εφαρμογήν του άρθρου 14 παράγραφος 2 της οδηγίας 77/388/ΕΟΚ» διαγράφεται·
β) στην παράγραγο 2, η παραπομπή στο «άρθρο 2 παράγραφος 2» αντικαθίσταται από την παραπομπή στο «άρθρο 2 παράγραφος 2 στοιχείο α).»
Άρθρο 3
Η παρούσα οδηγία απευθύνεται στα κράτη μέλη.
ΟΔΗΓΙΑ ΤΟΥ ΣΥΜΒΟΥΛΙΟΥ της 11ης Δεκεμβρίου 1989 σχετικά με τους κτηνιατρικούς ελέγχους που εφαρμόζονται στο ενδοκοινοτικό εμπόριο με προοπτική την υλοποίηση της εσωτερικής αγοράς ( 89/662/ΕΟΚ )
ΤΟ ΣΥΜΒΟΥΛΙΟ ΤΩΝ ΕΥΡΩΠΑIΚΩΝ ΚΟΙΝΟΤΗΤΩΝ,
ιΕχοντας υπόψη : τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 43,
την πρόταση της Επιτροπής^(1 ),
τη γνώμη του Ευρωπαϊκού Κοινοβουλίου^(2 ),
τη γνώμη της Οικονομικής και Κοινωνικής Επιτροπής^(3 ), Εκτιμώντας :
ότι η Κοινότητα πρέπει να θεσπίσει τα μέτρα για την προοδευτική εγκαθίδρυση της εσωτερικής αγοράς κατά τη διάρκεια περιόδου που λήγει στις 31 Δεκεμβρίου 1992
ότι η αρμονική λειτουργία των κοινών οργανώσεων αγοράς για τα ζωικά προϊόντα και τα προϊόντα ζωικής προέλευσης απαιτεί την εξάλειψη των εμποδίων κτηνιατρικής φύσης όσον αφορά την ανάπτυξη των ενδοκοινοτικών συναλλαγών των εν λόγω προϊόντων ότι, για τον σκοπό αυτό, η ελεύθερη κυκλοφορία των γεωργικών προϊόντων αποτελεί θεμελιώδες στοιχείο των κοινών οργανώσεων αγοράς και πρέπει να επιτρέπει την ορθολογική ανάπτυξη της γεωργικής παραγωγής καθώς και την άριστη χρησιμοποίηση των μέσων παραγωγής
ότι, στον κτηνιατρικό τομέα, τα σύνορα χρησιμοποιούνται τώρα για τη διενέργεια ελέγχων που αποσκοπούν να εξασφαλίσουν την προστασία της δημόσιας υγείας και της υγείας των ζώων
ότι ο τελικός στόχος αποσκοπεί να περιορίσει τους κτηνια - τρικούς ελέγχους στον τόπο αποστολής ότι η πραγματοποίηση του στόχου αυτού συνεπάγεται την εναρμόνιση των κυριοτέρων απαιτήσεων όσον αφορά την προστασία της δημόσιας υγείας και της υγείας των ζώων
ότι, με την προοπτική της πραγματοποίησης της εσωτερικής αγοράς και μέχρις ότου πραγματοποιηθεί αυτός ο στόχος, θα πρέπει να δοθεί ιδιαίτερη σημασία στους ελέγχους που πραγματοποιούνται στον τόπο αποστολής και να διοργανωθούν οι έλεγχοι που είναι δυνατόν να πραγματοποιηθούν στον τόπο προορισμού ότι η λύση αυτή συνεπάγεται, ενδεχομένως, την κατάργηση των κτηνιατρικών ελέγχων στα εσωτερικά σύνορα της Κοινότητας
ότι η λύση αυτή συνεπάγεται την ενίσχυση της εμπιστοσύνης όσον αφορά τους κτηνιατρικούς ελέγχους που πραγματοποιούνται από το κράτος αποστολής ότι πρέπει αυτό να φροντίζει ώστε οι κτηνιατρικοί έλεγχοι να πραγματοποιούνται με τον κατάλληλο τρόπο
ότι, στο κράτος προορισμού, οι κτηνιατρικοί έλεγχοι μπορούν να πραγματοποιούνται δειγματοληπτικά στον τόπο προορισμού ότι, εντούτοις, αν υπάρχουν σοβαρές υπόνοιες παρατυπίας, ο κτηνιατρικός έλεγχος μπορεί να πραγματοποιηθεί στη διάρκεια της αποστολής του εμπορεύματος
ότι εναπόκειται στα κράτη μέλη να προσδιορίσουν, σε ένα σχέδιο που θα υποβάλουν, τον τρόπο με τον οποίο προτίθενται να πραγματοποιούν τους ελέγχους και ότι αυτά τα σχέδια θα πρέπει να αποτελούν αντικείμενο κοινοτικής έγκρισης
ότι θα πρέπει να προβλεφθεί διαδικασία διακανονισμού των διαφορών που μπορεί να προκύψουν όσον αφορά τις αποστολές εγκατάστασης, κέντρου παραγωγής ή επιχείρησης
ότι πρέπει να προβλεφθεί καθεστώς διασφάλισης ότι, στον τομέα αυτό, και ιδίως για λόγους αποτελεσματικότητας, η ευθύνη ανήκει κατ' αρχή στο κράτος αποστολής ότι η Επιτροπή πρέπει να μπορεί να ενεργεί γρήγορα, ιδίως επισκεπτόμενη τον τόπο και λαμβάνοντας τα κατάλληλα για την περίπτωση μέτρα
ότι, για να είναι αποτελεσματικοί οι κανόνες που θεσπίζονται με την παρούσα οδηγία, πρέπει να καλύπτουν το σύνολο των εμπορευμάτων που υπόκεινται στις ενδοκοινοτικές συναλλαγές με κτηνιατρικές απαιτήσεις
ότι, ωστόσο, όσον αφορά ορισμένες επιζωοτίες, η υγειονομική κατάσταση των κρατών μελών είναι ακόμα διαφορετική και ότι, μέχρις ότου υπάρξουν κοινοτικοί κανόνες για τα μέσα καταπολέμησης αυτών των ασθενειών, θα πρέπει να παραμερισθεί προσωρινά το θέμα του ελέγχου για τις ενδοκοινοτικές συναλλαγές ζώντων ζώων και επιτραπεί ένας έλεγχος βάσει εγγράφων κατά τη μεταφορά ότι, στη σημερινή κατάσταση της εναρμόνισης και μέχρις ότου υπάρξουν κοινοτικοί κανόνες, θα πρέπει να τηρηθούν, για τα εμπορεύματα τα οποία δεν έχουν αποτελέσει αντικείμενο εναρμονισμένων κανόνων, οι απαιτήσεις του κράτους προορισμού, στο βαθμό που είναι σύμφωνες με το άρθρο 36 της συνθήκης
ότι θα πρέπει να προσαρμοσθούν οι διατάξεις των οδηγιών που ήδη υπάρχουν στους νέους κανόνες που θέτει η παρούσα οδηγία
ότι αυτοί οι κανόνες θα πρέπει να επανεξετασθούν πριν από το τέλος του έτους 1993
ότι θα πρέπει να ανατεθεί στην Επιτροπή η φροντίδα της λήψης των μέτρων εφαρμογής της παρούσας οδηγίας ότι, για το σκοπό αυτό, θα πρέπει να προβλεφθεί διαδικασία για την ύπαρξη στενής και αποτελεσματικής συνεργασίας μεταξύ της Επιτροπής και των κρατών μελών στα πλαίσια της Μόνιμης Κτηνιατρικής Επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ :
Άρθρο 1
Τα κράτη μέλη φροντίζουν ώστε οι κτηνιατρικοί έλεγχοι που πρέπει να γίνονται επί των προϊόντων ζωικής προέλευσης που καλύπτονται από τις οδηγίες που απαριθμούνται στο παράρτημα Α ή από το άρθρο 14 και τα οποία προορίζονται για το εμπόριο, να μην διενεργούνται πια, με την επιφύλαξη του άρθρου 6, στα σύνορα αλλά να διενεργούνται σύμφωνα με τις διατάξεις της παρούσας οδηγίας .
Άρθρο 2
Για τους σκοπούς της παρούσας οδηγίας νοείται ως :
1 . ^Κτηνιατρικός έλεγχος : κάθε υλικός έλεγχος ή/και κάθε διοικητική διατύπωση που αφορά τα προϊόντα που αναφέρονται στο άρθρο 1 και αποβλέπει, με άμεσο ή έμμεσο τρόπο, να εξασφαλίσει την προστασία της δημόσιας υγείας ή της υγείας των ζώων .
2 . ^Εμπόριο : οι εμπορευματικές συναλλαγές μεταξύ κρατών μελών κατά την έννοια του άρθρου 9 παράγραφος 2 της συνθήκης .
3 . ^Εγκατάσταση : κάθε επιχείρηση που παράγει, αποθη - κεύει ή επεξεργάζεται τα προϊόντα που αναφέρονται στο άρθρο 1 .
4 . ^Αρμόδια αρχή : η κεντρική αρχή κράτους μέλους που είναι αρμόδια για τη διενέργεια των κτηνιατρικών ελέγχων ή κάθε αρχή στην οποία η κεντρική αρχή έχει μεταβιβάσει την αρμοδιότητα αυτή .
5 . ^Επίσημος κτηνίατρος : ο κτηνίατρος που ορίζεται από την αρμόδια κεντρική αρχή του κράτους μέλους .
Άρθρο 3
1 . Τα κράτη μέλη φροντίζουν να προορίζονται για το εμπόριο μόνον τα προϊόντα που αναφέρονται στο άρθρο 1, τα οποία έχουν ληφθεί, ελεγχθεί και επισημανθεί με σφραγίδα και ετικέτα σύμφωνα με τους κοινοτικούς κανόνες για τον εκάστοτε προορισμό και τα οποία συνοδεύονται μέχρι τον αναφερόμενο τελικό παραλήπτη από πιστοποιητικό υγειονομικού ελέγχου, πιστοποιητικό καταλληλότητας ή κάθε άλλο έγγραφο που προβλέπεται από τους κοινοτικούς κτηνιατρικούς κανόνες .
Οι εγκαταστάσεις καταγωγής μεριμνούν, με συνεχή αυτοέλεγχο, ώστε τα εν λόγω προϊόντα να ανταποκρίνονται στις απαιτήσεις του πρώτου εδαφίου .
Με την επιφύλαξη των καθηκόντων ελέγχου που ανατίθενται από τους κοινοτικούς κανόνες στον επίσημο κτηνίατρο, η αρμόδια αρχή ελέγχει τακτικά τις εγκαταστάσεις ώστε να διασφαλίζεται ότι τα προϊόντα που προορίζονται για το εμπόριο να ανταποκρίνονται στις κοινοτικές απαιτήσεις ή, στις περιπτώσεις που αναφέρονται στην παράγραφο 3 του παρόντος άρθρου και στο άρθρο 14, στις απαιτήσεις του κράτους μέλους προορισμού .
ιΟταν υφίσταται βάσιμη υπόνοια ότι δεν τηρούνται οι απαιτήσεις, η αρμόδια αρχή προβαίνει στις αναγκαίες εξακριβώσεις και, στην περίπτωση κατά την οποία επιβεβαιώνεται η υπόνοια αυτή, λαμβάνει τα κατάλληλα μέτρα τα οποία μπορεί μάλιστα να οδηγήσουν και στην αναστολή της έγκρισης .
2 . ιΟταν η μεταφορά αφορά πολλούς τόπους προορισμού, τα προϊόντα πρέπει να χωρίζονται σε τόσες παρτίδες όσοι είναι και οι τόποι προορισμού . Κάθε παρτίδα πρέπει να συνοδεύεται από το προαναφερόμενο πιστοποιητικό ή έγγραφο .
ιΟταν τα προϊόντα που αναφέρονται στο άρθρο 1 προορίζονται για εξαγωγή προς τρίτη χώρα, η μεταφορά πρέπει να παραμένει υπό τελωνειακό έλεγχο μέχρι τον τόπο εξόδου από το έδαφος της Κοινότητας .
3 . Τα κράτη μέλη που πραγματοποιούν προαιρετικές εισαγωγές από ορισμένες τρίτες χώρες ενημερώνουν την Επιτροπή και τα άλλα κράτη μέλη σχετικά με την ύπαρξη αυτών των εισαγωγών .
ιΟταν τα προϊόντα εισάγονται στο έδαφος της Κοινότητας από κράτος μέλος εκτός αυτών που αναφέρονται παραπάνω, αυτό το κράτος μέλος ελέγχει την καταγωγή και τον προορισμό τους βάσει των σχετικών εγγράφων, σύμφωνα με το άρθρο 6 παράγραφος 1 .
Τα κράτη μέλη προορισμού απαγορεύουν την επαναποστολή των εν λόγω προϊόντων από το έδαφός τους εκτός εάν προορίζονται για άλλο κράτος μέλος που υπάγεται στην ίδια περίπτωση .
Άρθρο 4
1 . Τα κράτη μέλη αποστολής λαμβάνουν τα απαραίτητα μέτρα προκειμένου να εξασφαλίζουν τη τήρηση των κτηνιατρικών απαιτήσεων σε όλα τα στάδια της παραγωγής, της αποθήκευσης, της εμπορίας και της μεταφοράς των προϊόντων που αναφέρονται στο άρθρο 1 . Τα κράτη μέλη αποστολής φροντίζουν, ιδίως, ώστε :
- τα προϊόντα, που λαμβάνονται σύμφωνα με τις οδηγίες που αναφέρονται στο παράρτημα Α, να ελέγχονται κατά τον ίδιο τρόπο, από κτηνιατρική άποψη, είτε προορίζονται για το ενδοκοινοτικό εμπόριο είτε για την εθνική αγορά,
- τα προϊόντα που καλύπτονται από το παράρτημα Β να μην αποστέλλονται προς το έδαφος άλλου κράτους μέλους εάν δεν είναι δυνατόν να διατεθούν στο εμπόριο στο έδαφός τους για τους λόγους που αναφέρονται στο άρθρο 36 της συνθήκης .
Άρθρο 5
1 . Τα κράτη μέλη προορισμού εφαρμόζουν τα ακόλουθα μέτρα ελέγχου :
α ) ^η αρμόδια αρχή μπορεί, στον τόπο προορισμού του εμπορεύματος, να εξακριβώνει με δειγματοληπτικούς κτηνιατρικούς ελέγχους και άνευ διακρίσεων, αν τηρούνται οι απαιτήσεις του άρθρου 3 μπορεί επίσης, με αυτή την ευκαιρία, να προβαίνει και σε δειγματοληψία .
Εξάλλου, όταν η αρμόδια αρχή του κράτους μέλους διαμετακόμισης ή του κράτους μέλους προορισμού διαθέτει πληροφορίες σχετικά με πιθανή παράβαση, μπορεί επίσης να διενεργεί ελέγχους κατά τη διάρκεια της μεταφοράς των εμπορευμάτων στο έδαφός του, συμπεριλαμβανομένου του ελέγχου πιστότητας των μεταφορικών μέσων
β ) ^σε περίπτωση που τα προϊόντα που αναφέρονται στο άρθρο 1 και κατάγονται από άλλο κράτος μέλος προορίζονται :
- για εγκατάσταση που έχει τεθεί υπό τον έλεγχο επίσημου κτηνιάτρου, ο κτηνίατρος αυτός πρέπει να φροντίζει ώστε η εν λόγω εγκατάσταση να δέχεται αυτά τα προϊόντα μόνον εφόσον ικανοποιούν, όσον αφορά τη σήμανση και τα συνοδευτικά έγγραφα, τις απαιτήσεις του άρθρου 3 παράγραφος 1 ή, για τα προϊόντα που αναφέρονται στο παράρτημα Β, να φροντίζει να είναι εφοδιασμένα με το έγγραφο που προβλέπεται από τη νομοθεσία της χώρας προορισμού,
- για εγκεκριμένο μεσάζονται που προβαίνει σε κατάτμηση των παρτίδων ή για εμπορική επιχείρηση με πολλά υποκαταστήματα ή για οποιαδήποτε εγκατάσταση που δεν ελέγχεται διαρκώς, οι παραλήπτες αυτοί οφείλουν, πριν από κάθε κατάτμηση ή διάθεση στο εμπόριο, να εξακριβώνουν την παρουσία των εν λόγω σημάτων, πιστοποιητικών ή εγγράφων που αναφέρονται στην πρώτη περίπτωση και να αναφέρουν στην αρμόδια αρχή κάθε παράλειψη ή παρατυπία,
- για άλλους παραλήπτες, ιδίως στην περίπτωση μερικής εκφόρτωσης κατά τη διάρκεια της μεταφοράς, η παρτίδα πρέπει, σύμφωνα με το άρθρο 3 παράγραφος 1, να συνοδεύεται από το πρωτότυπο του πιστοποιητικού που αναφέρεται στην πρώτη περίπτωση .
Οι εγγυήσεις που πρέπει να παρέχουν οι παραλήπτες που αναφέρονται στη δεύτερη και στην τρίτη περίπτωση καθορίζονται στα πλαίσια σύμβασης που υπογράφεται με την αρμόδια αρχή κατά την προηγούμενη καταχώρηση που προβλέπεται στην παράγραφο 3 . Αυτή η αρμόδια αρχή εξακριβώνει με δειγματοληπτικούς ελέγχους κατά πόσο τηρούνται οι εγγυήσεις αυτές .
2 . Με την επιφύλαξη του άρθρου 4, στην περίπτωση κατά την οποία οι προβλεπόμενες από την κοινοτική νομοθεσία κοινοτικές προδιαγραφές δεν έχουν καθοριστεί και στην περίπτωση που προβλέπει το άρθρο 14, το κράτος μέλος προορισμού μπορεί, τηρουμένων των γενικών διατάξεων της συνθήκης, να απαιτεί από την εγκατάσταση καταγωγής να τηρεί τις ισχύουσες προδιαγραφές σύμφωνα με την εθνική νομοθεσία του εν λόγω κράτους μέλους . Το κράτος μέλος καταγωγής βεβαιώνεται ότι τα εν λόγω προϊόντα πληρούν τις απαιτήσεις αυτές .
3 . Οι επιχειρήσεις που παραλαμβάνουν προϊόντα προερχόμενα από άλλο κράτος μέλος ή που προβαίνουν στην πλήρη κατάτμηση μιας παρτίδας τέτοιων προϊόντων :
α ) ^υποχρεούνται μετά από σχετική αίτηση της αρμόδιας αρχής, σε προηγούμενη καταγραφή
β ) ^τηρούν μητρώο στο οποίο πρέπει να αναφέρονται οι παραλαβές αυτές
γ ) ^είναι υποχρεωμένες, εφόσον το ζητήσει η αρμόδια αρχή, να αναφέρουν την άφιξη προϊόντων που προέρχονται από άλλο κράτος μέλος, στον αναγκαίο βαθμό για την ολοκλήρωση των ελέγχων που αναφέρονται στην παράγραφο^1
δ ) ^διατηρούν για περίοδο τουλάχιστον έξι μηνών, που καθορίζεται από την αρμόδια αρχή, το πιστοποιητικό υγειονομικού ελέγχου, τα πιστοποιητικά καταλληλότητας ή τα έγγραφα που αναφέρονται στο άρθρο 3 ώστε να τα προσκομίσουν στην αρμόδια αρχή, εφόσον αυτή το ζητήσει .
4 . Οι λεπτομέρειες εφαρμογής του παρόντος άρθρου θεσπίζονται σύμφωνα με τη διαδικασία που προβλέπεται στο άρθρο 18 .
5 . Το Συμβούλιο, με βάση έκθεση που θα του υποβάλει η Επιτροπή μαζί με ενδεχόμενες προτάσεις τροποποιήσεων, επανεξετάζει το άρθρο αυτό μέσα σε προθεσμία τριών ετών από την ημερομηνία εφαρμογής της παρούσας οδηγίας .
Άρθρο 6
1 . Τα κράτη μέλη φροντίζουν ώστε, κατά τους ελέγχους που διενεργούνται στους τόπους από τους οποίους μπορούν να εισαχθούν στο έδαφος της Κοινότητας προϊόντα προερχόμενα από τρίτη χώρα, όπως λιμάνια, αεροδρόμια και συνοριακοί σταθμοί με τις τρίτες χώρες, να λαμβάνονται τα εξής μέτρα :
α ) ^εξακρίβωση της καταγωγής των προϊόντων βάσει εγγράφων
β ) ^εάν πρόκειται για εισαγόμενα προϊόντα προέλευσης τρίτων χωρών, τα προϊόντα αυτά πρέπει να μεταφέρονται, υπό τελωνειακό έλεγχο, στους σταθμούς επιθεώρησης προκειμένου να υποβληθούν σε κτηνιατρικό έλεγχο .
Τα προϊόντα που αναφέρονται στο παράρτημα Α μπορούν να εκτελωνίζονται μόνο εάν οι έλεγχοι αυτοί αποδεικνύουν ότι είναι σύμφωνα με τους κοινοτικούς κανόνες .
Τα προϊόντα που αναφέρονται στο παράρτημα Β ή εκείνα που αποτελούν το αντικείμενο προαιρετικών εισαγωγών, σύμφωνα με το άρθρο 3 παράγραφος 3, και τα οποία, έπειτα από την είσοδό τους στην Κοινότητα, προορίζονται να μεταφερθούν στο έδαφος ενός άλλου κράτους μέλους πρέπει : β ) ^
- είτε να αποτελέσουν το αντικείμενο κτηνιατρικών ελέγχων για να εξακριβωθεί ότι είναι σύμφωνα με τη νομοθεσία του κράτους μέλους προορισμού,
- είτε, έπειτα από απλό οπτικό έλεγχο της αντιστοιχίας των εγγράφων προς τα προϊόντα, να μεταφερθούν υπό τελωνειακό έλεγχο μέχρι τον τόπο προορισμού όπου πρέπει να διενεργηθούν οι κτηνιατρικοί έλεγχοι
γ ) ^τα προϊόντα κοινοτικής καταγωγής υπόκεινται στους κανόνες ελέγχων που προβλέπονται στο άρθρο 5 .
2 . Ωστόσο, από την 1η Ιανουαρίου 1993 και κατά παρέκκλιση της παραγράφου 1, όλα τα προϊόντα που μεταφέρονται με μεταφορικά μέσα τα οποία εκτελούν τακτικά και απ' ευθείας δρομολόγια μεταξύ δύο γεωγραφικών σημείων της Κοινότητας υπόκεινται στους κανόνες ελέγχου που προβλέπονται στο άρθρο 5 .
Άρθρο 7
1 . Εάν, κατά τη διάρκεια ελέγχου που πραγματοποιείται στον τόπο προορισμού της αποστολής ή κατά τη μεταφορά, οι αρμόδιες αρχές του κράτους μέλους προορισμού διαπιστώνουν :
α ) ^την παρουσία παραγόντων υπεύθυνων για ασθένεια που αναφέρεται στην οδηγία 82/894/ΕΟΚ^(4 ), όπως τροποποιήθηκε τελευταία από την απόφαση 89/162/ΕΟΚ της Επιτροπής^(5 ), ζωονοσία ή ασθένεια ή οιαδήποτε αιτία που ενδέχεται να συνιστά σοβαρό κίνδυνο για τα ζώα ή για τον άνθρωπο ή ότι τα προϊόντα προέρχονται από περιοχή μολυσμένη από επιζωοτία, οι προαναφερόμενες αρχές επιβάλλουν, εκτός των συνεπειών του υγειονομικού ελέγχου, εάν πρόκειται για προϊόντα που υποβάλλονται σε μια από τις επεξεργασίες που αναφέρονται στο άρθρο 4 της οδηγίας 80/215/ΕΟΚ^(6 ), όπως τροποποιήθηκε τελευταία από την οδηγία 88/660/ΕΟΚ^(7 ), την καταστροφή της παρτίδας ή κάθε άλλη χρήση που προβλέπεται από τους κοινοτικούς κανόνες .
Τα έξοδα της καταστροφής της παρτίδας βαρύνουν τον αποστολέα ή τον εντολοδόχο του .
Οι αρμόδιες αρχές του κράτους μέλους προορισμού ανακοινώνουν αμέσως με τέλεξ στις αρμόδιες αρχές των άλλων κρατών μελών και στην Επιτροπή τις διαπιστώσεις που γίνονται, τις αποφάσεις που λαμβάνονται καθώς και τους λόγους που υπαγόρευσαν τη λήψη τους .
Μπορούν να εφαρμόζονται τα μέτρα διασφάλισης που προβλέπονται στο άρθρο 9 .
Επιπλέον, κατόπιν αιτήματος ενός κράτους μέλους και σύμφωνα με τη διαδικασία που προβλέπεται στο άρθρο 17, η Επιτροπή, προκειμένου να αντιμετωπίσει καταστάσεις που δεν προβλέπονται από τους κοινοτικούς κανόνες, μπορεί να αποφασίζει την εφαρμογή οιουδήποτε μέτρου για την επίτευξη συντονισμένης προσέγγισης των κρατών μελών
β ) ^ότι το εμπόρευμα δεν ανταποκρίνεται στις προϋποθέσεις που ορίζουν οι κοινοτικές οδηγίες, ή ελλείψει αποφάσεων σχετικά με τις προβλεπόμενες από τις οδηγίες κοινοτικές προδιαγραφές, οι εθνικές προδιαγραφές, οι προαναφερόμενες αρχές μπορούν, εφόσον το επιτρέπουν οι συνθήκες καταλληλότητας ή υγιειονομικού ελέγχου, να αφήνουν στον αποστολέα ή τον εντολοδόχο του τη δυνατότητα επιλογής ανάμεσα :
- στην καταστροφή των εμπορευμάτων,
- τη χρησιμοποίησή τους για άλλες χρήσεις, συμπεριλαμβανομένης της εκ νέου αποστολής τους με την έγκριση της αρμόδιας αρχής της χώρας της εγκατάστασης καταγωγής .
β ) ^- Ωστόσο, στην περίπτωση που διαπιστώνονται παραλείψεις στο πιστοποιητικό ή στα έγγραφα, πρέπει να δίνεται στον αποστολέα μια προθεσμία τακτοποίησης πριν γίνει χρήση αυτής της τελευταίας δυνατότητας .
2 . Σύμφωνα με τη διαδικασία του άρθρου 18, η Επιτροπή καταρτίζει κατάλογο των παραγόντων ή των ασθενειών που αναφέρονται στην παράγαφο 1 καθώς και τις λεπτομέρειες εφαρμογής του παρόντος άρθρου .
Άρθρο 8
1 . Στις περιπτώσεις που προβλέπονται στο άρθρο 7, η αρμόδια αρχή ενός κράτους μέλους προορισμού επικοινωνεί, χωρίς καθυστέρηση, με τις αρμόδιες αρχές του κράτους μέλους αποστολής, οι οποίες λαμβάνουν όλα τα αναγκαία μέτρα και ανακοινώνουν στην αρμόδια αρχή του πρώτου κράτους μέλους τη φύση των ελέγχων που διενεργούνται, τις αποφάσεις που λαμβάνονται και τους λόγους που υπαγόρευσαν τη λήψη τους .
Εάν η αρμόδια αυτή αρχή φοβάται ότι τα μέτρα αυτά δεν επαρκούν, αναζητά από κοινού με την αρμόδια αρχή του συγκεκριμένου κράτους μέλους τα μέσα και τους τρόπους αντιμετώπισης της κατάστασης, ενδεχομένως με μια επίσκεψη επί τόπου .
ιΟταν, μετά τη διενέργεια των προβλεπομένων στο άρθρο 7 ελέγχων, διαπιστώνεται επανειλημμένη παράλειψη, η αρμόδια αρχή του κράτους μέλους προορισμού ενημερώνει την Επιτροπή και τις κτηνιατρικές υπηρεσίες των άλλων κρατών μελών .
Μετά από αίτηση της αρμόδιας αρχής του κράτους μέλους προορισμού ή με δική της πρωτοβουλία, η Επιτροπή μπορεί, ανάλογα με τη φύση των παραβάσεων που διαπιστώνονται :
- να αποστέλλει επί τόπου αποστολή επιθεώρησης,
- να αναθέτει σε επίσημο κτηνίατρο, το όνομα του οποίου πρέπει να περιλαμβάνεται σε κατάλογο που καταρτίζει η Επιτροπή βάσει προτάσεων των κρατών μελών και τον οποίον έχουν αποδεχθεί τα διάφορα ενδιαφερόμενα μέρη, να εξακριβώσει τα πραγματικά περιστατικά στην εν λόγω εγκατάσταση,
- να ζητά από την αρμόδια αρχή να εντείνει τις διεγματοληψίες από την παραγωγή της εν λόγω εγκατάστασης .
Η Επιτροπή ενημερώνει τα κράτη μέλη για τα συμπεράσματά της .
Εφόσον τα μέτρα αυτά λαμβάνονται για την αντιμετώπιση επανειλημμένων πραλείψεων εκ μέρους μιας εγκατάστασης, η Επιτροπή της καταλογίζει τα έξοδα που συνεπάγεται η εφαρμογή των περιπτώσεων του προηγούμενου εδαφίου στην εγκατάσταση αυτή .
Μέχρις ότου διατυπωθούν τα συμπεράσματα της Επιτροπής, το κράτος μέλος αποστολής οφείλει, κατόπιν αιτήσεως του κράτους μέλους προορισμού, να ενισχύει τους ελέγχους για τα προϊόντα που προέρχονται από την εν λόγω εγκατάσταση και, όταν συντρέχουν σοβαροί λόγοι υγείας των ζώων ή δημόσιας υγείας, να αναστέλλει την έγκριση .
Εξάλλου, το κράτος μέλος προορισμού μπορεί να εντείνει τους ελέγχους για τα προϊόντα που προέρχονται από την ίδια εγκατάσταση .
Η Επιτροπή, κατόπιν αιτήσεως ενός από τα δύο ενδιαφερόμενα κράτη μέλη - εάν ο πραγματογνώμονας επιβεβαιώσει την ύπαρξη παραλείψεων - οφείλει, σύμφωνα με τη διαδικασία που προβλέπεται στο άρθρο 17, να λαμβάνει τα ενδεδειγμένα μέτρα και μάλιστα να επιτρέπει στα κράτη μέλη να αρνούνται προσωρινά την είσοδο στο έδαφός τους προϊόντων που προέρχονται από την εν λόγω εγκατάσταση . Τα μέτρα αυτά πρέπει να επιβεβαιώνονται ή να αναθεωρούνται το συντομότερο δυνατόν σύμφωνα με την προβλεπόμενη στο άρθρο 17 διαδικασία .
Οι γενικές λεπτομέρειες εφαρμογής του παρόντος άρθρου θεσπίζονται σύμφωνα με τη διαδικασία που προβλέπεται στο άρθρο 18 .
2 . Η παρούσα οδηγία δεν θίγει τη χρήση των ένδικων μέσων που προβλέπει η ισχύουσα νομοθεσία των κρατών μελών κατά των αποφάσεων των αρμόδιων αρχών .
Οι αποφάσεις που λαμβάνονται από την αρμόδια αρχή του κράτους προορισμού πρέπει να κοινοποιούνται, με ταυτόχρονη μνεία των λόγων που υπαγόρευσαν τη λήψη τους, στον αποστολέα ή στον εντολοδόχο του καθώς και στην αρμόδια αρχή του κράτους μέλους αποστολής .
Αν ο αποστολέας ή ο εντολοδόχος του υποβάλει σχετική αίτηση, οι αιτιολογημένες αποφάσεις πρέπει να του ανακοινωθούν γραπτώς με μνεία των ένδικων μέσων που προβλέπει η ισχύουσα νομοθεσία του κράτους μέλους προορισμού καθώς και του τύπου και των προθεσμιών μέσα στις οποίες τα ένδικα αυτά μέσα πρέπει να ασκηθούν .
Ωστόσο, σε περίπτωση διαφοράς και - με την επιφύλαξη αυτών των ενδίκων μέσων - εφόσον συμφωνούν τα δύο ενδιαφερόμενα μέρη, μπορούν, μέσα σε ένα μήνα το αργότερο, να υποβάλουν τη διαφορά στην κρίση πραγματογνώμονα ο οποίος περιλαμβάνεται σε κατάλογο πραγματογνωμόνων της Κοινότητας, τον οποίον καταρτίζει η Επιτροπή . Τα έξοδα αυτής της πραγματογνωμοσύνης βαρύνουν την Κοινότητα .
Ο πραγματογνώμονας αυτός αναλαμβάνει να γνωμοδοτήσει μέσα σε 72 ώρες το αργότερο . Τα μέρη αποδέχονται τη γνωμοδότηση, τηρουμένων των κοινοτικών κτηνιατρικών κανόνων .
3 . Τα έξοδα για την επιστροφή της αποστολής, την αποθήκευση των εμπορευμάτων, τη χρησιμοποίησή τους για άλλους σκοπούς ή την καταστροφή τους βαρύνουν τον παραλήπτη .
Άρθρο 9
Το κράτος μέλος καταγωγής θέτει αμέσως σε εφαρμογή τα μέτρα καταπολέμησης ή πρόληψης που προβλέπονται από τους κοινοτικούς κανόνες, και ιδίως τον καθορισμό των ζωνών προστασίας που προβλέπονται σε αυτούς ή θεσπίζει οποιοδήποτε άλλο μέτρο κρίνει κατάλληλο .
Το κράτος μέλος προορισμού ή διαμετακόμισης το οποίο, κατά τη διενέργεια ελέγχου που προβλέπεται από το άρθρο 5, διαπιστώνει μία από τις ασθένειες ή αιτίες που αναφέρονται στο πρώτο εδάφιο, μπορεί να λαμβάνει, εάν είναι απαραίτητο, προληπτικά μέτρα που προβλέπονται από τους κοινοτικούς κανόνες .
Μέχρις ότου ληφθούν μέτρα, σύμφωνα με την παράγραφο 4, το κράτος μέλος προορισμού μπορεί, για σοβαρούς λόγους προστασίας της δημόσιας υγείας ή της υγείας των ζώων, να λαμβάνει συντηρητικά μέτρα έναντι των συγκεκριμένων εγκαταστάσεων ή, σε περίπτωση επιζωοτίας, έναντι της ζώνης προστασίας που προβλέπεται από τους κοινοτικούς κανόνες .
Τα μέτρα που λαμβάνονται από τα κράτη μέλη κοινοποιούνται αμέσως στην Επιτροπή και τα άλλα κράτη μέλη .
2 . ιΕνας ή περισσότεροι αντιπρόσωποι της Επιτροπής μπορούν, κατόπιν αιτήσεως του κράτους μέλους που αναφέρεται στην παράγραφο 1 πρώτο εδάφιο ή με πρωτοβουλία της ίδιας της Επιτροπής, να μεταβούν αμέσως επιτόπου για να εξετάσουν, σε συνερχασία με τις αρμόδιες αρχές, τα ληφθέντα μέτρα και διατυπώνουν γνώμη για τα μέτρα αυτά .
3 . Εάν η Επιτροπή δεν έχει ενημερωθεί για τα ληφθέντα μέτρα ή εάν κρίνει ότι τα ληφθέντα μέτρα είναι ανεπαρκή, μπορεί, σε συνεργασία με το οικείο κράτος μέλος και έως ότου συγκληθεί η Μόνιμη Κτηνιατρική Επιτροπή, να λαμβάνει συντηρητικά μέτρα όσον αφορά τα προϊόντα που προέρχονται από την πληγείσα από την επιζωοτία περιοχή ή από συγκεκριμένη εγκατάσταση . Τα μέτρα αυτά υποβάλλονται, το συντομότερο δυνατόν, στη Μόνιμη Κτηνιατρική Επιτροπή προς επιβεβαίωση, τροποποίηση ή ακύρωση σύμφωνα με την προβλεπόμενη στο άρθρο 17 διαδικασία .
4 . Σε κάθε περίπτωση, η Επιτροπή εξετάζει την κατάσταση, το συντομότερο δυνατό, στο πλαίσιο της Μόνιμης Κτηνιατρικής Επιτροπής . Θεσπίζει, σύμφωνα με τη διαδικασία του άρθρου 17, τα απαραίτητα μέτρα για τα προϊόντα που αναφέρονται στο άρθρο 1 και, όταν το επιβάλλει η κατάσταση, για τα προϊόντα από το οποία προέρχονται ή τα οποία αποτελούν παράγωγα των εν λόγω προϊόντων . Η Επιτροπή παρακολουθεί την εξέλιξη της κατάστασης και σύμφωνα με την ίδια διαδικασία τροποποιεί ή ακυρώνει, ανάλογα με αυτή την εξέλιξη, τις ληφθείσες αποφάσεις .
5 . Οι λεπτομέρειες εφαρμογής του παρόντος άρθρου, και ιδίως ο κατάλογος των ζωονοσιών ή των αιτιών που ενδέχεται να συνιστούν σοβαρό κίνδυνο για την ανθρώπινη υγεία, θεσπίζονται σύμφωνα με την προβλεπόμενη στο άρθρο 18 διαδικασία .
Άρθρο 10
Κάθε κράτος μέλος και η Επιτροπή ορίζουν την ή τις αρμόδιες κτηνιατρικές υπηρεσίες για τη διεξαγωγή των κτηνιατρικών ελέγχων και τη συνεργασία με τις υπηρεσίες ελέγχων των άλλων κρατών μελών .
Άρθρο 11
Τα κράτη μέλη εξασφαλίζουν επίσης ότι οι υπάλληλοι των κτηνιατρικών υπηρεσιών τους, ενδεχομένως σε συνεργασία με τους υπαλλήλους άλλων υπηρεσιών που έχουν λάβει σχετική εντολή μπορούν ιδίως :
- να επιθεωρούν τους χώρους, τα γραφεία, τα εργαστήρια, τις εγκαταστάσεις, τα μέσα μεταφοράς, τον εξοπλισμό και τα υλικά, τα προϊόντα καθαρισμού και συντήρησης, τις μεθόδους που ακολουθούνται για την παραγωγή ή την επεξεργασία των προϊόντων καθώς και την επίθεση του σήματος, την επισήμανση και την παρουσίαση αυτών των προϊόντων,
- να ελέγχουν αν το προσωπικό τηρεί τις απαιτήσεις που προβλέπονται από τα κείμενα που αναφέρονται στο παράρτημα Α,
- να πραγματοποιούν δειγματοληψίες στα προϊόντα που κρατούνται ενόψει της αποθήκευσης ή της πώλησής τους, που τίθενται σε κυκλοφορία ή που μεταφέρονται,
- να εξετάζουν τα σχετικά έγγραφα ή το πληροφορικό υλικό που είναι χρήσιμο για τους ελέγχους που συνεπάγονται τα μέτρα τα οποία λαμβάνονται δυνάμει του άρθρου 3 παράγραφος 1 .
Για το σκοπό αυτό, οι υπό έλεγχο εγκαταστάσεις πρέπει να τους παρέχουν τη συνεργασία που είναι απαραίτητη για την εκτέλεση των καθηκόντων τους .
Άρθρο 12
1 . Το άρθρο 8 παράγραφος 3 και τα άρθρα 10 και 11 της οδηγίας 64/433/ΕΟΚ^(8 ), όπως τροποποιήθηκε τελευταία από την οδηγία 88/657/ΕΟΚ^(9 ), διαγράφονται .
2 . Το άρθρο 5 παράγραφοι 3 και 4 και τα άρθρα 9, 10 και 11 της οδηγίας 71/118/ΕΟΚ^(10 ), όπως τροποποιήθηκε από την οδηγία 88/657/ΕΟΚ, διαγράφονται .
3 . Στην οδηγία 72/461/ΕΟΚ^(11 ), όπως τροποποιήθηκε τελευταία από την οδηγία 87/489/ΕΟΚ^(12 ):
ii ) το άρθρο 5 παράγραφοι 2, 3, 4 και 5 και τα άρθρα 6 και 8 διαγράφονται,
ii ) στο άρθρο 8α, οι παραπομπές στο άρθρο 8 αντικαθίστανται από την παραπομπή στο άρθρο 9 της οδηγίας 89/662/ΕΟΚ .
4 . Το άρθρο 7 παράγραφος 3 και τα άρθρα 12 και 16 της οδηγίας 77/99/ΕΟΚ^(13 ), όπως τροποποιήθηκε τελευταία από την οδηγία 89/227/ΕΟΚ^(14 ), διαγράφονται .
5 . Στην οδηγία 80/215/ΕΟΚ :
ii ) το άρθρο 5 παράγραφοι 2, 3, 4 και 5 και τα άρθρα 6 και 7 διαγράφονται,
ii ) στο άρθρο 7α, οι παραπομπές στο άρθρο 7 αντικαθίστανται από την παραπομπή στο άρθρο 9 της οδηγίας 89/662/ΕΟΚ .
6 . Το άρθρο 5 παράγραφοι 3 και 4 και τα άρθρα 7, 8 και 12 της οδηγίας 85/397/ΕΟΚ^(15 ), όπως τροποποιήθηκε από τον κανονισμό ( ΕΟΚ ) αριθ . 3768/85^(16 ), διαγράφονται .
7 . Το άρθρο 10 παράγραφοι 1 και 3 της οδηγίας 88/657/ΕΟΚ διαγράφονται .
8 . Τα άρθρα 8 και 9 της οδηγίας 89/437/ΕΟΚ^(17 ) διαγράφονται .
9 . Στο παράρτημα Β της οδηγίας 72 /462/ΕΟΚ^(18 ) προστίθεται στο πιστοποιητικό η ένδειξη : "ιΟνομα και διεύθυνση του πρώτου παραλήπτη ."
Άρθρο 13
1 . Στις οδηγίες 64/433/ΕΟΚ και 71/118/ΕΟΚ προστίθεται το ακόλουθο άρθρο :
"ιΑρθρο 19
2 . Στις οδηγίες 72/461/ΕΟΚ και 80/215/ΕΟΚ προστίθεται το ακόλουθο άρθρο :
"ιΑρθρο 15
3 . Στην οδηγία 77/99/ΕΟΚ προστίθεται το ακόλουθο άρθρο :
"ιΑρθρο 24
4 . Στις οδηγίες 85/397/ΕΟΚ και 88/657/ΕΟΚ προστίθεται το ακόλουθο άρθρο :
"ιΑρθρο 18
5 . Στην οδηγία 89/437/ΕΟΚ προστίθεται το ακόλουθο άρθρο :
"ιΑρθρο 17
Άρθρο 14
Μέχρι τις 31 Δεκεμβρίου 1992, το εμπόριο των αναφερομένων στο παράρτημα Β προϊόντων υπόκειται, αναμένοντας τη θέσπιση κοινοτικών διατάξεων, στους κανόνες ελέγχου που προβλέπονται στην παρούσα οδηγία, και ιδίως στους κανόνες που προβλέπονται στο άρθρο 5 παράγραφος 2 .
Τα κράτη μέλη ανακοινώνουν, πριν από την προβλεπόμενη στο άρθρο 19 ημερομηνία, τους όρους και τις λεπτομέρειες οι οποίες εφαρμόζονται ήδη στην εμπορία των προϊόντων που αναφέρονται στο πρώτο εδάφιο .
Το Συμβούλιο, αποφασίζοντας μετά από πρόταση της Επιτροπής, ορίζει, πριν από τις 31 Δεκεμβρίου 1991, το οριστικό καθεστώς που εφαρμόζεται στο εμπόριο των αναφερομένων στο παράρτημα Β προϊόντων .
Άρθρο 15
Στο άρθρο 9 της οδηγίας 64/432/ΕΟΚ^(19 ), παρεμβάλλεται το ακόλουθο σημείο :
"2 . α ) ^ιΕνας ή περισσότεροι αντιπρόσωποι της Επιτροπής μπορούν, κατόπιν αιτήσεως κράτους μέλους ή με πρωτοβουλία της ίδιας της Επιτροπής, να μεταβούν αμέσως επιτόπου για να εξετάσουν, σε συνεννόηση με τις αρμόδιες αρχές, τα ληφθέντα μέτρα και διατυπώνουν γνώμη για τα μέτρα αυτά ."
Άρθρο 16
1 . Τα κράτη μέλη υποβάλουν στην Επιτροπή, το αργότερο τρεις μήνες πριν από την ημερομηνία που προβλέπεται στο άρθρο 19 παράγραφος 1, ένα πρόγραμμα που θα προσδιορίζει τα εθνικά μέτρα που σκοπεύουν να θέσουν σε εφαρμογή για να επιτύχουν τους στόχους που προβλέπονται στην παρούσα οδηγία, και ιδίως τη συχνότητα των ελέγχων .
2 . Η Επιτροπή εξετάζει τα προγράμματα που της κοινοποιούνται από τα κράτη μέλη σύμφωνα με την παράγραφο^1 .
3 . Κάθε έτος και για πρώτη φορά το 1991, η Επιτροπή απευθύνει στα κράτη μέλη σύσταση σχετικά με ένα πρόγραμμα ελέγχων για το επόμενο έτος, εφόσον λάβει προηγουμένως τη γνώμη της Μόνιμης Κτηνιατρικής Επιτροπής για τη σύσταση αυτή . Η εν λόγω σύσταση μπορεί να αποτελέσει αντικείμενο μεταγενέστερων προσαρμογών .
Άρθρο 17
3 . Η Επιτροπή θεσπίζει τα προτεινόμενα μέτρα όταν είναι σύμφωνα με τη γνώμη της επιτροπής .
4 . ιΟταν τα προτεινόμενα μέτρα δεν είναι σύμφωνα με τη γνώμη της επιτροπής ή όταν δεν έχει διατυπωθεί γνώμη, η Επιτροπή υποβάλει αμέσως στο Συμβούλιο πρόταση σχετικά με τα μέτρα που πρέπει να ληφθούν .
Το Συμβούλιο αποφασίζει με ειδική πλειοψηφία .
Αν το Συμβούλιο δεν λάβει απόφαση εντός 15 ημερών από την ημερομηνία κατά την οποία του υπεβλήθη το θέμα, τα προτεινόμενα μέτρα θεσπίζονται από την Επιτροπή εκτός εάν το Συμβούλιο αποφασίσει με απλή πλειοψηφία κατά των εν λόγω μέτρων .
Άρθρο 18
1 . Σε περίπτωση αναφοράς στη διαδικασία που ορίζεται στο παρόν άρθρο, η Μόνιμη Κτηνιατρική Επιτροπή, η οποία έχει συσταθεί με την απόφαση 68/361/ΕΟΚ, στο εξής καλούμενη "επιτροπή", συγκαλείται αμέσως από τον πρόεδρό της, είτε με δική του πρωτοβουλία είτε με αίτηση ενός κράτους μέλους .
2 . Ο αντιπρόσωπος της Επιτροπής υποβάλλει στην επιτροπή σχέδιο των μέτρων που πρέπει να ληφθούν . Η επι - τροπή διατυπώνει τη γνώμη της για το σχέδιο αυτό εντός προθεσμίας που ορίζεται από τον πρόεδρο σε συνάρτηση με τον επείγοντα χαρακτήρα του θέματος . Η γνώμη διατυπώνεται με την πλειοψηφία που προβλέπεται στο άρθρο 148 παράγραφος 2 της συνθήκης για την έκδοση των αποφάσεων τις οποίες το Συμβούλιο καλείται να λάβει μετά από πρόταση της Επιτροπής . Κατά την ψηφοφορία, στο πλαίσιο της επιτροπής, οι ψήφοι των αντιπροσώπων των κρατών μελών σταθμίζονται σύμφωνα με το προαναφερόμενο άρθρο . Ο πρόεδρος δεν συμμετέχει στην ψηφοφορία .
3 . Η Επιτροπή θεσπίζει τα προτεινόμενα μέτρα όταν είναι σύμφωνα με τη γνώμη της επιτροπής .
4 . ιΟταν τα προτεινόμενα μέτρα δεν είναι σύμφωνα με τη γνώμη της επιτροπής ή όταν δεν έχει διατυπωθεί γνώμη, η Επιτροπή υποβάλλει αμέσως στο Συμβούλιο πρόταση σχετικά με τα μέτρα που πρέπει να ληφθούν .
Το Συμβούλιο αποφασίζει με ειδική πλειοψηφία .
Άρθρο 19
1 . Το Συμβουλίο αποφασίζει με ειδική πλειοψηφία, πριν από τις 31 Δεκεμβρίου 1990, για την πρόταση της Επιτροπής σχετικά με τους κτηνιατρικούς ελέγχους κατά το ενδοκοινοτικό εμπόριο ζώντων ζώων .
Πριν από την ημερομηνία που αναφέρεται στο πρώτο εδάφιο, το Συμβούλιο αποφασίζει με ειδική πλειοψηφία, κατόπιν προτάσεως της Επιτροπής, τους εφαρμοστέους κανόνες και γενικές αρχές κατά τους ελέγχους που πρέπει να πραγματοποιούνται στις τρίτες χώρες και κατά τις εισαγωγές από αυτές τις χώρες προϊόντων που καλύπτονται από την παρούσα οδηγία πριν από την ίδια ημερομηνία, καθορίζονται ομοίως οι σταθμοί ελέγχου στα εξωτερικά σύνορα καθώς και οι απαιτήσεις στις οποίες πρέπει να ανταποκρίνονται .
2 . Το Συμβούλιο θα επανεξετάσει τις διατάξεις της παρούσας οδηγίας πριν από τις 31 Δεκεμβρίου 1992, βάσει έκθεσης της Επιτροπής σχετικά με την αποκτηθείσα πείρα, η οποία ενδεχομένως θα συνοδεύεται από προτάσεις για τις οποίες το Συμβούλιο θα αποφασίσει με ειδική πλειοψηφία .
Άρθρο 20
Μέχρι τις 31 Δεκεμβρίου 1992 και προκειμένου να επιτραπεί η προοδευτική εφαρμογή του καθεστώτος ελέγχου που προβλέπεται από την παρούσα οδηγία, τα κράτη μέλη κατά παρέκκλιση του άρθρου 5 παράγραφος 1 μπορούν :
- να διατηρήσουν τον έλεγχο βάσει εγγράφων κατά τη διάρκεια της μεταφοράς για τα κρέατα και τα προϊόντα που παράγονται από αυτά, προκειμένου να εξασφαλίσουν την τήρηση των ειδικών απαιτήσεων που προβλέπονται από τους κοινοτικούς κανόνες για τον αφθώδη πυρετό και την πανώλη των χοίρων,
- να πραγματοποιούν έλεγχο βάσει εγγράφων κατά τη διάρκεια της μεταφοράς για τα προϊόντα που εισάγονται σε αυτά από τρίτες χώρες .
Άρθρο 21
Πριν από την 1η Οκτωβρίου 1992, το Συμβούλιο καθορίζει με ειδική πλειοψηφία, μετά από πρόταση της Επιτροπής, το καθεστώς που εφαρμόζεται μετά τη λήξη των μεταβατικών διατάξεων που προβλέπονται στο άρθρο 20 .
Άρθρο 22
Τα κράτη μέλη θέτουν σε ισχύ τις νομοθετικές, κανονιστικές και διοικητικές διατάξεις που είναι απαραίτητες για τη συμμόρφωσή τους προς την παρούσα οδηγία την ημερομηνία που θα ορισθεί στην απόφαση που θα ληφθεί πριν από τις 31 Δεκεμβρίου 1990, σύμφωνα με το άρθρο 19 παράγραφος 1 δεύτερο εδάφιο, αλλά το αργότερο τις 31 Δεκεμβρίου 1991 .
Ωστόσο, η Ελληνική Δημοκρατία διαθέτει συμπληρωματική προθεσμία ενός έτους για να συμμορφωθεί στην παρούσα οδηγία .
Άρθρο 23
Η παρούσα οδηγία απευθύνεται στα κράτη μέλη .
ΟΔΗΓΙΑ ΤΟΥ ΣΥΜΒΟΥΛΙΟΥ της 21ης Δεκεμβρίου 1989 για το συντονισμό των νομοθετικών, κανονιστικών και διοικητικών διατάξεων περί της εφαρμογής των διαδικασιών προσφυγής στον τομέα της σύναψης συμβάσεων κρατικών προμηθειών και δημοσίων έργων ( 89/665/ΕΟΚ )
ΤΟ ΣΥΜΒΟΥΛΙΟ ΤΩΝ ΕΥΡΩΠΑIΚΩΝ ΚΟΙΝΟΤΗΤΩΝ,
ιΕχοντας υπόψη : τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 100 Α,
την πρόταση της Επιτροπής^(1 ),
Σε συνεργασία με το Ευρωπαϊκό Κοινοβούλιο^(2 ),
ιΕχοντας υπόψη τη γνώμη της Οικονομικής και Κοινωνικής Επιτροπής^(3 ),
Εκτιμώντας : ότι οι κοινοτικές οδηγίες στον τομέα των συμβάσεων του δημοσίου, και ιδίως η οδηγία 71/305/ΕΟΚ του Συμβουλίου της 26ης Ιουλίου 1971 περί συντονισμού των διαδικασιών συνάψεως συμβάσεων δημοσίων έργων^(4 ), όπως τροποποιήθηκε τελευταία από την οδηγία 89/440/ΕΟΚ^(5 ), και η οδηγία 77/62/ΕΟΚ του Συμβουλίου της 21ης Δεκεμβρίου 1976 περί συντονισμού των διαδικασιών συνάψεως συμβάσεων κρατικών προμηθειών^(6 ), όπως τροποποιήθηκε τελευταία από την οδηγία 88/295/ΕΟΚ^(7 ), δεν περιλαμβάνουν ειδικές διατάξεις οι οποίες να εξασφαλίζουν την αποτελεσματική εφαρμογή τους
ότι οι υφιστάμενοι μηχανισμοί, τόσο σε εθνικό όσο και σε κοινοτικό επίπεδο, οι οποίοι στόχο έχουν να εξασφαλίσουν την εν λόγω εφαρμογή, δεν είναι πάντοτε επαρκείς για τον έλεγχο της τήρησης των κοινοτικών διατάξεων, ιδίως σε ένα στάδιο στο οποίο οι παραβάσεις επιδέχονται ακόμη διόρθωση
ότι το άνοιγμα των συμβάσεων του δημοσίου στον κοινοτικό ανταγωνισμό απαιτεί σημαντική αύξηση των εγγυήσεων διαφάνειας και μη διάκρισης, καθώς και ότι, για να έχει συγκεκριμένα αποτελέσματα το άνοιγμα αυτό, πρέπει να υπάρχουν ταχέα και αποτελεσματικά μέσα προσφυγής σε περίπτωση παράβασης, τόσο του κοινοτικού δικαίου όσον αφορά τις συμβάσεις του δημοσίου, όσο και εθνικών κανόνων που μεταγράφουν το δίκαιο αυτό
ότι, δεδομένης της συντομίας των διαδικασιών σύναψης συμβάσεων του δημοσίου, οι αρμόδιες για την προσφυγή αρχές πρέπει να είναι εξουσιοδοτημένες να λαμβάνουν προσωρινά μέτρα αναστολής της διαδικασίας σύναψης της συμβάσεως ή της εκτέλεσης των αποφάσεων που έχουν ενδεχομένως ληφθεί από την αναθέτουσα αρχή ότι, λόγω της συντομίας των διαδικασιών αυτών, απαιτείται η επείγουσα αντιμετώπιση των προαναφερομένων παραβάσεων
ότι είναι αναγκαίο να εξασφαλιστεί, σε όλα τα κράτη μέλη, η ύπαρξη κατάλληλων διαδικασιών με τις οποίες να μπορούν να ακυρώνονται παράνομες αποφάσεις και να αποζημιώνονται τα πρόσωπα που υπέστησαν ζημία λόγω της παραβάσεως
ότι, όταν οι επιχειρήσεις δεν ασκούν προσφυγή, ορισμένες παραβάσεις θα μπορούν να επανορθωθούν μόνον εάν λειτουργεί ειδικός μηχανισμός
ότι είναι, συνεπώς, σημαντικό η Επιτροπή, οσάκις θεωρεί ότι κατά τη διαδικασία σύναψης συμβάσεως του δημοσίου έχει διαπραχθεί σαφής και κατάφωρη παράβαση, να μπορεί να επισύρει στο γεγονός αυτό την προσοχή των αρμόδιων αρχών του κράτους μέλους και της αναθέτουσας αρχής ούτως ώστε να λαμβάνονται τα ενδεδειγμένα μέτρα για την ταχεία επανόρθωση κάθε εικαζομένης παράβασης
ότι η εφαρμογή στην πράξη των διατάξεων της παρούσας οδηγίας θα πρέπει να επανεξεταστεί, πριν από τη λήξη τετραετούς περιόδου από τη θέση της σε εφαρμογή, βάσει πληροφοριών που θα παράσχουν τα κράτη μέλη σχετικά με τη λειτουργία των εθνικών διαδικασιών προσφυγής,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ :
Άρθρο 1
1 . Τα κράτη μέλη λαμβάνουν τα αναγκαία μέτρα για να εξασφαλίζεται, όσον αφορά τις διαδικασίες συνάψεως συμβάσεων του δημοσίου που υπάγονται στο πεδίο εφαρμογής των οδηγιών 71/305/ΕΟΚ και 77/62/ΕΟΚ, ότι οι αποφάσεις που λαμβάνουν οι αναθέτουσες αρχές υπόκεινται στην άσκηση αποτελεσματικών και, ιδίως, όσο το δυνατόν ταχύτερων προσφυγών, υπό τις προϋποθέσεις που προβλέπονται στα παρακάτω άρθρα, και ιδίως στο άρθρο 2 παράγραφος 7, για το λόγο ότι οι αποφάσεις αυτές παραβιάζουν είτε το κοινοτικό δίκαιο περί συμβάσεων του δημοσίου είτε τους εθνικούς κανόνες που μεταγράφουν το δίκαιο αυτό .
2 . Τα κράτη μέλη μεριμνούν ώστε να μην υφίσταται καμία διάκριση μεταξύ των επιχειρήσεων που μπορούν να επικαλεσθούν ζημία στα πλαίσια διαδικασίας ανάθεσης συμβάσεως του δημοσίου, λόγω της διάκρισης που γίνεται με την παρούσα οδηγία ματαξύ των εθνικών κανόνων που μεταγράφουν το κοινοτικό δίκαιο και των άλλων εθνικών κανόνων .
3 . Τα κράτη μέλη εξασφαλίζουν ότι οι διαδικασίες προσφυγής μπορούν να κινηθούν, σύμφωνα με προϋποθέσεις που μπορούν να καθορίζουν τα κράτη μέλη, τουλάχιστον από οποιοδήποτε πρόσωπο που έχει ή είχε συμφέρον να του ανατεθεί συγκεκριμένη σύμβαση κρατικών προμηθειών ή δημοσίων έργων και το οποίο υπέστη ή ενδέχεται να υποστεί ζημία από μια εικαζόμενη παράβαση . Ειδικότερα, τα κράτη μέλη μπορούν να αποιτούν από το πρόσωπο που επιθυμεί να χρησιμοποιήσει τη διαδικασία αυτή να ενημερώνει προηγουμένως την αναθέτουσα αρχή για την εικαζόμενη παράβαση και για την πρόθεσή του να ασκήσει προσφυγή .
Άρθρο 2
1 . Τα κράτη μέλη μεριμνούν ώστε τα μέτρα που λαμβάνονται όσον αφορά τις διαδικασίες προσφυγής που ορίζονται στο άρθρο 1 να προβλέπουν τις αναγκαίες εξουσίες προκειμένου :
α ) ^να λαμβάνονται, το συντομότερο δυνατόν και με την επείγουσα διαδικασία, προσωρινά μέτρα για να επανορθωθεί η εικαζόμενη παράβαση ή να αποτραπεί η περαιτέρω ζημία των θιγομένων συμφερόντων, συμπεριλαμβανομένων μέτρων που αναστέλλουν ή επιτρέπουν την αναστολή της διαδικασίας σύναψης της εν λόγω σύμβασης του δημοσίου ή της εκτέλεσης οποιασδήποτε απόφασης λαμβάνεται από τις αναθέτουσες αρχές
β ) ^να ακυρώνουν ή να επιτρέπουν την ακύρωση των παράνομων αποφάσεων, και ιδίως να καταργούν τις τεχνικές, οικονομικές και χρηματοδοτικές προδιαγραφές που εισάγουν διακρίσεις και περιλαμβάνονται στα έγγραφα με τα οποία καλούνται οι ενδιαφερόμενοι να συμμετάσχουν στο διαγωνισμό, στις συγγραφές υποχρεώσεων ή σε οποιοδήποτε άλλο έγγραφο που έχει σχέση με τη διαδικασία σύναψης της συγκεκριμένης σύμβασης
γ ) ^να επιδικάζουν αποζημίωση στα ζημιωθέντα από την παράβαση πρόσωπα .
2 . Οι εξουσίες που προβλέπονται στην παράγραφο 1 μπορούν να ανατίθενται σε ξεχωριστές αρχές υπεύθυνες για διαφορετικές πτυχές των διαδικασιών προσφυγής .
3 . Οι διαδικασίες προσφυγής δεν πρέπει να έχουν απαραιτήτως, αυτές καθ' εαυτές, αυτόματα ανασταλτικά αποτελέσματα επί των διαδικασιών σύναψης των συμβάσεων στις οποίες αναφέρονται .
5 . Τα κράτη μέλη μπορούν να προβλέπουν ότι, οσάκις ζητείται αποζημίωση για το λόγο ότι απόφαση ελήφθη παρανόμως, πρέπει πρώτα να ακυρώνεται η προσβαλλόμενη απόφαση από μια αρμόδια προς τούτο αρχή .
6 . Τα αποτελέσματα της άσκησης των εξουσιών που προβλέπονται στην παράγραφο 1 επί της συμβάσεως που ακολουθεί την ανάθεση μιας σύμβασης δημοσίου θα καθορίζονται από το εθνικό δίκαιο .
Εκτός από την περίπτωση κατά την οποία μια απόφαση πρέπει να ακυρωθεί προτού χορηγηθεί αποζημίωση, ένα κράτος μέλος μπορεί επίσης να προβλέπει ότι, μετά τη σύναψη της σύμβασης που ακολουθεί την ανάθεση της σύμβασης του δημοσίου, οι εξουσίες της υπεύθυνης για τις διαδικασίες προσφυγής αρχής περιορίζονται στη χορήγηση αποζημίωσης σε κάθε πρόσωπο που υπέστη ζημία από παράβαση .
7 . Τα κράτη μέλη μεριμνούν ώστε να καθίσταται δυνατή η αποτελεσματική εκτέλεση των αποφάσεων που λαμβάνουν οι αρμόδιες για τις διαδικασίες προσφυγής αρχές .
8. ιΟταν οι υπεύθυνες για τις διαδικασίες προσφυγής αρχές δεν ειναι δικαστικές, οι αποφάσεις τους πρέπει πάντοτε να αιτιολογούνται γραπτώς . Στην περίπτωση αυτή, πρέπει επίσης να θεσπίζονται διατάξεις που να εγγυώνται την ύπαρξη διαδικασιών με τις οποίες κάθε μέτρο της βασικής αρμόδιας αρχής που εικάζεται ότι είναι παράνομο ή κάθε εικαζόμενη παράλειψή της κατά την εκτέλεση των εξουσιών που της έχουν ανατεθεί, να μπορεί να αποτελέσει αντικείμενο δικαστικής προσφυγής ή προσφυγής ενώπιον άλλης αρχής η οποία θεωρείται δικαιοδοτικό όργανο κατά την έννοια του άρθρου 177 της συνθήκης και είναι ανεξάρτητη από την αναθέτουσα αρχή και τη βασική αρχή .
Ο διορισμός και η λήξη της θητείας των μελών αυτής της ανεξάρτητης αρχής πρέπει να υπόκειται στους ίδιους όρους οι οποίοι εφαρμόζονται στους δικαστές όσον αφορά την υπεύθυνη για το διορισμό τους αρχή, τη διάρκεια της θητείας τους, και τη δυνατότητα ανάκλησής τους . Τουλάχιστον ο πρόεδρος αυτής της ανεξάρτητης αρχής πρέπει να έχει τα ίδια νομικά και επαγγελματικά προσόντα με έναν δικαστή . Η ανεξάρτητη αρχή λαμβάνει τις αποφάσεις της μετά τη διεξαγωγή διαδικασίας κατ' αντιμωλία, οι δε αποφάσεις αυτές έχουν, με τα μέσα που καθορίζει κάθε κράτος μέλος, δεσμευτικά νομικά αποτελέσματα .
Άρθρο 3
1 . Η Επιτροπή μπορεί να επικαλείται τη διαδικασία που προβλέπεται στο παρόν άρθρο εφόσον, πριν από τη σύναψη συμβάσεως, θεωρήσει ότι, κατά τη διαδικασία σύναψης συμβάσεως του δημοσίου η οποία εμπίπτει στο πεδίο εφαρμογής των οδηγιών 71/305/ΕΟΚ και 77/62/ΕΟΚ, έχει διαπραχθεί σαφής και κατάφωρη παράβαση των κοινοτικών διατάξεων περί συμβάσεων του δημοσίου .
2 . Η Επιτροπή γνωστοποιεί στο οικείο κράτος μέλος και την οικεία αναθέτουσα αρχή τους λόγους για τους οποίους πιστεύει ότι έχει διαπραχθεί σαφής και κατάφωρη παράβαση και ζητά την επανόρθωσή της .
3 . Μέσα σε 21 ημέρες από την παραλαβή της γνωστοποίησης που αναφέρεται στην παράγραφο 2, το οικείο κράτος μέλος διαβιβάζει στην Επιτροπή :
α) ^βεβαίωση ότι η παράβαση επανορθώθηκε ή
β ) ^αιτιολογημένη απάντηση με την οποία εξηγεί για ποιό λόγο δεν έγινε καμία επανορθωτική ενέργεια ή
γ ) ^γνωστοποίηση ότι η διαδικασία σύναψης της ενλόγω παράβασης ανεστάλη, είτε με πρωτοβουλία της αναθέτουσας αρχής είτε στα πλαίσια της άσκησης των εξουσιών που προβλέπονται στο άρθρο 2 παράγραφος 1 στοιχείο α ).
4 . Η κατά την έννοια της παραγράφου 3 στοιχείο β ) αιτιολογημένη απάντηση μπορεί, μεταξύ άλλων, να βασίζεται στο γεγονός ότι, για την εικαζόμενη παράβαση, έχει ήδη ασκηθεί δικαστική προσφυγή ή προσφυγή κατά την έννοια του άρθρου 2 παράγραφος 8 . Στην περίπτωση αυτή, το κράτος μέλος ενημερώνει την Επιτροπή για το αποτέλεσμα των διαδικασιών αυτών, μόλις αυτά γίνουν γνωστά .
5 . Σε περίπτωση που έχει γνωστοποιηθεί αναστολή της διαδικασίας σύναψης της σύμβασης σύμφωνα με τους όρους της παραγράφου 3 στοιχείο γ ), το κράτος μέλος γνωστοποιεί στην Επιτροπή τυχόν άρση της αναστολής ή την έναρξη νέας διαδικασίας συνάψεως συμβάσεως που συνδέεται, εν όλω ή εν μέρει, με την προηγούμενη διαδικασία . Η νέα αυτή γνωστοποίηση πρέπει να βεβαιώνει ότι η εικαζόμενη παράβαση επανορθώθηκε ή να περιέχει μια αιτιολογημένη απάντηση που να εξηγεί για ποιό λόγο δεν έγινε καμιά επανορθωτική ενέργεια .
Άρθρο 4
2 . Τα κράτη μέλη διαβιβάζουν κάθε χρόνο στην Επιτροπή, πριν από την 1η Μαρτίου, πληροφοριακά στοιχεία σχετικά με τη λειτουργία των εθνικών διαδικασιών προσφυγής κατά το προηγούμενο έτος . Η Επιτροπή, σε συνεννόηση με τη συμβουλευτική επιτροπή για τις συμβάσεις του δημοσίου, καθορίζει τη φύση αυτών των στοιχείων .
Άρθρο 5
Τα κράτη μέλη θέτουν σε ισχύ τα αναγκαία μέτρα για να συμμορφωθούν με την παρούσα οδηγία πριν από τις 21 Δεκεμβρίου 1991 . Ανακοινώνουν στην Επιτροπή το κείμενο των ουσιαστικών νομοθετικών, κανονιστικών και διοικητικών διατάξεων εσωτερικού δικαίου που θεσπίζουν στον τομέα που διέπει η παρούσα οδηγία .
Άρθρο 6
Η παρούσα οδηγία απευθύνεται στα κράτη μέλη .
τον κανονισμό (ΕΟΚ) αριθ. 2658/87 του Συμβουλίου της 23ης Ιουλίου 1987 για τη δασμολογική και στατιστική ονοματολογία και για το κοινό δασμολόγιο (1), όπως τροποποιήθηκε τελευταία από τον κανονισμό (ΕΟΚ) αριθ. 20/89 (2), και ιδίως το άρθρο 9,
Εκτιμώντας: ότι, για να εξασφαλισθεί η ομοιόμορφη εφαρμογή της συνδυασμένης ονοματολογίας που επισυνάπτεται στον προαναφερθέντα κανονισμό, πρέπει να θεσπιστούν οι διατάξεις για την κατάταξη του εμπορεύματος που αναφέρεται στο παράρτημα του παρόντος κανονισμού·
ότι ο κανονισμός (ΕΟΚ) αριθ. 2658/88 έχει καθορίσει τους γενικούς κανόνες για την ερμηνεία της συνδυασμένης ονοματολογίας · ότι αυτοί οι κανόνες εφαρμόζονται επίσης σε κάθε άλλη ονοματολογία που την περιλαμβάνει, έστω και εν μέρει ή με την προσθήκη, ενδεχομένως, υποδιαιρέσεων και η οποία έχει συνταχθεί από ειδικούς κοινοτικούς νομοθετικούς κανόνες ενόψει της εφαρμογής δασμολογικών ή άλλων μέτρων στο πλαίσιο των εμπορικών ανταλλαγών·
ότι, κατ' εφαρμογή των εν λόγω γενικών κανόνων, το εμπόρευμα που περιγράφεται στη στήλη 1 του πίνακα του παραρτήματος του παρόντος κανονισμού πρέπει να καταταγεί στο αντίστοιχο κωδικό ΣΟ που σημειώνεται στη στήλη 2 βάσει της αιτιολογίας της στήλης 3·
ότι η Επιτροπή Ονοματολογίας δεν εξέφρασε γνώμη μέσα στην προθεσμία που έθεσε ο πρόεδρός της,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το εμπόρευμα που περιγράφεται στη στήλη 1 του προσαρτημένου πίνακα πρέπει να κατατάσσεται στη συνδυασμένη ονοματολογία στον αντίστοιχο κωδικό ΣΟ που σημειώνεται στη στήλη 2 του εν λόγω πίνακα,
Άρθρο 2
Ο παρών κανονισμός αρχίζει να ισχύει την 21η ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
τον κανονισμό (ΕΟΚ) αριθ. 2658/87 του Συμβουλίου της 23ης Ιουλίου 1987 για τη δασμολογική και στατιστική ονοματολογία (1), όπως τροποποιήθηκε τελευταία από τον κανονισμό (ΕΟΚ) αριθ. 20/89 (2), και ιδίως το άρθρο 9, Εκτιμώντας:
ότι, προκειμένου να διασφαλιστεί η ομοιόμορφη εφαρμογή της συνδυασμένης ονοματολογίας που αποτελεί παράρτημα του κανονισμού (ΕΟΚ) αριθ. 2658/87 όσον αφορά τη δασμολογική κατάταξη των άνορακ, μπλουζόν και παρόμοιων ειδών, που υπάγονται μεταξύ άλλων, στους κωδικούς ΣΟ 6101, 6102, 6201 και 6202, θα πρέπει να διευκρινιστούν ορισμένα χαρακτηριστικά των εν λόγω ενδυμάτων·
ότι τα είδη αυτά ανήκουν σε μια κατηγορία ενδυμάτων που φοριούνται κατά κανόνα πάνω από τα άλλα ενδύματα και εξασφαλίζουν την προστασία από την κακοκαιρία·
ότι τα ενδύματα χωρίς μανίκια ή με κοντά μανίκια δεν μπορούν να εξασφαλίσουν μια τέτοια προστασία· ότι, συνεπώς, θα πρέπει να διευκρινιστεί ότι τα άνορακ, μπλουζόν και τα παρόμοια είδη που προαναφέρθηκαν πρέπει να φέρουν μακριά μανίκια·
ότι η Επιτροπή Ονοματολογίας δεν εξέδωσε γνώμη στην προθεσμία που όρισε ο πρόεδρός της,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ως άνορακ, μπλουζόν και παρόμοια είδη των κωδικών ΣΟ 6101, 6102, 6201 και 6202 κατατάσσονται μόνο τα ενδύματα που φέρουν μακριά μανίκια.
Άρθρο 2
Ο παρών κανονισμός αρχίζει να ισχύει την 21η ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας Ατομικής Ενέργειας, και ιδίως το άρθρο 31,
την πρόταση της Επιτροπής που διατυπώθηκε μετά τη λήψη της γνώμης ομάδας εμπειρογνωμόνων που όρισε η Επιστημονική και Τεχνική Επιτροπή (1),
τη γνώμη του Ευρωπαϊκού Κοινοβουλίου (2),
τη γνώμη της Οικονομικής και Κοινωνικής Επιτροπής (3), Εκτιμώντας:
ότι το παράρτημα του κανονισμού (Ευρατόμ) αριθ. 3954/87 (4) περιέχει στήλες που αντιστοιχούν στα ανώτερα επιτρεπτά επίπεδα, για τα τρόφιμα και τις ζωοτροφές·
ότι, όμως, ορισμένες από αυτές τις στήλες δεν συμπληρώθηκαν με τα αντίστοιχα επίπεδα, εν αναμονή μελλοντικής απόφασης του Συμβουλίου μετά την ολοκλήρωση των συμπληρωματικών εργασιών στον επιστημονικό κυρίως τομέα·
ότι στις 14 Ιουνίου και στις 9 Δεκεμβρίου 1987 η Επιτροπή υπέβαλε αντιστοίχως στο Συμβούλιο δύο ανακοινώσεις για τις συμπληρώσεις που πρέπει να γίνουν στο παράρτημα του προαναφερόμενου κανονισμού· ότι οι ανακοινώσεις αυτές καταρτίστηκαν μετά τη γνωμοδότηση της ομάδας εμπειρογνωμόνων που αναφέρεται στο άρθρο 31 της συνθήκης Ευρατόμ·
ότι, ως εκ τούτου, το παράρτημα του κανονισμού (Ευρατόμ) αριθ. 3954/87 πρέπει να συμπληρωθεί·
ότι, άλλωστε, πρέπει να αναπροσαρμοστούν ορισμένα στοιχεία σχετικά με αυτό το παράρτημα, κυρίως με βάση τις πλέον πρόσφατες σχετικές επιστημονικές εργασίες·
ότι, τέλος, κρίνεται σκόπιμο να παγιωθούν σε ενιαίο σχήμα τα επίπεδα και τα στοιχεία που αφορούν το εν λόγω παράρτημα·
ότι, εξάλλου, εν όψει μελλοντικών συμπληρωματικών εργασιών, είναι σκόπιμο να προβλεφθεί για τον καθορισμό των ανωτάτων επιτρεπτών επιπέδων για τις ζωοτροφές η εφαρμογή της διαδικασίας του άρθρου 7 του εν λόγω κανονισμού· ότι, κατά συνέπεια, ενδείκνυται να συμπληρωθεί ο κανονισμός ως προς το σημείο αυτό,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το παράρτημα του κανονισμού (Ευρατόμ) αριθ. 3954/87 του Συμβουλίου αντικαθίσταται από το παράρτημα του παρόντος κανονισμού.
Άρθρο 2
Το άρθρο 7 του κανονισμού (Ευρατόμ) αριθ. 3954/87 αντικαθίσταται ως εξής:
«Άρθρο 7
Οι κανόνες εφαρμογής του παρόντος κανονισμού, ένας πίνακας των τροφίμων ήσσονος σημασίας και τα μέγιστα επίπεδα μόλυνσης που ισχύουν για αυτά καθώς και τα μέγιστα επίπεδα για τις ζωοτροφές θεσπίζονται με τη διαδικασία του άρθρου 30 του κανονισμού (ΕΟΚ) αριθ. 804/68, το οποίο εφαρμόζεται κατ' αναλογία. Δημιουργείται προς τούτο ειδική επιτροπή.»
Άρθρο 3
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας,
την οδηγία 64/433/ΕΟΚ του Συμβουλίου της 26ης Ιουνίου 1964 περί υγειονομικών προβλημάτων στον τομέα των ενδοκοινοτικών συναλλαγών νωπών κρεάτων (1), όπως τροποποιήθηκε τελευταία από την οδηγία 88/657/ΕΟΚ (2), και ιδίως το άρθρο 13,
Εκτιμώντας: ότι, κατ' εφαρμογή του άρθρου 13 της οδηγίας 64/433/ΕΟΚ, σύμφωνα με τη διαδικασία που προβλέπεται στο άρθρο 16, παρεκκλίσεις από τις διατάξεις του σημείου 45 στοιχείο γ) του παραρτήματος Ι μπορεί να εγκριθούν, κατόπιν αιτήσεως, σε κάθε κράτος μέλος που παρέχει παρόμοιες εγγυήσεις· ότι αυτές οι παρεκκλίσεις καθορίζουν συνθήκες υγιεινής τουλάχιστον ισοδύναμες προς αυτές που αναφέρονται στο εν λόγω παράρτημα·
ότι οι αρχές της Ισπανίας, με επιστολή της 26ης Σεπτεμβρίου 1989, υπέβαλαν προς την Επιτροπή αίτηση παρέκκλισης από τις διατάξεις του σημείου 45 στοιχείο γ) του παραρτήματος Ι της οδηγίας 64/433/ΕΟΚ, για την κοπή νωπού βοείου, προβείου και χοιρείου κρέατος· ότι, στην αίτηση αυτή, προτείνονται υγειονομικές προϋποθέσεις· ότι οι υγειονομικές προϋποθέσεις, που ορίζονται ως εναλλακτική λύση στο πλαίσιο της αίτησης για παρέκκλιση σχετικά με την κοπή νωπού κρέατος, είναι αναγκαίο να είναι τουλάχιστον ισοδύναμες προς αυτές του σημείου 45 στοιχείο γ) του παραρτήματος Ι της οδηγίας 64/433/ΕΟΚ·
Η παρούσα απόφαση απευθύνεται στα κράτη μέλη.
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας,
την οδηγία 64/433/ΕΟΚ του Συμβουλίου της 26ης Ιουνίου 1964 περί υγειονομικών προβλημάτων στον τομέα των ενδοκοινοτικών συναλλαγών νωπών κρεάτων (1), όπως τροποποιήθηκε τελευταία από την οδηγία 88/657/ΕΟΚ (2), και ιδίως το άρθρο 13,
Εκτιμώντας: ότι, κατ' εφαρμογή του άρθρου 13 της οδηγίας 64/433/ΕΟΚ, σύμφωνα με τη διαδικασία που προβλέπεται στο άρθρο 16, παρεκκλίσεις από τις διατάξεις του σημείου 45 στοιχείο γ) του παραρτήματος Ι μπορεί να εγκριθούν, κατόπιν αιτήσεως, σε κάθε κράτος μέλος που παρέχει παρόμοιες εγγυήσεις· ότι αυτές οι παρεκκλίσεις καθορίζουν συνθήκες υγιεινής τουλάχιστον ισοδύναμες προς αυτές που αναφέρονται στο εν λόγω παράρτημα·
ότι οι αρχές της Γαλλίας, με επιστολή της 18ης Ιανουαρίου 1989, υπέβαλαν προς την Επιτροπή αίτηση παρέκκλισης από τις διατάξεις του σημείου 45 στοιχείο γ) του παραρτήματος Ι της οδηγίας 64/433/ΕΟΚ, για την κοπή νωπού βοείου, προβείου και χοιρείου κρέατος· ότι, στην αίτηση αυτή, προτείνονται υγειονομικές προϋποθέσεις· ότι οι υγειονομικές προϋποθέσεις, που ορίζονται ως εναλλακτική λύση στο πλαίσιο της αίτησης για παρέκκλιση σχετικά με την κοπή νωπού κρέατος, είναι αναγκαίο να είναι τουλάχιστον ισοδύναμες προς αυτές του σημείου 45 στοιχείο γ) του παραρτήματος Ι της οδηγίας 64/433/ΕΟΚ·
Η παρούσα απόφαση απευθύνεται στα κράτη μέλη.
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας,
τον κανονισμό (ΕΟΚ) αριθ. 2658/87 του Συμβουλίου της 23ης Ιουλίου 1987 (1), όπως τροποποιήθηκε τελευταία από τον κανονισμό (ΕΟΚ) αριθ. 3845/89 (2), για τη δασμολογική και στατιστική ονοματολογία και για το κοινό δασμολόγιο, και ιδίως το άρθρο 9,
Εκτιμώντας: ότι για να εξασφαλισθεί η ομοιόμορφη εφαρμογή της συνδυασμένης ονοματολογίας που επισυνάπτεται στον κανονισμό (ΕΟΚ) αριθ. 2658/87, πρέπει να αποφασιστούν χωρίς καθυστέρηση οι διατάξεις για την κτάταξη των εμπορευμάτων που αναφέρονται στο παράρτημα του παρόντος κανονισμού·
ότι ο κανονισμός (ΕΟΚ) αριθ. 2658/87 έχει καθορίσει τους γενικούς κανόνες για την ερμηνεία της συνδυασμένης ονοματολογίας · ότι αυτοί οι κανόνες εφαρμόζονται επίσης σε κάθε άλλη ονοματολογία που την περιλαμβάνει, έστω και εν μέρει ή με την προσθήκη ενδεχομένως υποδιαιρέσεων η οποία έχει συνταχθεί απο ειδικούς κοινοτικούς νομοθετικούς κανόνες ενόψει της εφαρμογής δασμολογικών ή άλλων μέτρων στο πλαίσιο των εμπορικών ανταλλαγών ·
ότι κατ' εφαρμογή των εν λόγω γενικών κανόνων, τα εμπορεύματα που περιγράφονται στη στήλη 1 του πίνακα του παραρτήματος του παρόντος κανονισμού πρέπει να καταταγούν στους αντίστοιχους κωδικούς που σημειώνονται στη στήλη 2 βάσει των διατάξεων της στήλης 3·
ότι η Επιτροπή Ονοματολογίας δεν εξέφρασε γνώμη στην προθεσμία που όρισε ο πρόεδρός της για ότι αφορά το προϊόν 4 του πίνακα του παραρτήματος·
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της Επιτροπής Ονοματολογίας για ότι αφορά τα προϊόντα 1, 2, 3, 5 και 6 του πίνακα του παραρτήματος,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Τα εμπορεύματα που περιγράφονται στη στήλη 1 του προσαρτημένου πίνακα κατατάσσονται στη συνδυασμένη ονοματολογία στους αντίστοιχους κωδικούς που σημειώνονται στη στήλη 2 του εν λόγω πίνακα
Άρθρο 2
Ο παρών κανονισμός αρχίζει να ισχύει την 21η ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΑΠΟΦΑΣΗ ΤΗΣ ΕΠΙΤΡΟΠΗΣ της 2ας Μαΐου 1991 που αναγνωρίζει ότι η Αυστραλία έχει απαλλαγεί από τα βακτήρια Erwinia amylovora (Burr .) Winsl . et al . ( 91/261/ΕΟΚ )
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη : τη συνθήκη για την ίδρυση της Ευρωπαϊκής Οικονομικής Κοινότητας,
την οδηγία 77/93/ΕΟΚ του Συμβουλίου της 21ης Δεκεμβρίου 1976 περί των μέτρων προστασίας κατά της εισαγωγής στα κράτη μέλη οργανισμών επιβλαβών για τα φυτά ή τα φυτικά προϊόντα ( 1 ), όπως τροποποιήθηκε τελευταία από την οδηγία 91/27/ΕΟΚ της Επιτροπής ( 2 ), και ιδίως το παράρτημα ΙΙΙ μέρος Β σημείο 10,
Εκτιμώντας : ότι, με βάση τις διατάξεις της οδηγίας 77/93/ΕΟΚ, από τις 16 Απριλίου έως τις 31 Οκτωβρίου, στην περίπτωση καταγωγής βορείου ημισφαιρίου και, από την 1η Νοεμβρίου έως τις 15 Απριλίου, στην περίπτωση καταγωγής νοτίου ημισφαιρίου, τα φυτά ορισμένων ειδών, με εξαίρεση τους καρπούς και τους σπόρους προς σπορά, καταγωγής χωρών ή περιφερειών άλλων από αυτών που αναγνωρίζεται ότι έχουν απαλλαγεί από τα Erwinia amylovora ( Burr .) Winsl . et al ., δεν δύνανται να εισαχθούν σε ορισμένα κράτη μέλη -
ότι, από τις επίσημες πληροφορίες που παρέσχε η Αυστραλία, φαίνεται ότι ο προαναφερθείς επιβλαβής οργανισμός δεν αναπτύσσεται στη χώρα αυτή, και ότι για μεγάλο χρονικό διάστημα απαγορεύθηκε αυστηρά η εισαγωγή στη χώρα αυτή φυτών και φυτικών προϊόντων που θα μπορούσαν να εισαγάγουν τον επιβλαβή αυτόν οργανισμό -
ότι μπορεί, συνεπώς, να θεωρηθεί ότι δεν υπάρχει κίνδυνος εξάπλωσης του εν λόω επιβλαβούς οργανισμού-
ότι η παρούσα απόφαση εκδίδεται με την επιφύλαξη οποιασδήποτε μεταγενέστερης διαπίστωσης, η οποία μπορεί να αποδείξει την παρουσία του εν λόγω επιβλαβούς οργανιισμού στη χώρα αυτή -
ότι η Επιτροπή θα εγγυηθεί ότι η Αυστραλία θα χορηγεί σε ετήσια βάση όλα τα απαραίτητα για την εκτίμηση της προαναφερθείσας καταστάσεως τεχνικά στοιχεία -
ότι τα μέτρα που προβλέπονται στην παρούσα απόφαση είναι σύμφωνα με τη γνώμη της Μόνιμης Φυτοϋγειονομικής Επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ : Άρθρο 1
Με την παρούσα απόφαση δηλώνεται ότι η Αυστραλία αναγνωρίζεται απαλλαγμένη από την Erwinia amylovora ( Burr .) Winsl . et al .. Άρθρο 2
Η παρούσα απόφαση απευθύνεται στα κράτη μέλη . Βρυξέλλες, 2 Μαΐου 1991 . Για την Επιτροπή
ΟΔΗΓΙΑ ΤΟΥ ΣΥΜΒΟΥΛΙΟΥ της 21ης Μαρτίου 1991 για την ένατη τροποποίηση της οδηγίας 76/769/ΕΟΚ περί προσεγγίσεως των νομοθετικών, κανονιστικών και διοικητικών διατάξεων των κρατών μελών που αφορούν περιορισμούς κυκλοφορίας στην αγορά και χρήσεως μερικών επικίνδυνων ουσιών και παρασκευασμάτων ( 91/173/ΕΟΚ )
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη : τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 100Α,
την πρόταση της Επιτροπής ( 1 ),
Σε συνεργασία με το Ευρωπαϊκό Κοινοβούλιο ( 2 ),
Έχοντας υπόψη τη γνώμη της Οικονομικής και Κοινωνικής Επιτροπής ( 3 ),
Εκτιμώντας : ότι είναι σκόπιμο να θεσπιστούν τα μέτρα για την προοδευτική εγκαθίδρυση της εσωτερικής αγοράς κατά τη διάρκεια χρονικής περιόδου που λήγει στις 31 Δεκεμβρίου 1992 - ότι η εσωτερική αγορά περιλαμβάνει ένα χώρο χωρίς εσωτερικά σύνορα, στον οποίο εξασφαλίζεται η ελεύθερη κυκλοφορία των εμπορευμάτων, των προσώπων, των υπηρεσιών και των κεφαλαίων -
ότι όχι μόνο η πενταχλωροφαινόλη ( αριθ . CAS 87-86-5 ) αλλά και οι ενώσεις της αποτελούν ουσίες επικίνδυνες για τον άνθρωπο και το περιβάλλον, και ιδίως για το υδάτινο περιβάλλον - ότι θα πρέπει να ρυθμιστεί η χρήση των εν λόγω ουσιών -
ότι οι περιορισμοί όσον αφορά τη χρήση ή τη διάθεση στην αγορά, που έχουν ήδη θεσπιστεί από ορισμένα κράτη μέλη, όσον αφορά τις ανωτέρω ουσίες ή τα παρασκευάσματα που τις περιέχουν, έχουν άμεσες επιπτώσεις στη δημιουργία και τη λειτουργία της εσωτερικής αγοράς - ότι είναι, ως εκ τούτου, αναγκαίο να πραγματοποιηθεί προσέγγιση των νομοθετικών διατάξεων των κρατών μελών στον τομέα αυτόν και να τροποποιηθεί ανάλογα το παράρτημα Ι της οδηγίας 76/769/ΕΟΚ ( 4 ), όπως τροποποιήθηκε τελευταία από την οδηγία 89/678/ΕΟΚ ( 5 )-
ότι η Επιτροπή θα αναπτύξει συντονισμένη κοινοτική στρατηγική όσον αφορά την κυκλοφορία στην αγορά και τη χρησιμοποίηση των χημικών προϊόντων που χρησιμοποιούνται ως συντηρητικά του ξύλου - ότι η στρατηγική αυτή θα βασίζεται στις πληροφορίες που θα της παρέχουν τα κράτη μέλη, και ιδίως στην εκτίμηση του κινδύνου για τον άνθρωπο και το περιβάλλον, λαμβάνοντας παράλληλα υπόψη τα διάφορα προβλήματα που θέτει η συντήρηση του ξύλου στα κράτη μέλη -
ότι το ισχύον κοινοτικό δίκαιο σχετικά με την ενδεχόμενη θέσπιση, από κράτη μέλη, αυστηρότερων περιορισμών σχετικά με τη χρήση των ουσιών και παρασκευασμάτων αυτών στο χώρο εργασίας, δεν επηρεάζεται από την παρούσα οδηγία,
ΟΔΗΓΙΑ ΤΟΥ ΣΥΜΒΟΥΛΙΟΥ της 16ης Δεκεμβρίου 1991 για την αμοιβαία αναγνώριση των εθνικών αποδεικτικών ναυτικής ικανότητας για τα σκάφη μεταφοράς εμπορευμάτων και προσώπων με εσωτερική ναυσιπλοΐα (91/672/ΕΟΚ)
την πρόταση της Επιτροπής (1),
Άρθρο 1
Για τους σκοπούς της παρούσας οδηγίας, τα εθνικά αποδεικτικά ναυτικής ικανότητας για τη μεταφορά εμπορευμάτων και προσώπων με εσωτερική ναυσιπλοΐα όπως αναφέρονται στο παράρτημα Ι, κατατάσσονται ως εξής:
Άρθρο 2
Υπό την επιφύλαξη των διατάξεων που προβλέπονται στο άρθρο 3 παράγραφος 5, το δίπλωμα πλοιάρχου ποταμόπλοιου του Ρήνου (Rheinschifferpatent), που εκδίδεται σύμφωνα με την αναθεωρημένη σύμβαση για τη ναυσιπλοΐα στο Ρήνο, ισχύει για όλες τις πλωτές οδούς της Κοινότητας.
Άρθρο 3
1. Τα εν ισχύ αποδεικτικά ναυτικής ικανότητας που ανήκουν στην ομάδα Α του παραρτήματος Ι αναγνωρίζονται από κάθε κράτος μέλος ως ισχύοντα για τη ναυσιπλοΐα στις θαλάσσιες πλωτές οδούς οι οποίες αναφέρονται στο παράρτημα ΙΙ, ως εάν είχε εκδώσει το ίδιο τα εν λόγω αποδεικτικά.
2. Τα κράτη μέλη αναγνωρίζουν αμοιβαία τα εν ισχύ αποδεικτικά ναυτικής ικανότητας που ανήκουν στην ομάδα Β του παραρτήματος Ι ως ισχύοντα για τη ναυσιπλοΐα στα εσωτερικά τους πλεύσιμα ύδατα, εκτός εκείνων που απαιτούν το δίπλωμα πλοιάρχου ποταμόπλοιου του Ρήνου ή που περιλαμβάνονται στο παράρτημα ΙΙ, ως εάν είχαν εκδώσει τα ίδια τα εν λόγω αποδεικτικά.
3. Η αναγνώριση εκ μέρους ενός κράτους μέλους ενός αποδεικτικού ναυτικής ικανότητας που υπάγεται στην ομάδα Α ή Β του παραρτήματος Ι, μπορεί να εξαρτάται από τις ίδιες προϋποθέσες ελάχιστης ηλικίας με εκείνες που απαιτούνται στο εν λόγω κράτος μέλος για την έκδοση αποδεικτικού ναυτικής ικανότητας που υπάγεται στην ίδια ομάδα.
4. Η αναγνώριση εκ μέρους κράτους μέλους αποδεικτικού ναυτικής ικανότητας μπορεί να περιορίζεται στις ίδιες κατηγορίες σκαφών για τα οποία το εν λόγω αποδεικτικό ισχύει στο κράτος μέλος εκδόσεως.
Τα κράτη μέλη αναγνωρίζουν τη βεβαίωση που εκδίδεται βάσει των προδιαγραφών του σημείου 10170 της ευρωπαϊκής συμφωνίας για τη Διεθνή Οδική Μεταφορά Εμπορευμάτων (ADNR) ως αποδεικτικό των γνώσεων αυτών.
Άρθρο 4
Εν ανάγκη, η Επιτροπή λαμβάνει τις απαραίτητες πρωτοβουλίες για την προσαρμογή του καταλόγου των αποδεικτικών που περιέχεται στο παράρτημα Ι, σύμφωνα με τη διαδικασία του άρθρου 7.
Άρθρο 5
Το Συμβούλιο, αποφασίζοντας με ειδική πλειοψηφία, μετά από πρόταση της Επιτροπής που θα πρέπει να υποβληθεί το αργότερο μέχρι τις 31 Δεκεμβρίου 1993, θεσπίζει το αργότερο στις 31 Δεκεμβρίου 1994 τις κοινές διατάξεις σχετικά με την πλοήγηση σκαφών εσωτερικής ναυσιπλοΐας που προορίζονται για τη μεταφορά εμπορευμάτων και προσώπων.
Άρθρο 6
Άρθρο 7
1. Για την εφαρμογή του άρθρου 4, η Επιτροπή επικουρείται στο έργο της από επιτροπή αποτελούμενη από αντιπροσώπους των κρατών μελών υπό την προεδρία του αντιπροσώπου της Επιτροπής.
2. Ο αντιπρόσωπος της Επιτροπής υποβάλλει στην επιτροπή σχέδιο τροποποίησης του παραρτήματος Ι. Η επιτροπή διατυπώνει τη γνώμη της για το σχέδιο αυτό εντός προθεσμίας που μπορεί να καθορίσει ο πρόεδρος ανάλογα με το επείγον του θέματος. Η γνώμη διατυπώνεται με την πλειοψηφία που προβλέπει το άρθρο 148 παράγραφος 2 της συνθήκης για την έγκριση των αποφάσεων που καλείται να λάβει το Συμβούλιο μετά από πρόταση της Επιτροπής. Κατά τη ψηφοφορία στα πλαίσια της επιτροπής, οι ψήφοι των αντιπροσώπων των κρατών μελών σταθμίζονται όπως καθορίζεται στο προαναφερόμενο άρθρο. Ο πρόεδρος δεν συμμετέχει στη ψηφοφορία.
Η Επιτροπή εγκρίνει την τροποποίηση του παραρτήματος Ι όταν είναι σύμφωνη με τη γνώμη της επιτροπής.
Όταν η μελετώμενη τροποποίηση δεν είναι σύμφωνη με τη γνώμη της επιτροπής ή ελλείψει γνώμης, η Επιτροπή υποβάλλει χωρίς καθυστέρηση στο Συμβούλιο πρόταση σχετικά με τα μέτρα που πρέπει να ληφθούν. Το Συμβούλιο αποφασίζει με ειδική πλειοψηφία.
Εάν, μετά την πάροδο προθεσμίας τριών μηνών από της υποβολής του θέματος στο Συμβούλιο, το Συμβούλιο δεν έχει ακόμη αποφασίσει, η προτεινόμενη τροποποίηση θεσπίζεται από την Επιτροπή.
Άρθρο 8
Η παρούσα οδηγία απευθύνεται στα κράτη μέλη.
ΚΑΝΟΝΙΣΜΟΣ ( ΕΟΚ ) αριθ . 147/91 ΤΗΣ ΕΠΙΤΡΟΠΗΣ της 22ας Ιανουαρίου 1991 για τον ορισμό και τον καθορισμό των ορίων ανοχής των ποσοτικών απωλειών των γεωργικών προϊόντων που αποθηκεύονται σε δημόσια παρέμβαση
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη : τη συνθήκη για την ίδρυση της Ευρωπαϊκής Οικονομικής Κοινότητας,
τον κανονισμό ( ΕΟΚ ) αριθ . 3492/90 του Συμβουλίου της 27ης Νοεμβρίου 1990 για τον καθορισμό των στοιχείων που λαμβάνονται υπόψη στους ετήσιους λογαριασμούς για τη χρηματοδότηση των μέτρων παρεμβάσεως με τη μορφή δημόσιας αποθεματοποίησης από το Ευρωπαϊκό Γεωργικό Ταμείο Προσανατολισμού και Εγγυήσεων ( ΕΓΤΠΕ ), τμήμα Εγγυήσεων ( 1 ), και ιδίως το άρθρο 4,
Εκτιμώντας : ότι πρέπει να καθοριστούν επακριβώς ο ορισμός του ορίου ανοχής που προβλέπεται στο άρθρο 4 του κανονισμού ( ΕΟΚ ) αριθ . 3492/90 για την ποσοτική διατήρηση των γεωργικών προϊόντων που αποθηκεύονται σε δημόσια παρέμβαση καθώς και η μέθοδος υπολογισμού που θα χρησιμοποιηθεί για τον καθορισμό των χρηματοδοτικών επιπτώσεων που προκύπτουν από την αποθήκευση -
ότι το όριο αυτό αναφέρεται στις κανονικές ποσοτικές απώλειες που προκύπτουν από την αποθήκευση ή από κανονική μεταποίηση των γεωργικών προϊόντων που βρίσκονται σε δημόσια παρέμβαση, τηρώντας τους όρους καλής διατηρήσεως του προϊόντος -
ότι το όριο αυτό πρέπει να καθοριστεί, για κάθε ένα από τα εν λόγω προϊόντα, χρησιμοποιώντας μια απλή μέθοδο και λαμβάνοντας υπόψη τις εμπειρίες μη εξακριβωσίμων ποσοτικών απωλειών που λαμβάνουν χώρα κατά τα τελευταία έτη αποθήκευσης - ότι πρέπει, συνεπώς, να καθοριστεί το όριο αυτό σε ποσοστό του συνολικού αποθέματος -
ότι, για ορισμένα προϊόντα που υφίστανται μεταποίηση μεταξύ της αγοράς και της αποθήκευσης, πρέπει να καθοριστούν ειδικά όρια ανοχής όσον αφορά τις απώλειες που λαμβάνουν χώρα κατά τη μεταποίηση αυτή -
ότι, για το χοίρειο κρέας, εφόσον δεν υπήρξαν εδώ και πολύ καιρό εργασίες αποθήκευσης ενδείκνυται, συνεπώς, να καθοριστεί το όριο αυτό μεταγενέστερα εάν εμφανισθούν εργασίες αποθήκευσης -
ότι πρέπει να καθοριστεί η στιγμή κατά την οποία οι χρηματοδοτικές επιπτώσεις που προκύπτουν από την εφαρμογή των ορίων ανοχής πρέπει να αναληφθούν από το ΕΓΤΠΕ, τμήμα Εγγυήσεων -
ότι, για ορισμένα γεωργικά προϊόντα, η μέθοδος υπολογισμού του ποσοστού των αποδεκτών φυσικών απωλειών κατά την αποθεματοποίηση τροποποιήθηκε ριζικά - ότι είναι αναγκαίο ν' αναθεωρηθούν τα ποσοστά αυτά με βάση την αποκτηθείσα πείρα -
ότι τα όρια ανοχής καθορίστηκαν από τομεακούς κανονισμούς και, συνεπώς, για λόγους νομοθετικής απλοποίησης, πρέπει να ομαδοποιηθούν σε ένα μόνο κανονισμό -
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της Επιτροπής Διαχείρισης του ΕΓΤΠΕ,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ : Άρθρο 1
1 . Για κάθε γεωργικό προϊόν που αποτελεί αντικείμενο μέτρου δημόσιας αποθεματοποίησης καθορίζεται όριο ανοχής που καλύπτει τις ποσοτικές απώλειες που προκύπτουν από κανονικές εργασίες αποθήκευσης που πραγματοποιούνται σύμφωνα με τους κανόνες αποθήκευσης .
2 . Το όριο ανοχής καθροίζεται σε ποσοστό του πραγματικού βάρους, χωρίς συσκευασία, των ποσοτήτων που έχουν αποθηκευθεί και έχουν αναληφθεί κατά τη διάρκεια του εν λόγω οικονομικού έτους, αυξημένες με τις αποθηκευμένες ποσότητες στην αρχή του εν λόγω οικονομικού έτους . Υπολογίζεται, για κάθε προϊόν, επί του συνόλου των αποθηκευμένων ποσοτήτων από ένα οργανισμό παρεμβάσεως .
Το πραγματικό βάρος κατά την είσοδο και κατά την έξοδο υπολογίζεται αφαιρώντας, από το διαπιστωθέν βάρος, το κατ' αποκοπήν βάρος της συσκευασίας που προβλέπεται στους όρους αγοράς ή, σε περίπτωση ελλείψεως αυτού, το μέσο βάρος των συσκευασιών που χρησιμοποιούνται από τον οργανισμό παρεμβάσεως .
2 . Τα ποσοστά απωλειών που γίνονται αποδεκτές κατά τη μεταποίηση αγορασθέντων προϊόντων καθορίζονται ως εξής :
- Αποστέωση βοείου κρέατος 32 %
- Μεταποίηση καπνού σε φύλλα 19 %.
ΚΑΝΟΝΙΣΜΟΣ ( ΕΟΚ ) αριθ . 1026/91 ΤΟΥ ΣΥΜΒΟΥΛΙΟΥ της 22ας Απριλίου 1991 για την τροποποίηση του κανονισμού ( ΕΟΚ ) αριθ . 1208/81 περί της θεσπίσεως κοινοτικής κλίμακας κατατάξεως σφαγίων των χονδρών βοοειδών
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη : τη συνθήκη για την ίδρυση της Ευρωπαϊκής Οικονομικής Κοινότητας,
τον κανονισμό ( ΕΟΚ ) αριθ . 1358/80 του Συμβουλίου της 5ης Ιουνίου 1980 περί καθορισμού, για την περίοδο εμπορίας 1980/81 της τιμής προσανατολισμού και της τιμής παρεμβάσεως των χονδρών βοοειδών και της εφαρμογής κοινοτικής κλίμακας κατατάξεως σφαγίων των χονδρών βοοειδών ( 1 ), και ιδίως το άρθρο 4 παράγραφος 1,
την πρόταση της Επιτροπής, Εκτιμώντας :
ότι ο κανονισμός ( ΕΟΚ ) αριθ . 1208/81 ( 2 ), θεσπίζει κοινοτική κλίμακα κατατάξεως σφαγίων των χονδρών βοοειδών -
ότι η γενετική πρόοδος η οποία απορρέει από την επιλογή βοοειδών καθιστά σκόπιμο να προσαρμοσθεί η κοινοτική κλίμακα κατατάξεως σφαγίων των χονδρών βοοειδών έτσι ώστε να ληφθεί υπόψη η ύπαρξη ευρύπυγων ζώων - ότι, για το σκοπό αυτό, πρέπει να προβλεφθεί η προαιρετική προσθήκη μιας κατηγορίας διάπλασης ανώτερης από τις ήδη υπάρχουσες,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ : Άρθρο 1
Ο κανονισμός ( ΕΟΚ ) αριθ . 1208/81 τροποποιείται ως εξής :
1 . Το άρθρο 3 αντικαθίσταται από το ακόλουθο κείμενο :
"Άρθρο 3
1 . Τα σφάγια των χονδρών βοοειδών κατανέμονται στις ακόλουθες κατηγορίες :
Α. σφάγια νεαρών μη ευνουχισμένων αρρένων ζώων, ηλικίας κάτω των δύο ετών,
Β . σφάγια άλλων μη ευνουχισμένων αρρένων ζώων,
Γ. σφάγια ευνουχισμένων αρρένων ζώων,
Δ . σφάγια θηλέων ζώων που έχουν ήδη γεννήσει,
Ε . σφάγια άλλων θηλέων ζώων .
Με την επιφύλαξη των κανόνων που εφαρμόζονται στον τομέα της παρέμβασης, τα γράμματα Α, Β, Γ, Δ και Ε χρησιμοποιούνται για την επισήμανση των σφαγίων από την 1η Ιανουαρίου 1992 .
Τα κριτήρια που επιτρέπουν τη διαφοροποίηση μεταξύ των κατηγοριών σφαγίων καθορίζονται με τη διαδικασία του άρθρου 27 του κανονισμού ( ΕΟΚ ) αριθ. 805/68 .
2 . Η κατάταξη των σφαγίων χονδρών βοοειδών πραγματοποιείται εκτιμώντας διαδοχικά :
α ) τη διάπλαση -
β ) την κατάσταση παχύνσεως,
όπως καθορίζονται στα παραρτήματα Ι και ΙΙ αντίστοιχα .
Τα κράτη μέλη μπορούν να χρησιμοποιούν την κατηγορία διαπλάσεως που ορίζεται στο παράρτημα Ι με το γράμμα S, προκειμένου να λαμβάνονται υπόψη, με την προαιρετική προσθήκη μιας ανώτερης κατηγορίας διάπλασης από τις ήδη υπάρχουσες ( ευρύπυγος τύπος ), τα χαρακτηριστικά ή η αναμενόμενη εξέλιξη μιας ειδικής παραγωγής .
Τα κράτη μέλη που σκοπεύουν να κάνουν χρήση της ευχέρειας αυτής, το γνωστοποιούν στην Επιτροπή και στα άλλα κράτη μέλη .
3 . Τα κράτη μέλη δύνανται να υποδιαιρούν σε τρεις το πολύ υποκατηγορίες τις κατηγορίες που προβλέπονται στα παραρτήματα Ι και ΙΙ ."
2 . Το παράρτημα Ι αντικαθίσταται από το παράρτημα του παρόντος κανονισμού . Άρθρο 2
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων . Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος . Λουξεμβούργο, 22 Απριλίου 1991 . Για το Συμβούλιο Ο Πρόεδρος
ΚΑΝΟΝΙΣΜΟΣ ( ΕΟΚ ) αριθ . 1781/91 ΤΗΣ ΕΠΙΤΡΟΠΗΣ της 19ης Ιουνίου 1991 για τροποποίηση του κανονισμού ( ΕΟΚ ) αριθ . 1014/90 περί λεπτομερών κανόνων εφαρμογής για τον ορισμό, το χαρακτηρισμό και την παρουσίαση των αλκοολούχων ποτών
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη : τη συνθήκη για την ίδρυση της Ευρωπαϊκής Οικονομικής Κοινότητας,
τον κανονισμό ( ΕΟΚ ) αριθ . 1576/89 του Συμβουλίου της 29ης Μαΐου 1989 για τη θέσπιση των γενικών κανόνων σχετικά με τον ορισμό, το χαρακτηρισμό και την παρουσίαση των αλκοολούχων ποτών ( 1 ), και ιδίως το άρθρο 6 παράγραφος 3, Εκτιμώντας :
ότι ο κανονισμός ( ΕΟΚ ) αριθ . 1014/90 της Επιτροπής ( 2 ) έχει καθορίσει τους πρώτους λεπτομερείς κανόνες εφαρμογής - ότι πρέπει να συμπληρωθούν οι εν λόγω κανόνες -
ότι, προκειμένου να ληφθούν υπόψη οι υπάρχουσες χρήσεις οι οποίες έχουν καθιερωθεί ήδη από χρόνια, όταν άρχισε να ισχύει ο κανονισμός ( ΕΟΚ ) αριθ . 1576/89, θα πρέπει να διατηρηθούν ορισμένες σύνθετες ονομασίες των liqueurs ακόμη κι εάν η αλκοόλη δεν προέρχεται ή δεν προέρχεται μόνον από το αναφερόμενο αλκοολούχο ποτό - ότι είναι απαραίτητο να διευκρινισθούν οι συνθήκες ονομασίας αυτών των liqueurs ώστε να αποφευχθεί κάθε κίνδυνος σύγχυσης με τα αλκοολούχα ποτά που καθορίζονται στο άρθρο 1 παράγραφος 4 του κανονισμού ( ΕΟΚ ) αριθ . 1576/89 -
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της Επιτροπής Εφαρμογής για τα Αλκοολούχα Ποτά,
"Άρθρο 7α
1 . Κατ' εφαρμογή του άρθρου 6 παράγραφος 1 δεύτερη περίπτωση του κανονισμού ( ΕΟΚ ) αριθ . 1576/90, μία γενική ονομασία που υπεισέρχεται στη σύνθεση συνθέτου όρου μπορεί να χρησιμοποιηθεί για την παρουσίαση αλκοολούχου ποτού μόνο εφόσον η αλκοόλη του ποτού αυτού προέρχεται αποκλειστικά από το αλκοολούχο ποτό, που αναφέρεται στο σύνθετο όρο .
2 . Εντούτοις, συναρτήσει της καταστάσεως που υπάρχει κατά την έναρξη ισχύος του παρόντος κανονισμού, μόνον οι ακόλουθοι σύνθετοι όροι μπορούν να χρησιμοποιηθούν για την παρουσίαση των λικέρ που παρασκευάζονται στην Κοινότητα :
solbgerrom, που ονομάζεται επίσης blackcurrant rum .
3 . Όσον αφορά την ετικέτα και την παρουσίαση των λικέρ που αναφέρονται στην παράγραφο 2, οι σύνθετοι όροι πρέπει να εμφαίνονται στην ετικέτα στην ίδια σειρά με χαρακτήρες που έχουν τύπο, διαστάσεις και χρώμα ταυτόσημους και η ονομασία λικέρ πρέπει να εμφαίνεται σε άμεση γειτνίαση με χαρακτήρες διαστάσεων όχι μικροτέρων από εκείνους που χρησιμοποιούνται για τους σύνθετους όρους .
Επιπλέον, για τα λικέρ αυτά, εάν η αλκοόλη δεν προέρχεται από το αναφερόμενο αλκοολούχο ποτό, μια αναφορά ως προς τη φύση της χρησιμοποιηθείσας αλκοόλης πρέπει να εμφαίνεται επί της ετικέτας στο ίδιο οπτικό πεδίο με τις ενδείξεις αυτές . Η αναφορά αυτή εκφράζεται είτε με την ένδειξη της φύσης της χρησιμοποιηθείσας γεωργικής αλκοόλης είτε με την ένδειξη : "γεωργική αλκοόλη" της οποίας προηγούνται κάθε φορά, οι όροι "που παρασκευάσθηκε από . . ." ή "που επεξεργάσθηκε με τη βοήθεια . . ." ή "με βάση . . . ."" Άρθρο 2 Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων . Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος . Βρυξέλλες, 19 Ιουνίου 1991 . Για την Επιτροπή Ray MAC SHARRY Μέλος της Επιτροπής ( 1 ) ΕΕ αριθ . L 160 της 12 . 6 . 1989, σ . 1 . ( 2 ) ΕΕ αριθ . L 105 της 25 . 4 . 1990, σ . 9 .
ΚΑΝΟΝΙΣΜΟΣ (ΕΟΚ) αριθ. 2988/91 ΤΗΣ ΕΠΙΤΡΟΠΗΣ της 11ης Οκτωβρίου 1991 για την τροποποίηση του κανονισμού (ΕΟΚ) αριθ. 1538/91 για τον καθορισμό των λεπτομερών κανόνων ενόψει της εφαρμογής του κανονισμού (ΕΟΚ) αριθ. 1906/90 σχετικά με ορισμένους κανόνες εμπορίας για το κρέας πουλερικών
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας,
τον κανονισμό (ΕΟΚ) αριθ. 1906/90 του Συμβουλίου της 26ης Ιουνίου 1990 σχετικά με ορισμένους κανόνες εμπορίας για το κρέας πουλερικών (1), και ιδίως το άρθρο 1,
Εκτιμώντας: ότι το άρθρο 8 του κανονισμού (ΕΟΚ) αριθ. 1538/91 της Επιτροπής (2), θεσπίζει τις λεπτομέρειες εφαρμογής της προαιρετικής ταξινομήσεως κατά κατηγορίες βάρους του κατεψυγμένου ή βαθείας ψύξεως κρέατος- ότι η άμεση εφαρμογή των διατάξεων αυτών δημιουργεί εμπόδια στις εισαγωγές από τρίτες χώρες συσκευασμένου κρέατος πουλερικών πριν από την έναρξη ισχύος του εν λόγω κανονισμού- ότι θα πρέπει, συνεπώς, το άρθρο 8 να ισχύσει την 1η Μαρτίου 1992-
ότι η Επιτροπή Διαχειρίσεως Κρέατος Πουλερικών και Αυγών δεν διατύπωσε γνώμη στην προθεσμία που όρισε ο πρόεδρός της,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Ο παρών κανονισμός αρχίζει να ισχύει στις 20 Ιουνίου 1991.
Εντούτοις, μέχρι τις 31 Δεκεμβρίου 1991, επιτρέπεται στους εμπορευόμενους να χρησιμοποιούν για τα προϊόντα που αναφέρονται από τον παρόντα κανονισμό συσκευασίες που φέρουν τις ενδείξεις που προβλέπονται από την κοινοτική ή την εθνική νομοθεσία που εφαρμόζεται πριν από την έναρξη ισχύος του παρόντος κανονισμού. Τα προϊόντα αυτά είναι δυνατόν να διατίθενται στο εμπόριο μέχρι τις 31 Δεκεμβρίου 1992."
ΑΠΟΦΑΣΗ ΤΟΥ ΣΥΜΒΟΥΛΙΟΥ της 13ης Ιουλίου 1992 για τη μηχανογράφηση των κτηνιατρικών διαδικασιών εισαγωγής (σχέδιο Shift), για την τροποποίηση των οδηγιών 90/675/ΕΟΚ, 91/496/ΕΟΚ και 91/628/ΕΟΚ, της απόφασης 90/424/ΕΟΚ και για την κατάργηση της απόφασης 88/192/ΕΟΚ (92/438/ΕΟΚ)
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 43,
την πρόταση της Επιτροπής,
τη γνώμη του Ευρωπαϊκού Κοινοβουλίου (1), Εκτιμώντας:
ότι με βάση τη θετική εξέλιξη της εναρμόνισης στον κτηνιατρικό τομέα, πρέπει να προβλεφθούν νέες διατάξεις όσον αφορά τη μηχανογράφηση των κτηνιατρικών διαδικασιών εισαγωγής και επομένως να καταργηθεί η απόφαση 88/192/ΕΟΚ-
ότι οι νέες αυτές διατάξεις πρέπει να συμβάλουν στην εξασφάλιση της προστασίας της υγείας των ατόμων και των ζώων, επιτρέποντας ωστόσο την υλοποίηση της εσωτερικής αγοράς για τα ζώα και τα ζωικά προϊόντα-
ότι οι νέες αυτές διατάξεις είναι αναγκαίες εφόσον θα καταργηθούν οι εσωτερικοί παραμεθόριοι έλεγχοι-
ότι η μηχανογράφηση των κτηνιατρικών διαδικασιών εισαγωγής πρέπει να περιλαμβάνει ένα αποτελεσματικό καθεστώς πληροφόρησης σε περίπτωση απόρριψης μιας παρτίδας από τον επίσημο κτηνίατρο ενός μεθοριακού σταθμού ελέγχου καθώς και την τήρηση βάσεων δεδομένων σχετικά με τους όρους εισαγωγής και με τις εισαγωγές ζώων και ζωικών προϊόντων-
ότι θα πρέπει να τροποποιηθούν ανάλογα οι οδηγίες 90/675/ΕΟΚ, 91/496/ΕΟΚ και 91/628/ΕΟΚ-
ότι θα πρέπει να προβλεφθεί στο πλαίσιο της απόφασης 90/424/ΕΟΚ του Συμβουλίου της 26ης Ιουνίου 1990 σχετικά με ορισμένες κτηνιατρικές δαπάνες (6), χρηματοδοτική συμμετοχή της Κοινότητας για τη θέση σε εφαρμογή των νέων διατάξεων σχετικά με τη μηχανογράφηση των κτηνιατρικών διαδικασιών εισαγωγής-
ότι θα πρέπει να ανατεθεί στην Επιτροπή η ευθύνη για τη λήψη των απαραίτητων μέτρων εφαρμογής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
- καθεστώς πληροφόρησης σε περίπτωση επαναποστολής μιας παρτίδας από τον επίσημο κτηνίατρο ενός μεθοριακού σταθμού ελέγχου,
- τήρηση και χρησιμοποίηση των βάσεων δεδομένων σχετικά με τους όρους εισαγωγής στην Κοινότητα των ζώων και των προϊόντων,
- τήρηση και χρησιμοποίηση των βάσεων δεδομένων σχετικά με τις εισαγωγές στην Κοινότητα ζώων και προϊόντων.
2. Η μηχανογράφηση που προβλέπεται στην παράγραφο 1 ανταποκρίνεται στα υφιστάμενα διεθνή πρότυπα.
Άρθρο 2
Για τους σκοπούς της παρούσας απόφασης, εφαρμόζονται, όταν παραστεί ανάγκη, οι ορισμοί των οδηγιών 90/675/ΕΟΚ, 91/496/ΕΟΚ και 91/628/ΕΟΚ.
Άρθρο 3
1. Το καθεστώς πληροφόρησης που αναφέρεται στο άρθρο 1 παράγραφος 1 πρώτη περίπτωση, αφορά τους μεθοριακούς σταθμούς ελέγχου, τις κεντρικές αρχές των κρατών μελών και τις υπηρεσίες της Επιτροπής.
2. Το καθεστώς πληροφόρησης που αναφέρεται στο άρθρο 1 παράγραφος 1 πρώτη περίπτωση, οργανώνεται σύμφωνα με τις αρχές που ορίζονται στο παράρτημα Ι.
Άρθρο 4
1. Οι βάσεις δεδομένων που αναφέρονται στο άρθρο 1 δεύτερη περίπτωση περιλαμβάνουν όλες τις πληροφορίες σχετικά με τους όρους εισαγωγής στην Κοινότητα των ζώων και των προϊόντων και ιδίως τις πληροφορίες σχετικά με τους καταλόγους των εξουσιοδοτημένων τρίτων χωρών, των εγκεκριμένων εγκαταστάσεων και των θεσπισθέντων μέτρων προστασίας και τις πληροφορίες σχετικά με τα πρότυπα των εγκεκριμένων πιστοποιητικών.
2. Η τήρηση και η χρησιμοποίηση των βάσεων δεδομένων που αναφέρονται στο άρθρο 1 παράγραφος 1 δεύτερη περίπτωση οργανώνονται σύμφωνα με τις αρχές που αναφέρονται στο παράρτημα ΙΙ.
Άρθρο 5
1. Οι βάσεις δεδομένων που αναφέρονται στο άρθρο 1 παράγραφος 1 τρίτη περίπτωση περιλαμβάνουν όλες τις πληροφορίες σχετικά με κάθε παρτίδα ζώων και προϊόντων που εισάγονται στην Κοινότητα και ιδίως τις πληροφορίες σχετικά με τους όρους μεταφοράς των ζώων που προβλέπονται στο κεφάλαιο 3 της οδηγίας 91/628/ΕΟΚ και τις πληροφορίες σχετικά με τα αποτελέσματα των ελέγχων που πραγματοποιήθηκαν σύμφωνα με τις οδηγίες 90/675/ΕΟΚ και 91/496/ΕΟΚ.
2. Η τήρηση και η χρησιμοποίηση των βάσεων δεδομένων που αναφέρονται στο άρθρο 1 τρίτη περίπτωση οργανώνονται σύμφωνα με τις αρχές του παραρτήματος ΙΙΙ.
Άρθρο 6
Ο εξοπλισμός που χρησιμοποιείται στους μεθοριακούς σταθμούς ελέγχου για τους σκοπούς της παρούσας απόφασης είναι αυτός που αναφέρεται στο άρθρο 2 παράγραφος 2 της απόφασης 91/398/ΕΟΚ της Επιτροπής της 19ης Ιουλίου 1991 σχετικά με δίκτυο πληροφορικής για τη σύνδεση μεταξύ των κτηνιατρικών αρχών (ΑΝΙΜΟ) (7).
Άρθρο 7
Η απόφαση 88/192/ΕΟΚ καταργείται.
Άρθρο 8
Η οδηγία 90/675/ΕΟΚ τροποποιείται ως εξής:
1. στο άρθρο 4 παράγραφος 1 προστίθεται η ακόλουθη περίπτωση:
2. στο άρθρο 8 παράγραφος 2, το πρώτο εδάφιο αντικαθίσταται από το ακόλουθο κείμενο:
δ) να λάβει υπόψη τις βάσεις δεδομένων που προβλέπονται στο άρθρο 1 παράγραφος 1 δεύτερη περίπτωση της απόφασης 92/438/ΕΟΚ."-
3. στο άρθρο 9 παράγραφος 2 σημείο iii), προστίθεται η ακόλουθη φράση:
"Ο επίσημος κτηνίατρος μεριμνά ώστε να πραγματοποιούνται όλες οι απαραίτητες ενέργειες για την τήρηση των βάσεων δεδομένων που αναφέρονται στο άρθρο 1 παράγραφος 1 τρίτη περίπτωση της απόφασης 92/438/ΕΟΚ."-
4. στο άρθρο 11 παράγραφος 4 στοιχείο β), η πρώτη περίπτωση αντικαθίσταται από το ακόλουθο κείμενο:
"- να αναφέρουν στον επίσημο κτηνίατρο του σταθμού ελέγχου του τόπου προορισμού τη διέλευση και την προβλεπόμενη ημερομηνία άφιξης των προϊόντων, μέσω του δικτύου πληροφορικής για τη σύνδεση μεταξύ των κτηνιατρικών αρχών (ΑΝΙΜΟ)."-
5. στο άρθρο 11 παράγραφος 4 στοιχείο β), προστίθεται η ακόλουθη φράση:
"Στην περίπτωση αυτή, η πληροφόρηση της αρμόδιας αρχής πραγματοποιείται μέσω του δικτύου πληροφορικής για τη σύνδεση μεταξύ των κτηνιατρικών αρχών (ΑΝΙΜΟ)."-
6. στο άρθρο 16 παράγραφος 1 στοιχείο α), η πρώτη περίπτωση αντικαθίσταται από το ακόλουθο κείμενο:
"- να θέσει σε εφαρμογή το καθεστώς πληροφόρησης που προβλέπεται στο άρθρο 1 παράγραφος 1 πρώτη περίπτωση της απόφασης 92/438/ΕΟΚ."-
7. στο άρθρο 16 παράγραφος 1 στοιχείο α), η τρίτη περίπτωση διαγράφεται-
8. στο άρθρο 16, η παράγραφος 5 αντικαθίσταται από το ακόλουθο κείμενο:
"5. Εφαρμόζονται οι διατάξεις της απόφασης 92/438/ΕΟΚ."
Άρθρο 9
Η οδηγία 91/496/ΕΟΚ τροποποιείται ως εξής:
1. στο άρθρο 4 παράγραφος 1, προστίθεται η ακόλουθη περίπτωση:
"Ο έλεγχος πρέπει να πραγματοποιείται αφού ληφθούν υπόψη οι βάσεις δεδομένων που προβλέπονται στο άρθρο 1 παράγραφος 1 δεύτερη περίπτωση της απόφασης 92/438/ΕΟΚ."-
3. στο άρθρο 6 παράγραφος 2, προστίθεται η ακόλουθη φράση:
"Ο επίσημος κτηνίατρος μεριμνά ώστε να πραγματοποιούνται όλες οι απαραίτητες ενέργειες για την τήρηση των βάσεων δεδομένων που αναφέρονται στο άρθρο 1 παράγραφος 1 τρίτη περίπτωση της απόφασης 92/438/ΕΟΚ."-
4. στο άρθρο 9 παράγραφος 1 στοιχείο δ), οι όροι "που προβλέπονται στο άρθρο 12 παράγραφος 4 δεύτερο εδάφιο" αντικαθίσταται από τους όρους "που αναφέρεται στο άρθρο 20 της οδηγίας 90/425/ΕΟΚ"-
5. στο άρθρο 12 παράγραφος 1 στοιχείο γ), η πρώτη περίπτωση αντικαθίσταται από το ακόλουθο κείμενο:
"- να θέσει σε εφαρμογή το καθεστώς πληροφόρησης που αναφέρεται στο άρθρο 1 παράγραφος 1 πρώτη περίπτωση της απόφασης 92/438/ΕΟΚ."-
6. στο άρθρο 12 παράγραφος 1 στοιχείο γ), η τρίτη περίπτωση διαγράφεται-
7. στο άρθρο 12, η παράγραφος 4 αντικαθίσταται από το ακόλουθο κείμενο:
"4. Εφαρμόζονται οι διατάξεις της απόφασης 92/438/ΕΟΚ."-
8. στο άρθρο 30 παράγραφος 2 πρώτο εδάφιο, οι όροι "τελευταίο εδάφιο" διαγράφονται.
Άρθρο 10
Στο άρθρο 11 της οδηγίας 91/628/ΕΟΚ προστίθεται η ακόλουθη παράγραφος:
Άρθρο 11
Το ακόλουθο άρθρο παρεμβάλλεται στην απόφαση 90/424/ΕΟΚ:
"Άρθρο 37α
1. Η μηχανογράφηση των κτηνιατρικών διαδικασιών εισαγωγής (σχέδιο Shift) όπως προβλέπεται από την απόφαση 92/438/ΕΟΚ (*), μπορεί να τύχει χρηματοδοτικής ενίσχυσης από την Κοινότητα.
Άρθρο 12
Οι λεπτομέρειες εφαρμογής της παρούσας απόφασης θεσπίζονται, εφόσον χρειάζεται, σύμφωνα με τη διαδικασία που προβλέπεται στο άρθρο 13.
Άρθρο 13
1. Η Επιτροπή επικουρείται από τη μόνιμη κτηνιατρική επιτροπή, που συστάθηκε από την απόφαση 68/361/ΕΟΚ (8), εφεξής καλούμενη "επιτροπή".
2. Στην περίπτωση που εφαρμόζεται η διαδικασία του παρόντος άρθρου, η επιτροπή συγκαλείται αμέσως από τον πρόεδρό της, είτε με δική του πρωτοβουλία είτε μετά από αίτηση του αντιπροσώπου ενός κράτους μέλους.
3. Ο αντιπρόσωπος της Επιτροπής υποβάλλει σχέδιο των ληπτέων μέτρων. Η επιτροπή διατυπώνει τη γνώμη της για το σχέδιο αυτό εντός προθεσμίας που μπορεί να καθοριστεί από τον πρόεδρο ανάλογα με το επείγον του θέματος. Αποφασίζει με πλειοψηφία 54 ψήφων. Οι ψήφοι των κρατών μελών σταθμίζονται σύμφωνα με το άρθρο 148 παράγραφος 2 της συνθήκης. Ο πρόεδρος δεν συμμετέχει στην ψηφοφορία.
4. α) Η Επιτροπή θεσπίζει τα μέτρα αυτά και τα θέτει αμέσως σε εφαρμογή εφόσον είναι σύμφωνα με τη γνώμη της επιτροπής-
β) όταν αυτά δεν είναι σύμφωνα με τη γνώμη της επιτροπής, ή ελλείψει γνώμης, η Επιτροπή υποβάλλει αμέσως στο Συμβούλιο πρόταση σχετικά με τα ληπτέα μέτρα. Το Συμβούλιο θεσπίζει τα μέτρα με ειδική πλειοψηφία.
Εάν, μετά την πάροδο τριών μηνών από την ημερομηνία υποβολής της προτάσεως, το Συμβούλιο δεν έχει θεσπίσει μέτρα, η Επιτροπή θεσπίζει τα προταθέντα μέτρα και τα θέτει αμέσως σε εφαρμογή.
Άρθρο 14
Οι διατάξεις της παρούσας απόφασης θα επανεξεταστούν πριν την 1η Ιουλίου 1995, ώστε να είναι δυνατόν να ληφθεί υπόψη η εξέλιξη της τεχνολογίας και να γίνουν οι αναγκαίες βελτιώσεις, ιδίως ανάλογα με τις εξελίξεις που παρατηρούνται ήδη στα πλέον προηγμένα κράτη μέλη.
Άρθρο 15
Η παρούσα οδηγία απευθύνεται στα κράτη μέλη. Βρυξέλλες, 13 Ιουλίου 1992. Για το Συμβούλιο Ο Πρόεδρος
ΑΠΟΦΑΣΗ ΤΗΣ ΕΠΙΤΡΟΠΗΣ της 25ης Σεπτεμβρίου 1992 για τον καθορισμό των κανόνων συνεργασίας μεταξύ του κεντρικού συστήματος εξυπηρέτησης "ANIMO" και των κρατών μελών (92/486/ΕΟΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας,
την οδηγία 90/425/ΕΟΚ του Συμβουλίου της 26ης Ιουνίου 1990 σχετικά με τους κτηνιατρικούς και ζωοτεχνικούς ελέγχους που εφαρμόζονται στο ενδοκοινοτικό εμπόριο ορισμένων ζώντων ζώων και προϊόντων με προοπτική την υλοποίηση της εσωτερικής αγοράς (1), όπως τροποποιήθηκε τελευταία από την οδηγία 92/60/ΕΟΚ (2), και ιδίως το άρθρο 20 παράγραφος 3, Εκτιμώντας:
ότι η Επιτροπή θέσπισε στις 19 Ιουλίου 1991 την απόφαση 91/398/ΕΟΚ (3), σχετικά με το δίκτυο πληροφορικής για τη σύνδεση μεταξύ των κτηνιατρικών αρχών (ANIMO) και, στις 2 Ιουλίου 1992 την απόφαση 92/373/ΕΟΚ που ορίζει το κεντρικό σύστημα εξυπηρέτησης ANIMO (4)-
ότι κρίνεται σκόπιμο, προκειμένου να εξασφαλισθεί η λειτουργία του δικτύου πληροφορικής ANIMO, πρέπει να εναρμονισθούν οι κανόνες συνεργασίας μεταξύ του κοινού κεντρικού συστήματος εξυπηρέτησης και των κρατών μελών-
ότι τα μέτρα που προβλέπονται στην παρούσα απόφαση είναι σύμφωνα με τη γνώμη της Μόνιμης Κτηνιαρτικής Επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Κάθε κράτος μέλος, σύμφωνα με τους εθνικούς του κανόνες, ορίζει την αρμόδια αρχή που αναλαμβάνει τη διασφάλιση του συντονισμού του συστήματος με τις εσωτερικές αρχές κάθε κράτους μέλους.
Η συντονιστική αρχή διαπραγματεύεται τη σύναψη σύμβασης με την εταιρεία Eurokom, για τη χρησιμοποίηση του κοινού κεντρικού συστήματος εξυπηρέτησης. Η σύμβαση υπογράφεται βάσει των εθνικών κανόνων.
Άρθρο 2
Οι αρμόδιες αρχές των κρατών μελών φροντίζουν ώστε οι συμβάσεις που αναφέρονται στο άρθρο 1:
- να συναφθούν μέχρι την 1η Ιουλίου 1995,
- να περιλαμβάνουν ρήτρα ετήσιας αναθεώρησης,
- να περιλαμβάνουν διάταξη για την καταγγελία της σύμβασης με εξάμηνη προειδοποίηση,
- να περιλαμβάνουν δέσμευση της εταιρείας Eurokom για την εφαρμογή των τεχνικών προδιαγραφών που αναφέρονται στο παράρτημα της απόφασης 91/638/ΕΟΚ της Επιτροπής (5), που βασίζονται στην τεχνική προσέγγιση που προτείνει η Eurokom στην προσφορά της. Συμπληρωματικές υπηρεσίες που ενδέχεται να παράσχει η εταιρεία Eurokom συμπεριλαμβανομένων, για κάθε κράτος μέλος, των σχετικών με την εφαρμογή του συστήματος σε κάθε μέλος και εκείνων που αφορούν τη διαχείριση του προγράμματος, θα αποτελέσουν το αντικείμενο χωριστών συμφωνιών,
- να λαμβάνουν υπόψη τους την ακόλουθη τιμολόγηση:
α) 300 Ecu ετησίως ανά τοπική μονάδα που αναφέρεται στον κατάλογο της απόφασης 92/175/ΕΟΚ της Επιτροπής (6)-
β) τα έξοδα επικοινωνίας, διαφοροποιημένα ανάλογα με το αν υπάρχει ή όχι εθνικό κεντρικό σύστημα εξυπηρέτησης και πρέπει να αντιπροσωπεύει την καλύτερη τιμή που μπορεί να προσφέρει στην Eurokom ο παρέχων τις υπηρεσίες επικοινωνίας.
Άρθρο 3
Τα κράτη μέλη δεσμεύονται να κάνουν χρήση της διατάξεως για την καταγγελία της σύμβασης που προβλέπεται στο άρθρο 2 τρίτη περίπτωση, μόνο σε μια ημερομηνία που θα καθοριστεί με απόφαση της Επιτροπής η οποία λαμβάνεται σύμφωνα με τη διαδικασία που προβλέπεται στο άρθρο 20 παράγραφος 3 της οδηγίας 90/425/ΕΟΚ.
Άρθρο 4
Η συνολική ετήσια επιβάρυνση που προκύπτει από τις δαπάνες συμμετοχής στο δίκτυο, που αναφέρονται στο άρθρο 2 πέμπτη περίπτωση στοιχείο α), η οποία δεν μπορεί να υπερβαίνει την επιβάρυνση που προβλέπεται για το πρώτο έτος, και η κατανομή μεταξύ των κρατών μελών θα επανεξετασθούν πριν από την 1η Ιουλίου 1993. Εντούτοις, η ανώτατη τιμή για κάθε κράτος μέλος για καθένα από το δεύτερο και τρίτο έτος της σύμβασης δε θα αυξηθεί πάνω από το 10 % της τιμής του πρώτου έτους.
Άρθρο 5
Σε περίπτωση που από την εφαρμογή του συστήματος προκύψει κατάσταση, ιδίως όσον αφορά τον οικονομικό τομέα, η οποία δεν αντιστοιχεί σε εκείνη που προβλέπεται στην παρούσα απόφαση, η Επιτροπή θα λάβει τα απαραίτητα μέτρα σύμφωνα με τη διαδικασία που προβλέπεται στο άρθρο 42 της απόφασης 90/424/ΕΟΚ του Συμβουλίου (7).
Άρθρο 6
Ray MAC SHARRY Μέλος της Επιτροπής
ΟΔΗΓΙΑ 92/4/ΕΟΚ ΤΗΣ ΕΠΙΤΡΟΠΗΣ της 10ης Φεβρουαρίου 1992 για την τροποποίηση της οδηγίας 78/663/ΕΟΚ του Συμβουλίου σχετικά με τη θέσπιση ειδικών κριτηρίων καθαρότητας για τους γαλακτωματοποιητές, τους σταθεροποιητές, τα πυκνωτικά και πηκτικά μέσα που χρησιμοποιούνται στα τρόφιμα
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας,
την οδηγία 89/107/ΕΟΚ του Συμβουλίου της 21ης Δεκεμβρίου 1988 για την προσέγγιση των νομοθεσιών των κρατών μελών σχετικά με τα πρόσθετα που μπορούν να χρησιμοποιούνται στα τρόφιμα τα οποία προορίζονται για ανθρώπινη διατροφή (1), και ιδίως το άρθρο 3 παράγραφος 3, Εκτιμώντας:
ότι για να ληφθούν υπόψη οι προδιαγραφές που υιοθετήθηκαν στον Codex Alimentarius και οι νέες τεχνικές παραγωγής, είναι αναγκαίο να τροποποιηθεί η οδηγία 78/663/ΕΟΚ του Συμβουλίου (2), όπως τροποποιήθηκε τελευταία από την οδηγία 90/612/ΕΟΚ της Επιτροπής (3)-
ότι, σύμφωνα με το άρθρο 6 της οδηγίας 89/107/ΕΟΚ, έχει ζητηθεί η γνώμη της επιστημονικής επιτροπής για την ανθρώπινη διατροφή όσον αφορά τις διατάξεις που ενδέχεται να έχουν επιπτώσεις στη δημόσια υγεία-
ότι τα μέτρα που προβλέπονται στην παρούσα οδηγία είναι σύμφωνα με τη γνώμη της Μόνιμης Επιτροπής Τροφίμων,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Το παράρτημα της οδηγίας 78/663/ΕΟΚ τροποποιείται σύμφωνα με το παράρτημα της παρούσας οδηγίας.
Άρθρο 2
Τα κράτη μέλη θέτουν σε ισχύ τις αναγκαίες νομοθετικές, κανονιστικές και διοικητικές διατάξεις για να συμμορφωθούν με την παρούσα οδηγία το αργότερο μέχρι την 1η Ιουνίου 1993. Πληροφορούν αμέσως την Επιτροπή σχετικά.
Όταν τα κράτη μέλη θεσπίζουν τις εν λόγω διατάξεις, οι τελευταίες αυτές περιέχουν παραπομπή κατά τη δημοσίευσή τους. Ο τρόπος της παραπομπής καθορίζεται από τα κράτη μέλη.
Άρθρο 3
Η παρούσα οδηγία απευθύνεται στα κράτη μέλη. Βρυξέλλες, 10 Φεβρουαρίου 1992. Για την Επιτροπή Martin BANGEMANN Αντιπρόεδρος
ΟΔΗΓΙΑ 92/32/ΕΟΚ ΤΟΥ ΣΥΜΒΟΥΛΙΟΥ της 30ής Απριλίου 1992 για την έβδομη τροποποίηση της οδηγίας 67/548/ΕΟΚ περί προσεγγίσεως των νομοθετικών, κανονιστικών και διοικητικών διατάξεων που αφορούν την ταξινόμηση, συσκευασία και επισήμανση των επικίνδυνων ουσιών
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 100Α,
την πρόταση της Επιτροπής (1),
Σε συνεργασία με το Ευρωπαϊκό Κοινοβούλιο (2),
Έχοντας υπόψη τη γνώμη της Οικονομικής και Κοινωνικής Επιτροπής (3),
Εκτιμώντας: ότι οι διαφορές μεταξύ των νομοθετικών, κανονιστικών και διοικητικών διατάξεων σχετικά με την ταξινόμηση, τη συσκευασία και την επισήμανση των επικίνδυνων ουσιών και την κοινοποίηση των νέων ουσιών στα κράτη μέλη μπορούν να δημιουργήσουν εμπόδια στο εμπόριο μεταξύ των κρατών μελών καθώς και άνισες συνθήκες ανταγωνισμού- ότι οι διαφορές μεταξύ αυτών των διατάξεων στα κράτη μέλη έχουν άμεση επίπτωση στη λειτουργία της εσωτερικής αγοράς και δεν εξασφαλίζουν το ίδιο επίπεδο προστασίας στη δημόσια υγεία και το περιβάλλον-
ότι τα μέτρα για την προσέγγιση των διατάξεων των κρατών μελών για την εγκαθίδρυση και τη λειτουργία της εσωτερικής αγοράς πρέπει, εφόσον αφορούν την υγεία, την ασφάλεια, την προστασία του ανθρώπου και του περιβάλλοντος, να λαμβάνουν ως βάση ένα υψηλό επίπεδο προστασίας-
ότι για την προστασία του ανθρώπου και του περιβάλλοντος από τους δυνητικούς κινδύνους που ίσως συνεπάγεται η διάθεση νέων ουσιών στην αγορά, πρέπει να ληφθούν κατάλληλα μέτρα και ιδιαίτερα να τροποποιηθούν, και δη επί το αυστηρότερο, οι διατάξεις της οδηγίας 67/548/ΕΟΚ (4), όπως τροποποιήθηκε τελευταία από την οδηγία 90/517/ ΕΟΚ (5)-
ότι για τη διάθεση κάθε νέας ουσίας στην αγορά πρέπει να απευθύνεται στις αρμόδιες αρχές γνωστοποίηση στην οποία περιλαμβάνονται συγκεκριμένα στοιχεία- ότι στην περίπτωση ουσιών που διατίθενται στην αγορά σε ποσότητες μικρότερες του ενός τόνου κατ' έτος και κατά παρασκευαστή, οι υποχρεώσεις γνωστοποίησης μπορούν να είναι μειωμένες- ότι, αντίθετα, όταν η ποσότητα μιας ουσίας που διατίθεται στην αγορά υπερβαίνει ορισμένα όρια, θα πρέπει να προβλέπονται συμπληρωματικές μελέτες-
ότι πρέπει να θεσπιστούν διατάξεις βάσει των οποίων θα καθιερωθεί η γνωστοποίηση σε ένα κράτος μέλος, η οποία θα ισχύει ακολούθως για ολόκληρη την Κοινότητα- ότι στην περίπτωση ουσιών που παρασκευάζονται εκτός Κοινότητας, ίσως αποδειχθεί χρήσιμο να ορίζει ο παρασκευαστής έναν αποκλειστικό αντιπρόσωπο στην Κοινότητα για την γνωστοποίηση-
ότι προκειμένου να προβλέπονται οι συνέπειες για τον άνθρωπο και το περιβάλλον, είναι σκόπιμο για κάθε νέα γνωστοποιούμενη ουσία να γίνεται εκτίμηση των κινδύνων και ότι πρέπει να καθοριστούν ομοιόμορφες αρχές για την εκτίμηση αυτή-
ότι επιπλέον πρέπει να παρακολουθείται εκ του σύνεγγυς η εξέλιξη των νέων ουσιών που διατίθενται στην αγορά καθώς και η χρήση τους, και ότι προς το σκοπό αυτό πρέπει να καθιερωθεί σύστημα καταγραφής όλων των νέων ουσιών-
ότι κατ' εφαρμογή του άρθρου 13 παράγραφος 1 της οδηγίας 67/548/ΕΟΚ, η Επιτροπή συνέταξε, σύμφωνα με τις κατευθυντήριες γραμμές της απόφασης 81/437/ΕΟΚ της Επιτροπής (6), κατάλογο των ουσιών που υπήρχαν στην κοινοτική αγορά στις 18 Σεπτεμβρίου 1981 (EINECS)- ότι ο κατάλογος αυτός δημοσιεύτηκε στην Επίσημη Εφημερίδα των Ευρωπαϊκών Κοινοτήτων (7)-
ότι πρέπει να μειωθεί στο ελάχιστο ο αριθμός των ζώων που χρησιμοποιούνται για πειραματικούς σκοπούς σύμφωνα με τις διατάξεις της οδηγίας 86/609/ΕΟΚ του Συμβουλίου της 24ης Νοεμβρίου 1986, για την προσέγγιση των νομοθετικών κανονιστικών και διοικητικών διατάξεων των κρατών μελών σχετικά με την προστασία των ζώων που χρησιμοποιούνται για πειραματικούς και άλλους επιστημονικούς σκοπούς (8)- ότι πρέπει επομένως να αποφεύγεται όσο το δυνατόν περισσότερο η επανάληψη των δοκιμών στα ζώα-
ότι η οδηγία 87/18/ΕΟΚ του Συμβουλίου της 18ης Δεκεμβρίου 1986 για την προσέγγιση των νομοθετικών, κανονιστικών και διοικητικών διατάξεων σχετικά με την εφαρμογή των αρχών ορθής εργαστηριακής πρακτικής και τον έλεγχο της εφαρμογής τους κατά τις δοκιμές των χημικών ουσιών (9), ορίζει τις κοινοτικές αρχές ορθής εργαστηριακής πρακτικής οι οποίες πρέπει να εφαρμόζονται κατά τις δοκιμές των χημικών ουσιών-
ότι, για να επιτευχθεί πρόοδος όσον αφορά την προστασία του περιβάλλοντος και την υγεία και ασφάλεια στους χώρους εργασίας, είναι σκόπιμο να υπάρχει στη διάθεση των επαγγελματικών χρήστων ένα δελτίο δεδομένων για την ασφάλεια των επικίνδυνων ουσιών-
ότι πρέπει να θεσπιστούν διατάξεις για την ταξινόμηση και την επισήμανση των ουσιών σε κοινοτικό επίπεδο, ούτως ώστε να βελτιωθεί η προστασία του πληθυσμού και ιδίως των εργαζομένων που τις χρησιμοποιούν-
ότι για να εξασφαλιστεί ικανοποιητικό επίπεδο προστασίας του ανθρώπου και του περιβάλλοντος, πρέπει να θεσπιστούν διατάξεις για τη συσκευασία και την προσωρινή επισήμανση των επικίνδυνων ουσιών που δεν περιλαμβάνονται ακόμη στο παράρτημα Ι της οδηγίας 67/548/ΕΟΚ- ότι για τον ίδιο λόγο πρέπει να καταστεί υποχρεωτική η αναγραφή των οδηγιών ασφαλείας-
ότι το άρθρο 2 της οδηγίας 67/548/ΕΟΚ ταξινομεί τις ουσίες και τα παρασκευάσματα ως τοξικά, επιβλαβή, διαβρωτικά ή ερεθιστικά με τη χρησιμοποίηση γενικών ορισμών- ότι η πείρα έχει αποδείξει πως πρέπει να βελτιωθεί η εν λόγω ταξινόμηση- ότι κρίνεται σκόπιμο να προβλεφθούν ακριβή κριτήρια ταξινόμησης- ότι, επιπλέον, το άρθρο 3 της εν λόγω οδηγίας προβλέπει την εκτίμηση του κινδύνου για το περιβάλλον και ότι, επομένως, πρέπει να καταγραφούν ορισμένα χαρακτηριστικά και παράμετροι αξιολόγησης και να εκπονηθεί σταδιακό πρόγραμμα δοκιμής-
ότι είναι σκόπιμο να δημιουργηθεί ένα νέο κοινό σύμβολο κινδύνου "επικίνδυνο για το περιβάλλον", το οποίο να αναγράφεται στις συσκευασίες-
ότι πρέπει να διασφαλισθεί η εχεμύθεια ως προς ορισμένα στοιχεία που εμπίπτουν στην κατηγορία του βιομηχανικού ή εμπορικού απορρήτου-
ότι πρέπει να προβλεφθεί η δυνατότητα των κρατών μελών να λαμβάνουν σε ορισμένες περιστάσεις μέτρα διασφάλισης-
ότι πρέπει να παρασχεθούν στην Επιτροπή οι αναγκαίες αρμοδιότητες ώστε να μπορεί να αναπροσαρμόζει όλα τα παραρτήματα της οδηγίας 67/548/ΕΟΚ στην τεχνική πρόοδο,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η οδηγία 67/548/ΕΟΚ τροποποιείται ως εξής:
α) τη γνωστοποίηση των ουσιών-
β) την ανταλλαγή πληροφοριών σχετικά με τις γνωστοποιούμενες ουσίες-
γ) την αξιολόγηση των δυνητικών κινδύνων που παρουσιάζουν οι γνωστοποιούμενες ουσίες για τον άνθρωπο και το περιβάλλον-
2. Η παρούσα οδηγία δεν εφαρμόζεται στην τελική μορφή των ακόλουθων παρασκευασμάτων που προορίζονται για τον τελικό χρήστη:
α) φάρμακα για ανθρώπινη χρήση ή κτηνιατρικά φάρμακα, όπως ορίζονται στην οδηγία 65/65/ΕΟΚ (10), όπως τροποποιήθηκε τελευταία από την οδηγία 87/21/ΕΟΚ (11)-
β) καλλυντικά όπως ορίζονται στην οδηγία 76/768/ΕΟΚ (12), όπως τροποποιήθηκε τελευταία από την οδηγία 86/199/ΕΟΚ (13)-
γ) μείγματα ουσιών τα οποία, υπό μορφή αποβλήτων, αποτελούν το αντικείμενο των οδηγιών 75/442/ΕΟΚ (14) και 78/319/ΕΟΚ (15)-
δ) τρόφιμα-
ε) ζωοτροφές-
στ) φυτοφάρμακα-
ζ) ραδιενεργές ουσίες όπως ορίζονται στην οδηγία 80/836/ΕΟΚ (16)-
η) άλλες ουσίες ή παρασκευάσματα για τα οποία υφίστανται κοινοτικές διαδικασίες γνωστοποίησης ή έγκρισης και για τα οποία οι απαιτήσεις είναι ισοδύναμες προς τις απαιτήσεις της παρούσας οδηγίας.
Το αργότερο 12 μήνες μετά την κοινοποίηση της παρούσας οδηγίας, η Επιτροπή θα καταρτίσει, με τη διαδικασία του άρθρου 29 παράγραφος 4 στοιχείο α), κατάλογο των ουσιών και παρασκευασμάτων που αναφέρονται ανωτέρω. Ο κατάλογος αυτός θα επανεξετάζεται περιοδικά και εάν παρίσταται ανάγκη θα αναθεωρείται με την προαναφερομένη διαδικασία.
Ακόμη, η παρούσα οδηγία δεν εφαρμόζεται:
- στη μεταφορά επικίνδυνων ουσιών σιδηροδρομικώς, οδικώς, αεροπορικώς ή με πλωτό μέσο,
Άρθρο 2
Ορισμοί
1. Κατά την έννοια της παρούσας οδηγίας νοούνται ως:
α) "ουσίες ": τα χημικά στοιχεία και οι ενώσεις τους σε φυσική κατάσταση ή όπως παράγονται από οποιαδήποτε παραγωγική διαδικασία, συμπεριλαμβανομένων όλων των προσθέτων που απαιτούνται για τη σταθερότητα του προϊόντος και όλων των προσμείξεων που δημιουργούνται κατά τη διαδικασία αυτή, εκτός από οποιονδήποτε διαλύτη που μπορεί να διαχωριστεί χωρίς να θίξει τη σταθερότητα της ουσίας ούτε να τροποποιήσει τη σύνθεσή της-
β) "παρασκευάσματα ": τα μείγματα ή διαλύματα που αποτελούνται από δύο ή περισσότερες ουσίες-
γ) "πολυμερή ": οι ουσίες που συνίστανται από μόρια χαρακτηριζόμενα από ακολουθία ενός ή περισσοτέρων τύπων μονομερών μονάδων και περιλαμβάνουν απλή κατά βάρος πλειοψηφία μορίων που περιέχουν τρεις τουλάχιστον μονομερείς μονάδες συνδεδεμένες με ομοιοπολικούς δεσμούς με τουλάχιστον μια άλλη μονομερή μονάδα ή άλλο αντιδρών συστατικό, χωρίς όμως το μισό τουλάχιστον βάρος τους να αποτελείται από μόρια με ένα και το αυτό μοριακό βάρος. Τα μοριακά βάρη των εν λόγω μορίων πρέπει να καλύπτουν ένα κάποιο φάσμα εντός του οποίου οι διαφορές μοριακού βάρους να οφείλονται κυρίως στη διαφορά του αριθμού των μονομερών μονάδων που τα απαρτίζουν. Στο πλαίσιο του ορισμού αυτού, ως "μονομερής μονάδα " νοείται η μορφή του μονομερούς που περιέχεται στο πολυμερές μετά τη χημική αντίδραση-
δ) "γνωστοποίηση ": τα έγγραφα με τις απαιτούμενες πληροφορίες του υποβάλλονται στην αρμόδια αρχή ενός κράτους μέλους:
- για τις ουσίες που παρασκευάζονται στην Κοινότητα, από τον παρασκευαστή ο οποίος διαθέτει ουσία στην κοινοτική αγορά είτε ως έχει, είτε σε παρασκεύασμα,
ε) "διάθεση στην αγορά ": η διάθεση σε τρίτους. Η εισαγωγή στο τελωνειακό έδαφος της Κοινότητας θεωρείται, κατά την έννοια της παρούσας οδηγίας, ως διάθεση στην αγορά-
στ) "επιστημονική έρευνα και ανάπτυξη ": τα επιστημονικά πειράματα, η ανάλυση ή οι χημικές έρευνες που πραγματοποιούνται υπό ελεγχόμενες συνθήκες- στον ορισμό αυτόν περιλαμβάνονται ο προσδιορισμός των εγγενών ιδιοτήτων, των επιδόσεων και της αποτελεσματικότητας του προϊόντος καθώς και η επιστημονική έρευνα για την ανάπτυξη του προϊόντος-
ζ) "έρευνα και ανάπτυξη παραγωγής ": η μεταγενέστερη ανάπτυξη μιας ουσίας, κατά τη διάρκεια της οποίας οι τομείς χρησιμοποίησης της ουσίας δοκιμάζονται με τη βοήθεια δοκιμαστικής παραγωγής ή δοκιμών της παραγωγικής διαδικασίας-
η) "EINECS " (European Inventory of Existing Commercial Substances): ευρωπαϊκό ευρετήριο των ουσιών που υπάρχουν στο εμπόριο. Το ευρετήριο αυτό περιέχει την οριστική απαρίθμηση όλων των ουσιών που τεκμαίρεται ότι υπήρχαν στην κοινοτική αγορά στις 18 Σεπτεμβρίου 1981.
2. "Επικίνδυνες " ουσίες και παρασκευάματα κατά την έννοια της παρούσας οδηγίας είναι οι:
α) εκρηκτικές: στερεές, υγρές, παχύρευστες ή ζελατινώδεις ουσίες και παρασκευάσματα που αντιδρούν εξώθερμα και με ταυτόχρονη ταχεία έκλυση αερίων ακόμη και χωρίς την παρουσία ατμοσφαιρικού οξυγόνου και που υπό καθορισμένες συνθήκες δοκιμής εκπυρσοκροτούν, αναφλέγονται έντονα και γρήγορα ή εκρήγνυνται υπό την επίδραση θερμότητας και περιορισμού-
β) οξειδωτικές: ουσίες και παρασκευάσματα τα οποία, σε επαφή με άλλες ουσίες και ιδίως εύφλεκτες ουσίες, προκαλούν ισχυρώς εξώθερμη αντίδραση-
γ) εξαιρετικά εύφλεκτες: ουσίες και παρασκευάσματα με εξαιρετικά χαμηλό σημείο ανάφλεξης και χαμηλό σημείο ζέσεως, καθώς και αέριες ουσιές και παρασκευάσματα οι οποίες, υπό κανονική θερμοκρασία και πίεση, αναφλέγονται στον αέρα-
δ) πολύ εύφλεκτες: ουσίες και παρασκευάσματα:
- που μπορεί να θερμανθούν και τελικά να αναφλεγούν στον αέρα σε κανονική θερμοκρασία χωρίς έξωθεν παροχή ενέργειας ή
- σε στερεά κατάσταση, που μπορούν να αναφλεγούν εύκολα μετά από σύντομη επίδραση πηγής ανάφλεξης και που εξακολουθούν να φλέγονται ή να καίονται μετά την απόσυρση της πηγής ανάφλεξης ή
- σε υγρή κατάσταση, με πολύ χαμηλό σημείο ανάφλεξης ή
- που σε επαφή με το νερό ή με υγρό αέρα εκλύουν εξαιρετικά ευφλεκτα αέρια σε επικίνδυνες ποσότητες-
ε) εύφλεκτες: υγρές ουσίες και παρασκευάσματα με πολύ χαμηλό σημείο ανάφλεξης-
στ) πολύ τοξικές: ουσίες και παρασκευάσματα που εισπνεόμενα, καταπινόμενα ή απορροφούμενα μέσω του δέρματος ακόμη και σε ελάχιστη ποσότητα προκαλούν το θάνατο ή οξείες ή χρόνιες βλάβες της υγείας-
ζ) τοξικές: ουσίες και παρασκευάσματα που εισπνεόμενα, καταπινόμενα ή απορροφούμενα μέσω του δέρματος ακόμα και σε μικρές ποσότητες προκαλούν το θάνατο ή οξείες ή χρόνιες βλάβες της υγείας-
η) επιβλαβείς: ουσίες και παρασκευάσματα που εισπνεόμενα, καταπινόμενα ή απορροφούμενα μέσω του δέρματος μπορούν να προκαλέσουν το θάνατο ή οξείες ή χρόνιες βλάβες της υγείας-
θ) διαβρωτικές: ουσίες και παρασκευάσματα τα οποία, σε επαφή με ζώντες ιστούς, μπορούν να τους καταστρέψουν-
ι) ερεθιστικές: μη διαβρωτικές ουσίες και παρασκευάσματα τα οποία, με άμεση, παρατεταμένη ή επαναλαμβανόμενη επαφή με το δέρμα ή τους βλεννογόνους, μπορούν να προκαλέσουν φλεγμονές-
κ) ευαισθητοποιητικές: ουσίες και παρασκευάσματα τα οποία, εισπνεόμενα, καταπινόμενα ή απορροφούμενα μέσω του δέρματος, μπορούν να προκαλέσουν αντίδραση του οργανισμού (υπερευαισθητοποίηση) τέτοια ώστε, με περαιτέρω έκθεση σε αυτή την ουσία ή το παρασκεύασμα, να πρακαλούνται χαραστηριστικές επιβλαβείς αντιδράσεις-
λ) καρκινογόνες: ουσίες και παρασκευάσματα τα οποία, εισπνεόμενα, καταπινόμενα ή απορροφούμενα μέσω του δέρματος, μπορούν να προκαλέσουν καρκίνο ή να αυξήσουν τη συχνότητα του-
μ) μεταλλαξογόνες: ουσίες και παρασκευάσματα τα οποία, εισπνεόμενα, καταπινόμενα ή απορροφούμενα μέσω του δέρματος, μπορούν να προκαλέσουν κληρονομικά γενετικά ελαττώματα ή να αυξήσουν τη συχνότητά τους-
ν) τοξικές για την αναπαραγωγή: ουσίες και παρασκευάσματα τα οποία, εισπνεόμενα, καταπινόμενα ή απορροφούμενα μέσω του δέρματος, μπορούν να προκαλέσουν ή να αυξήσουν τη συχνότητα μη κληρονομικών επιβλαβών φαινομένων στους απογόνους ή να επιδράσουν δυσμενώς στις αναπαραγωγικές λειτουργίες ή δυνατότητες των δύο φύλων-
ξ) επικίνδυνες για το περιβάλλον: ουσίες και παρασκευάσματα τα οποία, αν εισαχθούν στο περιβάλλον, παρουσιάζουν ή μπορεί να παρουσιάσουν άμεσο ή μελλοντικό κίνδυνο για έναν ή περισσότερους τομείς του περιβάλλοντος.
Άρθρο 3
Δοκιμή και αξιολόγηση των ιδιοτήτων των ουσιών
1. Οι δοκιμές των χημικών προϊόντων στα πλαίσια της παρούσας οδηγίας πραγματοποιούνται, κατά γενικό κανόνα, με τις μεθόδους που ορίζονται στο παράρτημα V. Ο προσδιορισμός των φυσικών και χημικών ιδιοτήτων των ουσιών γίνεται με τις μεθόδους που προβλέπει το παράρτημα V σημείο Α. Ο προσδιορισμός της τοξικότητάς τους γίνεται με τις μεθόδους που προβλέπει το παράρτημα V σημείο Β και της οικοτοξικότητάς τους με εκείνες του παραρτήματος V σημείο Γ.
Για ορισμένες πάντως ουσίες που αναγράφονται στο EINECS, είναι δυνατόν να έχουν συλλεγεί στοιχεία με δοκιμές που έχουν γίνει με άλλες μεθόδους από εκείνες που ορίζονται στο παράρτημα V. Θα αποφασίζεται κατά περίπτωση και λαμβάνοντας μεταξύ άλλων υπόψη την ανάγκη της μείωσης στο ελάχιστο των δοκιμών σε σπονδυλωτά πειραματόζωα, άν τα στοιχεία αυτά καλύπτουν επαρκώς τις απαιτήσεις σχετικά με την ταξινόμηση και την επισήμανση ή πρέπει να γίνουν συμπληρωματικές δοκιμές σύμφωνα με το παράρτημα V.
Οι εργαστηριακές δοκιμές πρέπει να διενεργούνται σύμφωνα με τις αρχές ορθής εργαστηριακής πρακτικής της οδηγίας 87/18/ΕΟΚ και με τις διατάξεις της οδηγίας 86/609/ΕΟΚ.
2. Η αξιολόγηση του πραγματικού ή δυνητικού κινδύνου για την ανθρώπινη υγεία και το περιβάλλον γίνεται σύμφωνα με τις αρχές που θεσπίζονται πριν από τις 30 Απριλίου 1993 σύμφωνα με την διαδικασία που προβλέπεται από το άρθρο 29 παράγραφος 4 στοιχείο β). Οι αρχές αυτές επανεξετάζονται τακτικά και αν υπάρξει ανάγκη, αναθεωρούνται σύμφωνα με την ίδια διαδικασία.
Άρθρο 4
Ταξινόμηση
1. Οι ουσίες ταξινομούνται, ανάλογα με τις εγγενείς τους ιδιότητες, στις κατηγορίες του άρθρου 2 παράγραφος 2. Για την ταξινόμηση των ουσιών λαμβάνονται υπόψη οι προσμίζεις εφόσον οι συγκεντρώσεις τους υπερβαίνουν τα όρια που αναφέρονται στην παράγραφο 4 του παρόντος άρθρου και στο άρθρο 3 της οδηγίας 88/379/ΕΟΚ.
2. Οι γενικές αρχές ταξινόμησης και επισήμανσης των ουσιών και παρασκευασμάτων εφαρμόζονται σύμφωνα με τα κριτήρια του παραρτήματος VΙ (24), εκτός αν, σε ειδικές οδηγίες, προβλέπονται αντίθετες απαιτήσεις σχετικά με τα επικίνδυνα παρασκευάσματα.
3. Το παράρτημα Ι (25) περιέχει τον κατάλογο των ουσιών ταξινομημένων σύμφωνα με τις αρχές που ορίζονται στις παραγράφους 1 και 2 μαζί με την εναρμονισμένη τους ταξινόμηση και επισήμανση. Η απόφαση για την καταχώρηση μιας ουσίας στο παράρτημα Ι μαζί με την εναρμονισμένη της ταξινόμηση και επισήμανση λαμβάνεται με τη διαδικασία του άρθρου 29.
Άρθρο 5
Υποχρεώσεις των κρατών μελών
1. Με την επιφύλαξη του άρθρου 13, τα κράτη μέλη λαμβάνουν όλα τα αναγκαία μέτρα ώστε οι ουσίες, όπως έχουν ή υπό μορφή παρασκευασμάτων, να διατίθενται στην αγορά μόνον αν:
- έχουν γνωστοποιηθεί στην αρμόδια αρχή ενός κράτους μέλους σύμφωνα με την παρούσα οδηγία,
- έχουν συσκευασθεί και επισημανθεί σύμφωνα με τα άρθρα 22 έως 25 και με τα κριτήρια του παραρτήματος VΙ και ανάλογα με τα αποτελέσματα των δοκιμών που προβλέπονται στα παραρτήματα VΙΙ και VΙΙΙ, εκτός αν υπάρχουν διατάξεις για τα παρασκευάσματα σε άλλες οδηγίες.
Επιπλέον, τα κράτη μέλη λαμβάνουν όλα τα αναγκαία μέτρα για να εξασφαλίζουν την τήρηση των διατάξεων του άρθρου 27 για τα δελτία δεδομένων ασφάλειας.
2. Τα μέτρα που προβλέπονται στην παράγραφο 1 δεύτερη περίπτωση ισχύουν μέχρις ότου η ουσία καταχωρηθεί στο παράρτημα Ι ή μέχρις ότου ληφθεί απόφαση, με τη διαδικασία του άρθρου 29, για την μη καταχώρησή της.
Άρθρο 6
Υποχρέωση έρευνας
Οι παρασκευαστές, διανομείς ή εισαγωγείς επικίνδυνων ουσιών οι οποίες δεν περιλαμβάνονται ακόμη στο παράρτημα Ι αλλά απαριθμούνται στο EINECS, οφείλουν να ερευνήσουν ώστε να αποκτήσουν γνώση για τα υφιστάμενα σχετικά δεδομένα στα οποία έχουν πρόσβαση και τα οποία αφορούν τις ιδιότητες των ουσιών αυτών. Με βάση τις πληροφορίες αυτές, συσκευάζουν και επισημαίνουν προσωρινά τις ουσίες αυτές σύμφωνα με τους κανόνες των άρθρων 22 έως 25 και τα κριτήρια του παραρτήματος VΙ.
Άρθρο 7
Πλήρης γνωστοποίηση
1. Με την επιφύλαξη του άρθρου 1 παράγραφος 2, του άρθρου 8 παράγραφος 1, του άρθρου 13 και του άρθρου 16 παράγραφος 1, ο γνωστοποιών μία ουσία οφείλει να υποβάλλει στην αναφερόμενη στο άρθρο 16 παράγραφος 1 αρμόδια αρχή του κράτους μέλους στο οποίο παράγεται η ουσία αυτή, ή, αν ο παρασκευαστής της ουσίας αυτής είναι εγκατεστημένος έξω από την Κοινότητα, του κράτους μέλους στο οποίο είναι εγκατεστημένος ο γνωστοποιών, μια γνωστοποίηση που θα περιλαμβάνει:
- τεχνικό φάκελο με τα στοιχεία που επιτρέπουν την αξιολόγηση των προβλεπόμενων άμεσων ή μεταγενέστερων κινδύνων τους οποίους μπορεί να παρουσιάζει η ουσία αυτή για τον άνθρωπο και το περιβάλλον, και ο οποίος περιλαμβάνει επίσης όλα τα διαθέσιμα δεδομένα για αυτόν τον σκοπό. Ο φάκελος πρέπει να περιέχει τουλάχιστον τα στοιχεία και τα αποτελέσματα των μελετών που αναφέρονται στο παράρτημα VII Α καθώς και τη λεπτομερή και πλήρη περιγραφή των μελετών που έγιναν και των μεθόδων που χρησιμοποιήθηκαν ή σχετική βιβλιογραφική παραπομπή,
- δήλωση σχετικά με τις δυσμενείς επιπτώσεις της ουσίας ανάλογα με τις διάφορες προβλεπόμενες χρήσεις,
- την προτεινόμενη ταξινομηση και επισήμανση της ουσίας σύμφωνα με την παρούσα οδηγία,
- μόνο στην περίπτωση επικίνδυνων ουσιών, πρόταση για τον τύπο του δελτίου δεδομένων ασφαλείας που προβλέπεται στο άρθρο 27,
- εάν ο παρασκευαστής είναι εγκατεστημένος έξω από το έδαφος της Κοινότητας, ο γνωστοποιών, σύμφωνα με τις διατάξεις της δεύτερης περίπτωσης του στοιχείου δ) της παραγράφου 1 του άρθρου 2, θα επισυνάπτει, ενδεχομένως, μια δήλωση του παρασκευαστή ότι, σύμφωνα με την παρούσα οδηγία και για την εν λόγω ουσία, ο γνωστοποιών ορίζεται ως ο μόνος αντιπρόσωπος του παρασκευαστή στην Κοινότητα,
- δήλωση του γνωστοποιούντος, αν το επιθυμεί, στην οποία θα ζητεί, με βάσιμη αιτιολογία, την εξαίρεση της γνωστοποίησής του από τις διατάξεις του άρθρου 15 παράγραφος 2 για μια ανώτατη περίοδο η οποία δεν μπορεί να υπερβαίνει σε καμία περίπτωση τον ένα χρόνο μετά την ημερομηνία της γνωστοποίησης.
Εκτός από τις προαναφερόμενες πληροφορίες, ο γνωστοποιών μπορεί επίσης να παράσχει στην αρμόδια αρχή μια πρώτη αξιολόγηση των κινδύνων την οποία θα έχει κάνει ο ίδιος σύμφωνα με τις αρχές που αναφέρονται στο άρθρο 3 παράγραφος 2.
2. Με την επιφύλαξη του άρθρου 14, όποιος γνωστοποιεί μια ήδη γνωστοποιημένη ουσία πρέπει να ενημερώνει την αρμόδια αρχή:
- εάν η ποσότητα της ουσίας η οποία διατίθεται στην αγορά φτάνει τους 10 τόνους ανά έτος και ανά παρασκευαστή ή η συνολική ποσότητα που διατίθεται στην αγορά φτάνει τους 50 τόνους ανά παρασκευαστή- στην περίπτωση αυτή, η αρμόδια αρχή μπορεί να απαιτεί την εκτέλεση μερικών ή όλων των συμπληρωματικών δοκιμών και μελετών που ορίζονται στο παράρτημα VIII επίπεδο 1 και δη μέσα σε χρονική περίοδο που αυτή προσδιορίζει,
- εάν η ποσότητα της ουσίας η οποία διατίθεται στην αγορά φτάνει τους 100 τόνους ανά έτος και ανά παρασκευαστή ή η συνολική ποσότητα που διατίθεται στην αγορά φτάνει τους 500 τόνους ανά παρασκευαστή- στην περίπτωση αυτή, η αρμόδια αρχή οφείλει να απαιτεί την εκτέλεση των συμπληρωματικών δοκιμών και μελετών που ορίζονται στο παράρτημα VIII επίπεδο 1 και δη μέσα σε χρονική περίοδο που αυτή θα προσδιορίζει, εκτός αν ο γνωστοποιών είναι σε θέση να αποδείξει ότι μια δοκιμή ή μελέτη δεν είναι κατάλληλη ή ότι πρέπει να προτιμηθεί μια εναλλακτική επιστημονική δοκιμασία ή μελέτη,
- εάν η ποσότητα μιας ουσίας η οποία διατίθεται στην αγορά φτάνει τους 1 000 τόνους ανά έτος και ανά παρασκευαστή ή η συνολική ποσότητα που διατίθεται στην αγορά φτάνει 5 000 τόνους ανά παρασκευαστή- στην περίπτωση αυτή η αρμόδια αρχή καταρτίζει ένα πρόγραμμα δοκιμών ή μελετών με το παράρτημα VIII επίπεδο 2 του πρέπει να διεξαχθεί από τον γνωστοποιούντα μέσα σε χρονικό όριο που αυτή θα προσδιορίσει.
3. Όταν διεξάγονται συμπληρωματικές δοκιμές είτε σύμφωνα με τις απαιτήσεις της παραγράφου 2, είτε αυτοβούλως, ο γνωστοποιών πρέπει να διαβιβάζει στην αρμόδια αρχή όλα τα αποτελέσματα των μελετών που πραγματοποιήθηκαν.
Άρθρο 8
Περιορισμένες απαιτήσεις για την κοινοποίηση ουσίων που διατίθενται στην αγορά σε ποσότητες μικροτέρες του ενός τόνου ανά έτος και ανά παρασκευαστή
1. Με την επιφύλαξη του άρθρου 1 παράγραφος 2, του άρθρου 13 παράγραφος 1 και του άρθρου 16 παράγραφος 1, ο γνωστοποιών που σκοπεύει να διαθέσει στην αγορά της Κοινότητας μια ουσία σε ποσότητες μικρότερες του ενός τόνου ανά έτος και ανά παρασκευαστή, οφείλει να υποβάλει στην αρμόδια αρχή που αναφέρεται στο άρθρο 16 παράγραφος 1 του κράτους μέλους στο οποίο παρασκευάζεται η ουσία, ή στην περίπτωση που ο παρασκευαστής είναι εγκαταστημένος έξω από την Κοινότητα, του κράτους μέλους στο οποίο είναι εγκαταστημένος ο γνωστοποιών γνωστοποίηση που περιλαμβάνει:
- τεχνικό φάκελο που περιέχει τα απαραίτητα πληροφοριακά στοιχεία για την αξιολόγηση των προβλεπόμενων, άμεσων ή ετεροχρονισμένων κινδύνων τους οποίους μπορεί να παρουσιάζει η ουσία για τον άνθρωπο και το περιβάλλον, και ο οποίος περιλαμβάνει όλα τα διαθέσιμα σχετικά στοιχεία για αυτό το σκοπό. Ο φάκελος πρέπει να περιέχει τουλάχιστον τα στοιχεία και αποτελέσματα των μελετών που αναφέρονται στο παράρτημα VII Β, μαζί με λεπτομερή και πλήρη περιγραφή των μελετών που έγιναν καθώς και των χρησιμοποιούμενων μεθόδων ή σχετική βιβλιογραφικών παραπομπή, εφόσον απαιτείται από το κράτος μέλος στο οποίο γίνεται η γνωστοποίηση,
- όλα τα λοιπά πληροφοριακά στοιχεία τα αναφερόμενα στο άρθρο 7 παράγραφος 1.
2. Όταν οι ποσότητες που πρόκειται να διατεθούν στην αγορά είναι μικρότερες των 100 kg ανά έτος ανά παρασκευαστή, ο γνωστοποιών μπορεί, με την επιφύλαξη του άρθρου 16 παράγραφος 1, να περιορίζει τα πληροφοριακά στοιχεία που υποβάλει στον τεχνικό του φάκελο που αναφέρεται παραπάνω, σε αυτά που προβλέπονται στο παράρτημα VII Γ.
3. Πριν φθάσει η διατιθέμενη στην αγορά ουσία την ποσότητα των 100 kg ανά έτος και ανά παρασκευαστή ή πριν η συνολική ποσότητα που διατίθεται στην αγορά φθάσει τα 500 kg ανά παρασκευαστή, ο γνωστοποιών, εάν υποβάλει συνοπτικό φάκελο γνωστοποίησης σύμφωνα με την παράγραφο 2, πρέπει να υποβάλει στην αρμόδια αρχή τα αναγκαία πρόσθετα πληροφοριακά στοιχεία ώστε να συμπληρωθεί ο τεχνικός του φάκελος στο αντίστοιχο επίπεδο του παραρτήματος VII Β.
4. Ομοίως, όταν ο γνωστοποιών έχει υποβάλει συνοπτικό φάκελο γνωστοποίησης σύμφωνα με την παράγραφο 1 ανωτέρω, και πριν η ποσότητα της ουσίας που διατίθεται στην αγορά φθάσει τον ένα τόνο ανά έτος και ανά παρασκευαστή ή πριν η συνολική ποσότητα που διατίθεται στην αγορά φθάσει τους πέντε τόνους ανά παρασκευαστή, πρέπει να υποβάλει πλήρη γνωστοποίηση σύμφωνα με τις διατάξεις του άρθρου 7,
5. Οι ουσίες που γνωστοποιούνται σύμφωνα με τις παραγράφους 1 και 2 πρέπει, εφόσον πρέπει ευλόγως να αναμένεται ότι ο γνωστοποιών γνωρίζει τις επικίνδυνες ιδιότητές τους, να συσκευάζονται και να επισημαίνονται προσωρινά σύμφωνα με τους κανόνες των άρθρων 22 έως 25 και με τα κριτήρια του παραρτήματος VI. Εφόσον δεν ήταν ακόμη δυνατόν να επισημανσθούν σύμφωνα με τις αρχές του άρθρου 23, η ετικέτα πρέπει να φέρει, εκτός από τις ενδείξεις που απορρέουν από τις διενεργηθείσες δοκιμές, την προειδοποίηση "Προσοχή: η παρούσα ουσία δεν έχει ακόμη δοκιμαστεί πλήρως ".
Άρθρο 9
Ουσίες που έχουν ήδη κοινοποιηθεί (κανόνας της δεκαετίας)
Ο γνωστοποιών δεν υποχρεούται να υποβάλλει τα στοιχεία που απαιτούνται σύμφωνα με τα άρθρα 7 και 8 για τους τεχνικούς φακέλους του παραρτήματος VΙΙ Α, VΙΙ Β, VΙΙ Γ ή VΙΙ Δ, εκτός από τα σημεία 1 και 2, αν τα στοιχεία αυτά είχαν αρχικά υποβληθεί τουλάχιστον δέκα χρόνια νωρίτερα.
Άρθρο 10
Διάθεση στην αγορά γνωστοποιημένων ουσιών
1. Ελλείψει αντίθετης ένδειξης εκ μέρους της αρμόδιας αρχής, οι ουσίες που γνωστοποιούνται σύμφωνα με το άρθρο 7 παράγραφος 1 μπορούν να διατίθενται στην αγορά το νωρίτερο 60 ημέρες μετά την παραλαβή, από την αρμόδια αρχή, φακέλου σύμφωνου με τις απαιτήσεις της παρούσας οδηγίας.
Εάν η αρμόδια αρχή κρίνει ότι ο φάκελος δεν είναι σύμφωνος με την οδηγία και ειδοποιήσει σχετικά τον γνωστοποιούντα, όπως προβλέπεται στο άρθρο 16 παράγραφος 2, η ουσία δεν μπορεί να διατεθεί στην αγορά παρά μόνο 60 ημέρες μετά την παραλαβή από τις αρχές των στοιχείων που καθιστούν την κοινοποίηση σύμφωνη με την οδηγία.
2. Ελλείψει αντίθετης ένδειξης εκ μέρους της αρμόδιας αρχής, οι ουσίες που γνωστοποιούνται σύμφωνα με το άρθρο 8 παράγραφος 1 ή το άρθρο 8 παράγραφος 2 μπορούν να διατίθενται στην αγορά το νωρίτερο 30 ημέρες μετά την παραλαβή, από την αρμόδια αρχή, φακέλου σύμφωνου με τις απαιτήσεις της παρούσας οδηγίας.
Εάν η αρμόδια αρχή κρίνει ότι ο φάκελος δεν είναι σύμφωνος με την οδηγία και ειδοποιήσει σχετικά το γνωστοποιούντα, όπως προβλέπεται στο άρθρο 16 παράγραφος 3, η ουσία δεν μπορεί να διατεθεί στην αγορά παρά μόνο 30 ημέρες μετά την παραλαβή, από την αρχή, των στοιχείων που καθιστούν τη γνωστοποίηση σύμφωνη με την οδηγία. Εάν εντούτοις ο γνωστοποιών ειδοποιηθεί, σύμφωνα με το άρθρο 16 παράγραφος 3, ότι ο φάκελος έγινε δεκτός, η ουσία μπορεί να διατεθεί στην αγορά το νωρίτερο 15 ημέρες μετά την παραλαβή του φακέλου από την αρμόδια αρχή.
Άρθρο 11
Ποσότητες για τις ουσίες που παρασκευάζονται εκτός Κοινότητας
Εάν για ουσίες που παρασκευάζονται εκτός Κοινότητας υπάρχουν περισσότερες από μία γνωστοποιήσεις για ουσία που παρασκευάζεται από τον ίδιο παρασκευαστή, οι ετήσιες συνολικές ποσότητες που διατίθενται στην κοινοτική αγορά προσδιορίζονται από την Επιτροπή και τις εθνικές αρχές βάσει των στοιχείων που υποβάλλονται σύμφωνα με το άρθρο 7 παράγραφος 1, το άρθρο 8 παράγραφος 1 και το άρθρο 14. Η υποχρέωση της εκτέλεσης πρόσθετων δοκιμών σύμφωνα με το άρθρο 7 παράγραφος 2 βαρύνει όλους τους γνωστοποιούντες συλλογικά.
Άρθρο 12
Πολυμερή
Όσον αφορά τα πολυμερή, οι ειδικές διατάξεις που αφορούν τους τεχνικούς φακέλους που περιλαμβάνονται στις γνωστοποιήσεις και αναφέρονται στο άρθρο 7 παράγραφος 1 και στο άρθρο 8 παράγραφος 1 ορίζονται στο παράρτημα VΙΙ, με τη μορφή παραρτήματος VΙΙ Δ, σύμφωνα με τη διαδικασία που αναφέρεται στο άρθρο 29 παράγραφος 4 στοιχείο β).
Άρθρο 13
Εξαιρέσεις
1. Οι παρακάτω ουσίες εξαιρούνται από τις διατάξεις των άρθρων 7, 8, 14 και 15:
- οι ουσίες του EINECS:
- τα πρόσθετα και οι ουσίες για αποκλειστική χρήση σε ζωοτροφές, οι οποίες καλύπτονται από τις οδηγίες 70/524/ΕΟΚ και 82/471/ΕΟΚ (28),
- οι ουσίες που χρησιμοποιούνται αποκλειστικά ως πρόσθετα τροφίμων και οι οποίες καλύπτονται από την οδηγία 89/107/ΕΟΚ (29), καθώς και οι ουσίες που χρησιμοποιούνται αποκλειστικά ως αρτύματα στα τρόφιμα και οι οποίες καλύπτονται από την οδηγία 88/388/ΕΟΚ,
- τα ενεργά συστατικά που χρησιμοποιούνται αποκλειστικά για τα φάρμακα που αναφέρονται στο άρθρο 1 παράγραφος 2 στοιχείο α). Δεν περιλαμβάνονται εδώ τα ενδιάμεσα χημικά προϊόντα,
- οι ουσίες που χρησιμοποιούνται αποκλειστικά για άλλες κατηγορίες προϊόντων για τις οποίες ισχύουν κοινοτικές διαδικασίες κοινοποίησης ή έγκρισης και για τις οποίες οι απαιτήσεις σχετικά με τις πληροφορίες είναι ίδιες με τις προβλεπόμενες στην παρούσα οδηγία. Το αργότερο 12 μήνες από την κοινοποίηση της παρούσας οδηγίας, η Επιτροπή, ακολουθώντας τη διαδικασία του άρθρου 29 παράγραφος 4 στοιχείο α), συντάσσει τον κατάλογο των κοινοτικών αυτών πράξεων. Ο κατάλογος αυτός επανεξετάζεται τακτικά και, εάν χρειάζεται, αναθεωρείται με την ίδια διαδικασία.
2. Όταν πληρούνται οι παρακάτω προϋποθέσεις, οι παρακάτω ουσίες θεωρούνται ως γνωστοποιημένες κατά την έννοια της παρούσας οδηγίας:
- τα πολυμερή, εκτός εκείνων που περιέχουν, τουλάχιστον 2 %, σε συνδυασμένη μορφή, οποιασδήποτε ουσίας που δεν περιλαμβάνεται στο EINECS,
- οι ουσίες που διατίθενται στην αγορά σε ποσότητες κάτω των 10 kg κατ' έτος και ανά παρασκευαστή, υπό τον όρο ότι ο παρασκευαστής ή εισαγωγέας πληροί όλους τους όρους που επιβάλλουν τα κράτη μέλη στην αγορά των οποίων διατίθεται η συγκεκριμένη ουσία. Οι όροι αυτοί δεν πρέπει να υπερβαίνουν τα στοιχεία του παραρτήματος VΙΙ Γ σημεία 1 και 2,
- οι ουσίες που διατίθενται στην αγορά σε περιορισμένες ποσότητες, οι οποίες δεν υπερβαίνουν τα 100 kg ανά έτος και ανά παρασκευαστή και οι οποίες προορίζονται μόνο για σκοπούς επιστημονικής έρευνας και ανάπτυξης υπό ελεγχόμενες συνθήκες.
Κάθε παρασκευαστής ή εισαγωγέας που επωφελείται αυτής της εξαίρεσης πρέπει να τηρεί μητρώο με την ταυτότητα της ουσίας, τα στοιχεία επισήμανσης, τις ποσότητες και πίνακα πελατών- τα πληροφοριακά αυτά στοιχεία παρέχονται μετά από αίτησή της στην αρμόδια αρχή κάθε κράτους μέλους, στο οποίο λαμβάνει χώρα η παραγωγή, η εισαγωγή ή η επιστημονική έρευνα και ανάπτυξη,
- οι ουσίες που διατίθενται στην αγορά για σκοπούς έρευνας και ανάπτυξης παραγωγής σε περιορισμένο αριθμό καταγραμμένων πελατών και σε ποσότητες οι οποίες είναι απολύτως αναγκαίες γι'αυτή την έρευνα και ανάπτυξη παραγωγής. Για τις ουσίες αυτές παρέχεται εξαίρεση για ένα έτος, εφόσον ο παρασκευαστής ή ο εισαγωγέας γνωστοποιεί την ταυτότητά τους, τα στοιχεία επισήμανσης, τις ποσότητες, την αιτιολόγηση των ποσοτήτων, έναν πίνακα πελατών και το πρόγραμμα έρευνας και ανάπτυξης στις αρμόδιες αρχές κάθε κράτους μέλους όπου παρασκευάζονται, εισάγονται ή χρησιμοποιουανται για έρευνα και ανάπτυξη και εφόσον τηρεί όλες τις προϋποθέσεις που επιβάλλονται από τις αρχές αυτές για τέτοιου είδους εργασίες έρευνας και ανάπτυξης. Οι όροι που επιβάλλουν τα κράτη μέλη μπορεί να περιλαμβάνουν πληροφορίες που δεν υπερβαίνουν αυτές που προβλέπονται από το άρθρο 8. Μετά την περίοδο του ενός έτους, οι ουσίες αυτές υπόκεινται κανονικά στη διαδικασία γνωστοποίησης. Ο παρασκευαστής ή ο εισαγωγέας οφείλει επίσης να εξασφαλίζει ότι η ουσία ή το παρασκεύασμα στο οποίο ενσωματώνεται η ουσία αυτή χρησιμοποιείται μόνο από το προσωπικό του πελάτη υπό ελεγχόμενες συνθήκες και ότι δεν διατίθεται στο ευρύτερο κοινό όπως έχει ή σε παρασκεύασμα. Επιπλέον, εάν η αρμόδια αρχή θεωρεί ότι μπορεί να υφίσταται απαράδεκτος κίνδυνος για τους ανθρώπους και το περιβάλλον, μπορεί να επεκτείνει τον εν λόγω περιορισμό, περιλαμβάνοντας και τα τυχόν προϊόντα που περιέχουν τη νέα ουσία και παρασκευάζονται κατά την έρευνα και ανάπτυξη παραγωγής.
Η παραπάνω ετήσια περίοδος εξαίρεσης μπορεί, σε εξαιρετικές περιστάσεις, να παρατείνεται για ένα επιπλέον έτος αν ο γνωστοποιών είναι σε θέση να αποδείξει ικανοποιητικά στην αρμόδια αρχή ότι η παράταση αυτή είναι δικαιολογημένη.
3. Οι ουσίες που αναφέρονται στην παράγραφο 2 πρέπει, εφόσον ο παρασκευαστής γνωρίζει ευλόγως τις επικίνδυνες ιδιότητές τους, να συσκευάζονται και να επισημαίνονται προσωρινά από τον παρασκευαστή ή τον αντιπρόσωπό του σύμφωνα με τους κανόνες των άρθρων 22 έως 25 και με τα κριτήρια του παραρτήματος VI.
Αν δεν είναι δυνατό να γίνει πλήρης επισήμανση σύμφωνα με τις αρχές που ορίζονται στο άρθρο 23 επειδή τα αποτελέσματα των δοκιμών που προβλέπονται στο παράρτημα VII A δεν είναι ακόμη όλα διαθέσιμα, η ετικέτα πρέπει να φέρει, εκτός από τις ενδείξεις που προκύπτουν από τις δοκιμές που έχουν ήδη εκτελεστεί, την προειδοποίηση: "Προσοχή - η παρούσα ουσία δεν έχει ακόμη δοκιμαστεί πλήρως ".
Άρθρο 14
Περαιτέρω πληροφορίες
1. Ο γνωστοποιών μια ουσία ήδη γνωστοποιημένη σύμφωνα με το άρθρο 7 παράγραφος 1 ή το άρθρο 8 παράγραφος 1 οφείλει να αναφέρει γραπτώς, αυτοβούλως και υπ'ευθύνη του, στην αρμόδια αρχή στην οποία έχει υποβληθεί η αρχική κοινοποίηση:
- τις μεταβολές στις ετήσιες ή συνολικές ποσότητες που διατίθενται στην κοινοτική αγορά από τον ίδιο ή, αν πρόκειται για ουσία που παρασκευάζεται εκτός Κοινότητας και για την οποία ο γνωστοποιών έχει ορισθεί ως μόνος αντιπρόσωπος, από τον ίδιο ή/και άλλους,
- τα τυχόν νέα στοιχεία σχετικά με τις επιπτώσεις της ουσίας στον άνθρωπο ή/και το περιβάλλον, των οποίων αναμένεται ευλόγως ότι έχει λάβει γνώση,
- τις νέες χρήσεις για τις οποίες η ουσία διατίθεται στην αγορά και των οποίων αναμένεται ευλόγως ότι έχει λάβει γνώση,
- τις μεταβολές στη σύσταση της ουσίας, κατά την έννοια των παραρτημάτων VII A, VII B ή VII Γ σημείο 1.3,
- τις μεταβολές που αφορούν την ιδιότητά του (ως παρασκευαστή ή εισαγωγέα).
2. Ο εισαγωγέας ουσίας που παρασκευάζεται από παρασκευαστή εγκατεστημένο εκτός της Κοινότητας, ο οποίος εισάγει την ουσία αυτή στα πλαίσια μιας γνωστοποίησης που έχει προηγουμένως υποβληθεί από μοναδικό αντιπρόσωπο σύμφωνα με το άρθρο 2 παραγραφος 1 στοιχείο δ), οφείλει να βεβαιώνεται ότι ο μοναδικός αντιπρόσωπος διαθέτει ενημερωμένα στοιχεία για τις ποσότητες της ουσίας που έχει εισαγάγει στην κοινοτική αγορά.
Άρθρο 15
Επαναγνωστοποίηση μιας ουσίας και αποφυγή επαναληπτικών πειραματισμών σε σπονδυλωτά
1. Σε περίπτωση ουσίας η οποία έχει ήδη γνωστοποιηθεί σύμφωνα με το άρθρο 7 παράγραφος 1 ή το άρθρο 8 παράγραφος 1, η αρμόδια αρχή μπορεί να δέχεται ότι ο δεύτερος γνωστοποιών αυτής της ουσίας μπορεί, για τους σκοπούς που αναφέρονται στα σημεία 3, 4 και 5 των παραρτημάτων VII A και VII B και στα σημεία 3 και 4 του παραρτήματος VII Γ, να αναφέρεται στα αποτελέσματα των δοκιμών και μελετών που διαβιβάστηκαν από τον πρώτο γνωστοποιούντα, εφόσον ο δεύτερος γνωστοποιών είναι σε θέση να αποδείξει ότι η επαναγνωστοποιούμενη ουσία είναι η ίδια με εκείνη που είχε γνωστοποιηθεί προηγουμένως, συμπεριλαμβανομένου του βαθμού καθαρότητας και της φύσης των προσμείξεων. Για την αναφορά στα αποτελέσματα δοκιμών και μελετών που διαβιβάστηκαν από τον πρώτο γνωστοποιούντα απαιτείται προηγούμενη γραπτή συγκατάθεσή του.
2. Πριν από την εκτέλεση δοκιμών σε σπονδυλωτά με σκοπό την υποβολή γνωστοποίησης σύμφωνα με το άρθρο 7 παράγραφος 1 ή το άρθρο 8 παράγραφος 1 και με την επιφύλαξη της παραγράφου 1 του παρόντος άρθρου, τα πρόσωπα που προτίθενται να υποβάλουν κοινοποιήσεις πρέπει να ζητούν από την αρμόδια αρχή του κράτους μέλους στο οποίο προτίθεται να γνωστοποιήσουν την ουσία, να τους αναφέρει:
α) αν η ουσία που προτίθενται να γνωστοποιήσουν έχει ήδη γνωστοποιηθεί ή όχι και
β) το όνομα και τη διεύθυνση του πρώτου γνωστοποιούντος.
α) η αρμόδια αρχή που δέχεται την αίτηση πείθεται ότι ο υποψήφιος γνωστοποιών προτίθεται να διαθέσει την ουσία στην αγορά στις αναφερόμενες ποσότητες και
β) η ουσία έχει γνωστοποιηθεί προηγουμένως και
γ) ο πρώτος γνωστοποιών δεν έχει ζητήσει και δεν έχει λάβει προσωρινή εξαίρεση από τις διατάξεις του παρόντος άρθρου,
Ο πρώτος και ο υποψήφιος γνωστοποιών λαμβάνουν όλα τα απαραίτητα μέτρα για να επιτύχουν συμφωνία σχετικά με την ανταλλαγή πληροφοριακών στοιχείων ώστε να αποφύγουν την επανάληψη δοκιμών σε σπονδυλωτά.
3. Οι γνωστοποιούντες την ίδια ουσία που έχουν συμφωνήσει να ανταλλάξουν πληροφοριακά στοιχεία σχετικά με το παράρτημα VΙΙ, σύμφωνα με τις διατάξεις των παραγράφων 1 και 2, λαμβάνουν επίσης όλα τα απαραίτητα μέτρα ώστε να συμφωνήσουν για την ανταλλαγή πληροφοριών που προέρχονται από δοκιμές επί σπονδυλωτών σύμφωνα με το άρθρο 7 παράγραφος 2.
4. Για την περίπτωση που παρά τις διατάξεις των παραπάνω παραγράφων 2 και 3, οι γωστοποιούντες και οι υποψήφιοι γνωστοποιούντες της ίδιας ουσίας δεν κατορθώνουν να συμφωνήσουν για την από κοινού χρήση των πληροφοριακών στοιχείων, τα κράτη μέλη μπορούν, όσον αφορά τους γνωστοποιούντες και τους υποψηφίους γνωστοποιούντες εντός της επικράτειάς τους, να θεσπίσουν εθνικά μέτρα τα οποία θα υποχρεώνουν τους εν λόγω γνωστοποιούντες και υποψηφίους γνωστοποιούντες να μοιράζονται τα πληροφοριακά στοιχεία, προκειμένου να αποφευχθούν οι επαναλήψεις πειραματισμών σε σπονδυλωτά ζώα, και να καθορίσουν ταυτόχρονα τη διαδικασία για τη χρήση αυτών των πληροφοριακών στοιχείων, συμπεριλαμβανομένων των διατάξεων για την προσωρινή εξαίρεση που αναφέρεται στο άρθρο 7 παράγραφος 1 δεύτερη περίπτωση καθώς και τη λελογισμένη ισορροπία των συμφερόντων των ενδιαφερομένων μερών.
Άρθρο 16
Δικαιώματα και υποχρεώσεις των αρμόδιων αρχών
1. Τα κράτη μέλη ορίζουν την ή τις αρμόδιες αρχές στις οποίες ανατίθεται η συγκέντρωση των πληροφοριών που αναφέρονται στα άρθρα 7 έως 14 και η εξέταση των στοιχείων αυτών όσον αφορά την τήρηση των απαιτήσεων της οδηγίας.
Επιπλέον, αν κρίνεται αναγκαίο για την αξιολόγηση του κινδύνου που μπορεί να παρουσιάζει μια ουσία, οι αρμόδιες αρχές μπορούν να ζητούν πρόσθετα πληροφοριακά στοιχεία ή/και δοκιμές επαλήθευσης ή επιβεβαίωσης για τις ουσίες ή τα προϊόντα μετασχηματισμού τους, που τους έχουν γνωστοποιηθεί ή για τις οποίες έχουν λάβει πληροφοριακά στοιχεία στο πλαίσιο της παρούσας οδηγίας. Η αίτηση αυτή μπορεί να περιλαμβάνει και αίτηση για τα πληροφοριακά στοιχεία που αναφέρονται στο παράρτημα VΙΙΙ ενωρίτερα από ότι προβλέπεται στο άρθρο 7 παράγραφος 2.
Εξάλλου, οι αρμόδιες αρχές μπορούν:
- να λαμβάνουν τα δείγματα που χρειάζονται για τη διεξαγωγή ελέγχου,
- να ζητούν από τον γνωστοποιούντα να τους διαθέσει τις ποσότητες της γνωστοποιηθείσας ουσίας που θεωρούν απαραίτητες για την διεξαγωγή των δοκιμών επαλήθευσης,
- μέχρις ότου θεσπιστούν κοινοτικές διατάξεις, να λαμβάνουν τα κατάλληλα μέτρα για την ασφαλή χρήση μιας ουσίας.
Για τις ουσίες που γνωστοποιούνται σύμφωνα με το άρθρο 7 παράγραφος 1 και το άρθρο 8 παράγραφοι 1 και 2, η αρμόδια αρχή που λαμβάνει την γνωστοποίηση αξιολογεί τους κινδύνους σύμφωνα με τις γενικές αρχές που εκτίθενται στο άρθρο 3 παράγραφος 2. Στην αξιολόγηση περιλαμβάνονται συστάσεις σχετικά με την εφαρμογή της πλέον ενδεδειγμένης για την ουσία μεθόδου δοκιμής και, ενδεχομένως, συστάσεις μέτρων που θα επιτρέπουν την μείωση των κινδύνων, για τον άνθρωπο και το περιβάλλον, που συνδέονται με την εμπορία της ουσίας. Θα γίνεται περιοδική ενημέρωση της αξιολόγησης βάσει συμπληρωματικών στοιχείων που θα παρέχονται σύμφωνα με τα οριζόμενα στο παρόν άρθρο ή στο άρθρο 7 παράγραφος 2, στο άρθρο 8 παράγραφος 3 και στο άρθρο 14 παράγραφος 1.
2. Όσον αφορά τις γνωστοποιήσεις που υποβάλλονται σύμφωνα με το άρθρο 7, η αρμόδια αρχή ενημερώνει γραπτώς τον γνωστοποιούντα, εντός 60 ημερών από την παραλαβή της γνωστοποίησης, για τη συνέχεια που δίνεται στην γνωστοποίηση, ανάλογα με το αν αυτή είναι σύμφωνη ή όχι προς τις διατάξεις της οδηγίας.
Σε περίπτωση που ο φάκελος γίνει δεκτός, η αρχή γνωστοποιεί στον γνωστοποιούντα τον αριθμό πρωτοκόλλου ο οποίος έχει δοθεί στην κοινοποίησή του. Σε περίπτωση που ο φάκελος δεν γίνει δεκτός, η αρχή ενημερώνει τον γνωστοποιούντα σχετικά με τα πρόσθετα στοιχεία που πρέπει να παράσχει ώστε ο φάκελός του να πληροί τις διατάξεις της οδηγίας.
3. Όσον αφορά τις γνωστοποιήσεις που υποβάλλονται σύμφωνα με το άρθρο 8, η αρμόδια αρχή αποφασίζει, εντός 30 ημερών από την παραλαβή της γνωστοποίησης, αν η γνωστοποίηση είναι σύμφωνη με την οδηγία και, σε περίπτωση που η γνωστοποίηση κρίνεται ότι δεν είναι σύμφωνη, ενημερώνει τον γνωστοποιούντα σχετικά με τα πρόσθετα στοιχεία που πρέπει να παράσχει ώστε ο φάκελός του να πληροί τις διατάξεις της οδηγίας. Αν η γνωστοποίηση είναι σύμφωνη με την οδηγία, η αρχή κοινοποιεί στον γνωστοποιούντα, εντός της ίδιας προθεσμίας από την παραλαβή του φακέλου, τον αριθμό πρωτοκόλλου ο οποίος έχει δοθεί στην γνωστοποίησή του.
4. Όσον αφορά τις ουσίες που παρασκευάζονται εκτός της Κοινότητας και για τις οποίες έχουν υποβληθεί περισσότερες από μία γνωστοποιήσεις για μια ουσία που παράγεται από έναν παρασκευαστή, για τον υπολογισμό της ετήσιας συνολικής ποσότητας που διατίθεται στην αγορά της Κοινότητας ευθύνονται οι αρμόδιες αρχές και η Επιτροπή. Σε περίπτωση που επιτευχθούν τα ποσοτικά όρια που καθορίζονται στο άρθρο 7 παράγραφος 2, η αρμόδια για την παραλαβή των γνωστοποιήσεων αρχή έρχεται σε επαφή με τους γνωστοποιούντες και τους ενημερώνει σχετικά με τα στοιχεία των υπόλοιπων γνωστοποιούντων, εφιστώντας την προσοχή τους στη συλλογική τους ευθύνη, όπως προβλέπεται στο άρθρο 11.
5. Για την επιβεβαίωση ή την τροποποίηση των προτάσεων ταξινόμησης και επισήμανσης των ουσιών ακολουθείται η διαδικασία του άρθρου 28.
6. Με την επιφύλαξη του άθρου 19 παράγραφος 1, τα κράτη μέλη και η Επιτροπή μεριμνούν για την τήρηση της εμπιστευτικότητας των πληροφοριών σχετικά με την εμπορική εκμετάλλευση και την παρασκευή των προϊόντων.
Άρθρο 17
Συμμετοχή της Επιτροπής στη διαδικασία της γνωστοποίησης
Όταν ένα κράτος μέλος λάβει το φάκελο γνωστοποίησης που αναφέρεται στο άρθρο 7 παράγραφος 1 και στο άρθρο 8 παράγραφος 1, ή πληροφοριακά στοιχεία από πρόσθετες δοκιμές που εκτελούνται σύμφωνα με το άρθρο 7 παράγραφος 2 και το άρθρο 8 παράγραφος 3 ή περαιτέρω πληροφορίες που υποβάλλονται σύμφωνα με το άρθρο 14, αποστέλλει το συντομότερο δυνατόν στην Επιτροπή αντίγραφο του φακέλου ή των περαιτέρω πληροφοριών ή περίληψή τους.
Όταν πρόκειται για τα πρόσθετα πληροφοριακά στοιχεία που αναφέρονται στο άρθρο 16 παράγραφος 1, η αρμόδια αρχή γνωστοποιεί στην Επιτροπή τις επιλεχθείσες δοκιμές, τους λόγους για τους οποίους προκρίθηκαν, και, ενδεχομένως, αξιολόγηση των αποτελεσμάτων. Όταν πρόκειται για πληροφορίες που λαμβάνονται σύμφωνα με το άρθρο 13 παράγραφος 2, η αρμόδια αρχή διαβιβάζει στην Επιτροπή τα στοιχεία που ενδέχεται να ενδιαφέρουν τόσο την Επιτροπή όσο και τις άλλες αρμόδιες αρχές.
Η αξιολόγηση των κινδύνων σύμφωνα με το άρθρο 16 παράγραφος 1 ή περίληψη της αξιολόγησης διαβιβάζονται στην Επιτροπή μόλις είναι διαθέσιμες.
Άρθρο 18
Υποχρεώσεις της Επιτροπής
1. Μετά την παραλαβή των φακέλων και των πληροφοριών που αναφέρονται στο άρθρο 17, η Επιτροπή διαβιβάζει αντίγραφα στα κράτη μέλη. Εξάλλου, η Επιτροπή, όταν το κρίνει σκόπιμο, διαβιβάζει κάθε άλλη σχετική πληροφορία που έχει λάβει στο πλαίσιο της παρούσας οδηγίας.
2. Η αρμόδια αρχή κάθε κράτους μέλους μπορεί να διαβουλεύεται απευθείας με την αρμόδια αρχή η οποία έλαβε την αρχική γνωστοποίηση, ή με την Επιτροπή, για συγκεκριμένες λεπτομέρειες των στοιχείων που περιέχονται στο φάκελο που απαιτείται σύμφωνα με την παρούσα οδηγία ή την αξιολόγηση των κινδύνων που ορίζεται στο άρθρο 16 παράγραφος 1- η αρμόδια αυτή αρχή μπορεί επίσης να εισηγείται να ζητηθούν πρόσθετες δοκιμές ή πληροφορίες ή να τροποποιηθεί η αξιολόγηση των κινδύνων. Αν η αρμόδια αρχή η οποία έλαβε την αρχική γνωστοποίηση δεν δέχεται τις εισηγήσεις άλλων αρχών για πρόσθετες πληροφορίες, για δοκιμές επαλήθευσης ή για τροποποιήσεις που έγιναν στα προγράμματα μελετών που προβλέπονται στο παράρτημα VIII ή για την αξιολόγηση των κινδύνων, αναφέρει τους σχετικούς λόγους στις άλλες αυτές αρχές. Εάν οι ενδιαφερόμενες αρχές δεν μπορούν να συμφωνήσουν και αν μια από αυτές κρίνει αιτιολογημένα ότι, παρόλα αυτά, όντως απαιτούνται δοκιμές επαλήθευσης ή τροποποιήσεις των προγραμμάτων μελετών ή αξιολόγηση των κινδύνων προκειμένου να προστατευθεί ο άνθρωπος και το περιβάλλον, η αρχή αυτή μπορεί να ζητήσει από την Επιτροπή να λάβει σχετική απόφαση με τη διαδικασία του άρθρου 29 παράγραφος 4 στοιχείο β).
Άρθρο 19
Απόρρητο των πληροφοριών
1. Αν ο κοινοποιών κρίνει ότι υπάρχει πρόβλημα απορρήτου, μπορεί να υποδεικνύει τις πληροφορίες που προβλέπονται στα άρθρα 7, 8 και 14 τις οποίες θεωρεί ευαίσθητες από εμπορική άποψη και των οποίων η κοινολόγηση θα μπορούσε να τον ζημιώσει βιομηχανικά ή εμπορικά, και οι οποίες συνεπώς επιθυμεί να μείνουν απόρρητες για κάθε άλλο πρόσωπο εκτός των αρμόδιων αρχών και της Επιτροπής. Η ενέργεια αυτή πρέπει να αιτιολογείται.
Για τις γνωστοποιήσεις και τις πληροφορίες που υποβάλλονται σύμφωνα με το άρθρο 7 παράγραφοι 1 και 2 και το άρθρο 8 παράγραφοι 1, 2 και 3, το βιομηχανικό και εμπορικό απόρρητο δεν μπορεί να ισχύει για:
α) την εμπορική ονομασία της ουσίας-
β) το όνομα του παρασκευαστή και του γνωστοποιούντος-
γ) τα φυσικοχημικά στοιχεία της ουσίας σε σχέση με το σημείο 3 των παραρτημάτων VII A, VII B και VII Γ-
δ) τις μεθόδους με τις οποίες είναι δυνατόν να αδρανοποιηθεί η ουσία-
ε) τα συνοπτικά αποτελέσματα των τοξικολογικών και οικοτοξικολογικών δοκιμών-
η) τις πληροφορίες που περιέχονται στο δελτίο δεδομένων ασφαλείας-
θ) στην περίπτωση των ουσιών του παραρτήματος Ι, τις αναλυτικές μεθόδους που καθιστούν δυνατή την ανίχνευση μιας επικίνδυνης ουσίας όταν ελευθερώνεται στο περιβάλλον, καθώς και τον προσδιορισμό της άμεσης έκθεσης των ανθρώπων στην ουσία αυτή.
Αν, μεταγενέστερα, ο γνωστοποιών ή ο παρασκευαστής ή ο εισαγωγέας αποκαλύψει ο ίδιος στοιχεία τα οποία προηγουμένως ήταν απόρρητα, πρέπει να ενημερώνει γι' αυτό την αρμόδια αρχή.
2. Η αρμόδια αρχή που λαμβάνει την γνωστοποίηση ή τις πληροφορίες αποφασίζει, υπ' ευθύνη της, ποιές από τις πληροφορίες καλύπτονται από το βιομηχανικό και εμπορικό απόρρητο σύμφωνα με την παράγραφο 1.
Οι πληροφορίες που έχουν θεωρηθεί ως απόρρητες από την αρμόδια αρχή που παραλαμβάνει το φάκελο γνωστοποίησης του γνωστοποιούντος πρέπει να αντιμετωπίζονται ως τέτοιες τόσο από τις αρμόδιες αρχές όσο και από την Επιτροπή.
3. &{ΘO};ι ουσίες που περιέχονται στον πίνακα που προβλέπεται στο άρθρο 21 παράγραφος 1, και οι οποίες δεν έχουν ταξινομηθεί ως επικίνδυνες κατά την έννοια της παρούσας οδηγίας, μπορούν να ονομάζονται με την εμπορική τους ονομασία εφ' όσον το ζητά η αρμόδια αρχή στην οποία υποβάλλεται η γνωστοποίηση. Κανονικά, οι ουσίες αυτές μπορούν να περιλαμβάνονται στον πίνακα με την εμπορική τους ονομασία για χρονικό διάστημα τριών ετών το πολύ. Εντούτοις, αν η αρμόδια αρχή στην οποία υποβάλλεται ο φάκελος θεωρεί ότι η δημοσίευση αυτής καθ' εαυτής της χημικής ονομασίας, σύμφωνα με την ονοματολογία IUPAC, θα μπορούσε να αποκαλύψει στοιχεία που αφορούν την εμπορική εκμετάλλευση ή την παρασκευή της ουσίας, τότε η ουσία μπορεί να καταχωρείται με την εμπορική της μόνον ονομασία, για το χρονικό διάστημα που κρίνει η αρμόδια αρχή.
Αν το ζητήσει η αρμόδια αρχή που παραλαμβάνει την γνωστοποίηση, οι επικίνδυνες ουσίες μπορούν να καταχωρούνται στον πίνακα με την εμπορική τους μονον ονομασία, μέχρις ότου καταχωρηθούν στο παράρτημα Ι.
4. Οι εμπιστευτικές πληροφορίες που φέρονται εις γνώσιν της Επιτροπής ή ενός κράτους μέλους τηρούνται μυστικές.
Εν πάση περιπτώσει, οι πληροφορίες αυτές:
- κοινοποιούνται μόνο στις αρχές των οποίων οι αρμοδιότητες ορίζονται στο άρθρο 16 παράγραφος 1,
- μπορούν, εντούτοις, να κοινολογούνται σε πρόσωπα που συμμετέχουν άμεσα σε διοικητικές ή δικαστικές διαδικασίες που συνεπάγονται την επιβολή κυρώσεων και αποσκοπούν στον έλεγχο των ουσιών που διατίθενται στην αγορά, καθώς και στα πρόσωπα τα οποία συμμετέχουν ή γνωμοδοτούν κατά τη διάρκεια μιας νομοθετικής διαδικασίας.
Άρθρο 20
Ανταλλαγή συνοπτικών φακέλων
1. Τα στοιχεία που παρέχονται σύμφωνα με το άρθρο 17 και το άρθρο 18 παράγραφος 1, μπορούν να διαβιβάζονται στην Επιτροπή και τα κράτη μέλη υπό συνοπτική μορφή.
Στην περίπτωση αυτή και στα πλαίσια του άρθρου 18 παράγραφος 2, οι αρμόδιες αρχές ενός κράτους μέλους και η Επιτροπή έχουν, ανά πάσα στιγμή, πρόσβαση στο φάκελο της κοινοποίησης και στις πρόσθετες πληροφορίες.
2. Για την ανταλλαγή πληροφοριών που αναφέρεται στο άρθρο 17 και το άρθρο 18 παράγραφος 1, η Επιτροπή καταρτίζει ένα κοινό έντυπο, το οποίο εγκρίνεται με τη διαδικασία του άρθρου 29.
Άρθρο 21
Πίνακες υπαρχουσών και νέων ουσιών
1. Η Επιτροπή τηρεί πίνακα όλων των ουσιών που της κοινοποιούνται σύμφωνα με την παρούσα οδηγία. Ο πίνακας αυτός καταρτίζεται σύμφωνα με τις διατάξεις της απόφασης 85/71/ΕΟΚ της Επιτροπής (32).
Άρθρο 22
Συσκευασία
1. Τα κράτη μέλη λαμβάνουν όλα τα απαραίτητα μέτρα ώστε να εξασφαλίζεται ότι οι επικίνδυνες ουσίες μπορούν να διατίθενται στην αγορά μόνον αν η συσκευασία τους πληροί τις παρακάτω προϋποθέσεις:
α) οι συσκευασίες πρέπει να σχεδιάζονται και να κατασκευάζονται κατά τρόπον ώστε να αποφεύγεται οποιαδήποτε απώλεια του περιεχομένου. Η διάταξη αυτή δεν ισχύει εφόσον προβλέπονται ειδικά συστήματα ασφαλείας-
β) το υλικό από το οποίο κατασκευάζονται η συσκευασία και τα πώματα δεν πρέπει να προσβάλλεται από το περιεχόμενο, ούτε να σχηματίζει με αυτό επικίνδυνες ενώσεις-
γ) όλα τα μέρη της συσκευασίας και των πωμάτων της πρέπει να είναι στερεά και ανθεκτικά, ώστε να αποκλείεται κάθε χαλάρωση και να ανταποκρίνονται ασφαλώς στις συνήθεις απαιτήσεις χειρισμού-
δ) τα δοχεία που διαθέτουν πώμα που μπορεί να επαναχρησιμοποιθεί πρέπει να είναι σχεδιασμένα κατά τέτοιο τρόπο ώστε η συσκευασία να μπορεί να ανοιγοκλείνεται επανειλημμένα χωρίς να υπάρχει απώλεια του περιεχομένου-
ε) όλα τα δοχεία, ανεξαρτήτως χωρητικότητας, που περιέχουν ουσίες που πωλούνται ή διατάθενται στο ευρύ κοινό και που φέρουν την επισήμανση "πολύ τοξικό ", "τοξικό " ή "διαβρωτικό " κατά την έννοια της παρούσας οδηγίας πρέπει να είναι εφοδιασμένα με πώμα ασφαλείας για τα παιδιά και να φέρουν ανάγλυφη προειδοποίηση κινδύνου-
στ) όλα τα δοχεία, ανεξαρτήτως περιεκτικότητας, που περιέχουν ουσίες που πωλούνται ή διατίθενται στο ευρύ κοινό και που φέρουν την επισήμανση "επιβλαβές ", "εξαιρετικά εύφλεκτο " ή "πολύ εύφλεκτο " κατά την έννοια της παρούσας οδηγίας πρέπει να φέρουν ανάγλυφη προειδοποίηση κινδύνου.
2. Τα κράτη μέλη μπορούν επίσης να απαιτούν οι συσκευασίες να κλείνονται αρχικά με σφραγίδα κατά τρόπο ώστε η σφραγίδα να καταστρέφεται ανεπανόρθωτα με το πρώτο άνοιγμα.
3. Οι κατηγορίες ουσιών των οποίων οι συσκευασίες πρέπει να πληρούν τις διατάξεις που αναφέρονται στην παράγραφος 1 στοιχεία ε) και στ), τροποποιούνται με τη διαδικασία του άρθρου 29.
4. Οι τεχνικές προσδιαγραφές που αφορούν τις διατάξεις που αναφέρονται στην παράγραφος 1 στοιχεία ε) και στ) θεσπίζονται με τη διαδικασία του άρθρου 29 παράγραφος 4 στοιχείο α) και αναγράφονται στο παράρτημα IX σημεία Α και Β της παρούσας οδηγίας.
Άρθρο 23
Επισήμανση
1. Τα κράτη μέλη λαμβάνουν όλα τα αναγκαία μέτρα ώστε οι επικίνδυνες ουσίες να μπορούν να διατίθενται στην αγορά μόνον αν η επισήμανση της συσκευασίας τους πληροί τις ακόλουθες προϋποθέσεις:
2. Κάθε συσκευασία πρέπει να φέρει ευανάγνωστα και ανεξίτηλα τις ακόλουθες ενδείξεις:
α) ονομασία της ουσίας, από τις ονομασίες οι οποίες αναφέρονται στο παράρτημα Ι. Στην περίπτωση κατά την οποία η ουσία δεν περιλαμβάνεται στο παράρτημα Ι, η ονομασία δίδεται βάσει διεθνώς ανεγνωρισμένης ονοματολογίας-
β) όνομα, πλήρη διεύθυνση και αριθμό τηλεφώνου του υπευθύνου για την εμπορία της ουσίας ο οποίος είναι εγκατεστημένος στο εσωτερικό της Κοινότητας, είτε αυτός είναι ο παρασκευαστής, είτε ο εισαγωγέας, είτε ο διανομέας-
γ) σύμβολα κινδύνου, όταν έχουν οριστεί, και ένδειξη των κινδύνων που παρουσιάζει η χρήση της ουσίας. Τα σύμβολα και οι ενδείξεις κινδύνου πρέπει να συμφωνούν με εκείνα που αναφέρονται στο παράρτημα ΙΙ (34). Τα σύμβολα τυπώνονται με μαύρο χρώμα σε πορτοκαλοκίτρινο φόντο. Τα σύμβολα και οι ενδείξεις κινδύνου που πρέπει να χρησιμοποιούνται για κάθε ουσία αναφέρονται στο παράρτημα Ι. Τα σύμβολα και οι ενδείξεις κινδύνου για τις επικίνδυνες ουσίες που δεν περιλαμβάνονται ακόμα στο παράρτημα Ι αποδίδονται σύμφωνα με τους κανόνες του παραρτήματος VΙ.
Όταν σε μια ουσία αποδίδονται περισσότερα του ενός σύμβολα:
- η υποχρέωση αναγραφής του συμβόλου Τ καθιστά προαιρετικά τα σύμβολα Χ και C, πλην αντιθέτου διατάξεως του παραρτήματος Ι,
- η υποχρέωση αναγραφής του συμβόλου C καθιστά προαιρετικό το σύμβολο Χ,
- η υποχρέωση αναγραφής του συμβόλου Ε καθιστά προαιρετικά τα σύμβολα F και Ο-
δ) τις τυποποιημένες φράσεις με τις οποίες υποδηλώνονται οι ιδιαίτεροι κίνδυνοι τους οποίους συνεπάγεται η χρήση της ουσίας (φράσεις R). Το περιεχόμενο των φράσεων R πρέπει να συμφωνεί προς τις ενδείξεις του παραρτήματος ΙΙΙ. Οι φράσεις R που πρέπει να χρησιμοποιούνται για κάθε ουσία αναφέρονται στο παράρτημα Ι. Στην περίπτωση των επικίνδυνων ουσιών που δεν περιλαμβάνονται ακόμη στο παράρτημα Ι, οι φράσεις R που πρέπει να χρησιμοποιούνται ορίζονται σύμφωνα με τους κανόνες του παραρτήματος VΙ-
ε) τις τυποποιημένες φράσεις για τις οδηγίες ασφαλούς χρήσης της ουσίας (φράσεις S). Το περιεχόμενο των φράσεων αυτών πρέπει να συμφωνεί προς τις ενδείξεις του παραρτήματος ΙV. Οι φράσεις S που πρέπει να χρησιμοποιούνται για κάθε ουσία περιλαμβάνονται στο παράρτημα Ι. Στην περίπτωση των επικίνδυνων ουσιών που δεν περιλαμβάνονται ακόμη στο παράρτημα Ι, οι φράσεις S που πρέπει να χρησιμοποιούνται ορίζονται σύμφωνα με τους κανόνες του παραρτήματος VI-
στ) τον αριθμό ΕΟΚ, εάν έχει δοθεί. Ο αριθμός ΕΟΚ λαμβάνεται από τον EINECS ή τον πίνακα που προβλέπει το άρθρο 21 παράγραφος 1.
Επιπλέον, όσον αφορά τις ουσίες που περιλαμβάνονται στο παράρτημα Ι, η ετικέτα φέρει επίσης την ένδειξη "ετικέτα ΕΟΚ ".
3. Για τις ερεθιστικές, τις πολύ εύφλεκτες, τις εύφλεκτες και τις οξειδωτικές ουσίες δεν απαιτείται αναγραφή των τυποποιημένων φράσεων R και S όταν η χωρητικότητα της συσκευασίας δεν υπερβαίνει τα 125 ml. Το ίδιο ισχύει και για τις επιβλαβείς ουσίες, του ίδιου όγκου, που δεν πωλούνται λιανικά στο ευρύ κοινό.
4. Οι ενδείξεις "μη τοξικό ", "αβλαβές " ή άλλες ανάλογες δεν πρέπει να αναγράφονται στην ετικέτα ή στη συσκευασία των ουσιών που εμπίπτουν στο πεδίο εφαρμογής της παρούσας οδηγίας.
Άρθρο 24
Εφαρμογή των όρων επισήμανσης
Οι ετικέτες με τις διαστάσεις αυτές προορίζονται αποκλειστικά για την αναγραφή των στοιχείων που απαιτούνται από την παρούσα οδηγία και, ενδεχομένως, για τις συμπληρωματικές ενδείξεις υγιεινής ή ασφάλειας.
2. Δεν απαιτείται ετικέτα όταν η ίδια η συσκευασία φέρει, με εμφανή τρόπο, τις απαιτούμενες ενδείξεις όπως ορίζεται στην παράγραφο 1.
3. Το χρώμα και η μορφή της ετικέτας ή, στην περίπτωση της παραγράφου 2, της συσκευασίας, πρέπει να είναι τέτοια ώστε το σύμβολο κινδύνου και το φόντο του να διακρίνονται εύκολα.
4. Οι απαιτούμενες σύμφωνα με το άρθρο 23 πληροφορίες της ετικέτας πρέπει να ξεχωρίζουν σαφώς από το φόντο και να έχουν επαρκές μέγεθος και απόσταση ώστε να είναι ευανάγνωστες.
Οι ειδικές διατάξεις που αφορούν την παρουσίαση και το μέγεθος αυτών των πληροφοριών θα ορισθούν στο παράρτημα VΙ, με τη διαδικασία του άρθρου 29 παράγραφος 4 στοιχείο β).
5. Τα κράτη μέλη μπορούν να εξαρτούν τη διάθεση των επικίνδυνων ουσιών στην αγορά της επικράτειάς τους από τη χρήση της ή των επισήμων γλωσσών στις ετικέτες.
6. Οι απαιτήσεις της παρούσας οδηγίας ως προς την επισήμανση θεωρείται ότι πληρούνται:
α) στην περίπτωση εξωτερικής συσκευασίας που περιέχει μία ή περισσότερες εσωτερικές συσκευασίες, αν η εξωτερική συσκευασία φέρει επισήμανση σύμφωνη προς τους διεθνείς κανονισμούς για τη μεταφορά επικίνδυνων ουσιών και αν η εσωτερική συσκευασία ή συσκευασίες φέρουν επισήμανση σύμφωνη με την παρούσα οδηγία-
β) στην περίπτωση μιας και μόνης συσκευασίας:
- αν η συσκευασία αυτή φέρει επίσημανση σύμφωνη προς τους διεθνείς κανονισμούς για τη μεταφορά επικίνδυνων ουσιών καθώς και προς το άρθρο 23 παράγραφος 2 στοιχεία α), β), δ), ε) και στ) και
- σε ορισμένες περιπτώσεις, για ειδικούς τύπους συσκευασίας όπως π.χ. οι κινητές φιάλες αερίου, σύμφωνα με τις ειδικές προδιαγραφές του παραρτήματος VI.
Για τις επικίνδυνες ουσίες που δεν εξέρχονται από την επικράτεια κράτους μέλους, μπορεί να επιτρέπεται επισήμανση σύμφωνη προς τους εθνικούς κανόνες αντί της επισήμανσης που γίνεται σύμφωνα με τους διεθνείς κανόνες για τη μεταφορά επικίνδυνων ουσιών.
Άρθρο 25
Εξαιρέσεις από τους όρους επισήμανσης και συσκευασίας
1. Τα άρθρα 22, 23 και 24 δεν ισχύουν για τις διατάξεις που αφορούν τα πυρομαχικά και τα εκρηκτικά που διατίθενται στην αγορά και προορίζονται για την παραγωγή πρακτικών αποτελεσμάτων με έκρηξη ή για πυροτεχνικούς σκοπούς.
Τα προαναφερόμενα άρθρα δεν ισχύουν ούτε για τις διατάξεις σχετικά με το βουτάνιο, το προπάνιο και το υγραέριο έως τις 30 Απριλίου 1997.
2. Εξάλλου, τα κράτη μέλη μπορούν να επιτρέπουν:
α) η επισήμανση που απαιτείται κατά το άρθρο 23 γίνεται με οποιοδήποτε άλλο κατάλληλο τρόπο σε περιπτώσεις συσκευασιών που λόγω των περιορισμένων τους διαστάσεων ή για άλλο λόγο δεν προσφέρονται για επισήμανση σύμφωνη προς το άρθρο 24 παράγραφοι 1 και 2-
β) κατά παρέκκλιση από τα άρθρα 23 και 24, οι συσκευασίες των επικίνδυνων ουσιών που δεν είναι ούτε εκρηκτικές ούτε πολύ τοξικές ούτε τοξικές να μπορούν να μην επισημαίνονται ή να επισημαίνονται κατ' άλλο τρόπο, αν περιέχουν ποσότητες τόσο μικρές ώστε να μη δικαιολογείται φόβος κινδύνου για τα πρόσωπα που χειρίζονται τις ουσίες αυτές ή για τους τρίτους-
γ) κατά παρέκκλιση από τα άρθρα 23 και 24, οι συσκευασίες των εκρηκτικών, πολύ τοξικών ή τοξικών ουσιών να μπορούν να επισημαίνονται κατ' άλλο κατάλληλο τρόπο όταν οι περιορισμένες τους διαστάσεις δεν επιτρέπουν την επισήμανση που προβλέπουν τα άρθρα αυτά και εφόσον δεν δικαιολογείται φόβος κινδύνου για τα πρόσωπα που χειρίζονται τις ουσίες αυτές ή για τους τρίτους.
Η παρέκκλιση αυτή δεν επιτρέπει τη χρήση συμβόλων ή ενδείξεων κινδύνου ή φράσεων R ή S διαφορετικών από αυτές που ορίζονται στην παρούσα οδηγία.
3. Αν ένα κράτος μέλος κάνει χρήση των δυνατοτήτων που προβλέπονται στην παράγραφο 2, ενημερώνει σχετικά την Επιτροπή.
Άρθρο 26
Διαφήμιση
Απαγορεύεται κάθε διαφήμιση ουσίας που υπάγεται σε μία ή περισσότερες από τις κατηγορίες που αναφέρονται στο άρθρο 2 παράγραφος 2, εάν δεν γίνεται αναφορά στην ή στις συγκεκριμένες κατηγορίες.
Άρθρο 27
Δελτία δεδομένων ασφαλείας
1. Κατά την πρώτη διάθεση μιας επικίνδυνης ουσίας ή εάν είναι σκόπιμο και πριν από αυτή, κάθε παρασκευαστής, εισαγωγέας ή διανομέας απευθύνει στον αποδέκτη δελτίο με δεδομένα ασφαλείας, προκειμένου να δοθεί η δυνατότητα ειδικότερα στους επαγγελματίες χρήστες να λάβουν τα απαραίτητα μέτρα για την προστασία του περιβάλλοντος καθώς και της υγείας και της ασφάλειας στο χώρο εργασίας. Το δελτίο αυτό πρέπει να περιλαμβάνει τα απαραίτητα στοιχεία για την προστασία τους ανθρώπου και του περιβάλλοντος.
Το δελτίο αυτό μπορεί να διαβιβάζεται εγγράφως ή δια της ηλεκτρονικής οδού. Στη συνέχεια, ο παρασκευαστής, ο εισαγωγέας ή ο αντιπρόσωπος υποχρεούται να κοινοποιεί στον παραλήπτη του δελτίου δεδομένων ασφαλείας κάθε νέα σχετική πληροφορία που αφορά την ουσία, η οποία περιήλθε εις γνώση του.
2. Οι γενικοί κανόνες για τη σύνταξη, τη διανομή, το περιεχόμενο και τη μορφή του δελτίου δεδομένων ασφαλείας που αναφέρεται στην παράγραφο 1 θα οριστούν με τη διαδικασία του άρθρου 29 παράγραφος 4 στοιχείο α).
Άρθρο 28
Προσαρμογή στην πρόοδο της τεχνολογίας
Οι απαραίτητες τροποποιήσεις για την προσαρμογή των παραρτημάτων στην τεχνολογική πρόοδο θεσπίζονται με τη διαδικασία του άρθρου 29.
Άρθρο 29
Διαδικασία για την προσαρμογή στην τεχνική πρόοδο
1. Η Επιτροπή των Ευρωπαϊκών Κοινοτήτων επικουρείται από επιτροπή που αποτελείται από τους αντιπροσώπους των κρατών μελών και προεδρεύεται από τον αντιπρόσωπο της Επιτροπής.
2. Ο αντιπρόσωπος της Επιτροπής των Ευρωπαϊκών Κοινοτήτων υποβάλει στην επιτροπή σχέδιο των μέτρων που πρέπει να ληφθούν. Η εν λόγω επιτροπή εκφέρει τη γνώμη της επί του σχεδίου αυτού μέσα σε προθεσμία που μπορεί να καθορίσει ο πρόεδρος ανάλογα με τον επείγοντα χαρακτήρα του υπό συζήτηση θέματος, αποφαίνεται δε με την πλειοψηφία που προβλέπεται στο άρθρο 148 παράγραφος 2 της συνθήκης για τις αποφάσεις που καλείται να λάβει το Συμβούλιο κατόπιν πρότασης της Επιτροπής. Κατά την ψηφοφορία στα πλαίσια της επιτροπής, οι ψήφοι των αντιπροσώπων των κρατών μελών σταθμίζονται όπως προβλέπεται στο προαναφερόμενο άρθρο. Ο πρόεδρος δεν λαμβάνει μέρος στην ψηφοφορία.
3. Η Επιτροπή των Ευρωπαϊκών Κοινοτήτων θεσπίζει τα προτεινόμενα μέτρα εφόσον είναι σύμφωνα με τη γνώμη της επιτροπής.
Αν τα προτεινόμενα μέτρα δεν είναι σύμφωνα με τη γνώμη της επιτροπής, ή ελλείψει γνώμης, η Επιτροπή των Ευρωπαϊκών Κοινοτήτων υποβάλλει χωρίς καθυστέρηση στο Συμβούλιο πρόταση σχετική με τα μέτρα που πρέπει να ληφθούν. Το Συμβούλιο αποφασίζει με ειδική πλειοψηφία.
4. α) Εκτός των περιπτώσεων που αναφέρονται στο στοιχείο β) κατωτέρω, εάν το Συμβούλιο δεν αποφανθεί μετά πάροδο τριών μηνών από την υποβολή του θέματος στο Συμβούλιο, τότε τα προτεινόμενα μέτρα θεσπίζονται από την Επιτροπή. Στην περίπτωση που αναφέρεται στο άρθρο 31 παράγραφος 2 το χρονικό αυτό διάστημα ανέρχεται σε έξι εβδομάδες.
β) Στις περιπτώσεις των μέτρων προσαρμογής στην τεχνική πρόοδο, των παραρτημάτων ΙΙ, VI, VII και VIII, αν, μετά την πάροδο τριών μηνών από της υποβολής του θέματος στο Συμβούλιο, αυτό το τελευταίο δεν έχει αποφανθεί, τα προτεινόμενα μέτρα θεσπίζονται από την Επιτροπή, πλην της περιπτώσεως κατά την οποία το Συμβούλιο έχει ταχθεί εναντίον των μέτρων αυτών με απλή πλειοψηφία.
Άρθρο 30
Ρήτρα ελεύθερης κυκλοφορίας
Τα κράτη μέλη δεν μπορούν να απαγορεύουν, να περιορίζουν ή να παρεμποδίζουν για λόγους κοινοποίησης, ταξινόμησης, συσκευασίας ή επισήμανσης, κατά την έννοια της παρούσας οδηγίας, τη διάθεση ουσιών στην αγορά εφόσον αυτές πληρούν τους όρους της παρούσας οδηγίας.
Άρθρο 31
Ρήτρα διασφάλισης
1. Αν, βάσει νέων πληροφοριακών στοιχείων ένα κράτος μέλος διαπιστώνει αιτιολογημένα ότι μια ουσία που έχει γίνει δεκτή ως μη αντιβαίνουσα στις διατάξεις της παρούσας οδηγίας, παρουσιάζει, λόγω της ταξινόμησης, της συσκευασίας ή της επισήμανσής της, που δεν είναι πλέον οι πρέπουσες, κινδύνους για τον άνθρωπο ή το περιβάλλον, μπορεί προσωρινά να αλλάζει την ταξινόμηση της ουσίας, να απαγορεύει ή να εξαρτά από ειδικούς όρους τη διάθεση της επικίνδυνσης αυτής ουσίας στην αγορά της επικράτειάς του, οπότε ενημερώνει αμέσως την Επιτροπή και τα λοιπά κράτη μέλη, εκθέτοντας επακριβώς τους λόγους που αιτιολογούν την απόφασή του.
2. Η Επιτροπή αποφασίζει σύμφωνα με τη διαδικασία του άρθρου 29 παράγραφος 4 στοιχείο α).
3. Εάν, μετά τη λήψη απόφασης σύμφωνα με τις διατάξεις της παραγράφου 2, η Επιτροπή κρίνει ότι, για τις περιπτώσεις που αναφέρονται στην παράγραφος 1 ανωτέρω, πρέπει να γίνουν τεχνικές προσαρμογές στα παραρτήματα της παρούσας οδηγίας, λαμβάνει σχετική απόφαση σύμφωνα με τη διαδικασία που προβλέπεται στο άρθρο 29.
Άρθρο 32
Εκθέσεις
1. Κάθε τρία χρόνια, τα κράτη μέλη υποβάλλουν στην Επιτροπή έκθεση σχετικά με την εφαρμογή της παρούσας οδηγίας στην επικράτειά τους. Η πρώτη έκθεση υποβάλλεται τρία χρόνια μετά την εφαρμογή της παρούσας οδηγίας.
2. Βάσει των πληροφοριών της παραγράφου 1, η Επιτροπή καταρτίζει, κάθε τρία χρόνια, εμπεριστατωμένη έκθεση και τη διαβιβάζει στα κράτη μέλη.
2. Τα άρθρα 24, 25 και 27 γίνονται αντίστοιχε άρθρα 33, 34 και 35.
3. Τα παραρτήματα ΙΙ, VI, VII και VIII τροποποιούνται ως εξής:
- το παράρτημα ΙΙ τροποποιείται με την προσθήκη ενός συμβόλου για την επικινδυνότητα για το περιβάλλον σύμφωνα με το παράρτημα 1 της παρούσας οδηγίας.
- το παράρτημα VI Μέρος 1 σημείο αντικαθίσταται όπως ορίζεται στο παράρτημα 2 της παρούσας οδηγίας.
- το παράρτημα VII αντικαθίσταται όπως ορίζεται στο παράρτημα 3 της παρούσας οδηγίας.
- το παράρτημα VIII αντικαθίσταται όπως ορίζεται στο παράρτημα 4 της παρούσας οδηγίας.
- στο άρθρο 10 παράγραφος 3 και στο άρθρο 11, το "άρθρο 8γ" αντικαθίσταται από το "άρθρο 28".
3. Η οδηγία 78/631/ΕΟΚ τροποποιείται ως εξής:
- στο άρθρο 6 παράγραφος 2 στοιχείο ζ), το "άρθρο 6" αντικαθίσταται από το "άρθρο 23",
- στο άρθρο 10 παράγραφος 3 και στο άρθρο 11, το "άρθρο 8γ" αντικαθίσταται από το "άρθρο 28".
4. Η οδηγία 88/379/ΕΟΚ τροποποιείται ως εξής:
- στη δεύτερη και όγδοη παράγραφο των αιτιολογικών σκέψεων, η παραπομπή στην οδηγία 79/831/ΕΟΚ αντικαθίσταται από παραπομπή στην παρούσα οδηγία,
- στο άρθρο 3 παράγραφος 3, οι όροι "οι καρκινογόνες, μεταλλαξογόνες και τερατογόνες δράσεις", αντικαθίστανται από τους όρους "καρκινογόνες και μεταλλαξογόνες δράσεις και δράσεις στην αναπαραγωγή",
- στο άρθρο 3 παράγραφος 5 το "άρθρο 8 παράγραφος 2 της οδηγίας 67/548/ΕΟΚ" αντικαθίσταται από το "άρθρο 13 παράγραφος 3 της οδηγίας 67/548/ΕΟΚ",
- στο άρθρο 3 παράγραφος 5, το στοιχείο ιε) διαβάζεται ως εξής:
"ιε) θεωρούνται ως τοξικά για την αναπαραγωγή και χαρακτηρίζονται τουλάχιστον με το σήμα κινδύνου και την ένδειξη κινδύνου "τοξικό ", τα παρασκευάσματα που περιέχουν ουσία ανάλογης δράσης που συνοδεύεται από μία τουλάχιστον από τις τυποποιημένες φράσεις R που ορίζονται στο παράρτημα VΙ της οδηγίας 67/548/ΕΟΚ η οποία δηλώνει τις τοξικές για την αναπαραγωγή ουσίες της κατηγορίας 1 σε συγκέντρωση μεγαλύτερη ή ίση:
- είτε από τη συγκέντρωση που καθορίζεται για την εν λόγω ουσία στο παράρτημα Ι της οδηγίας 67/548/ΕΟΚ,
- είτε από τη συγκέντρωση που καθορίζεται στο σημείο 6 του παραρτήματος Ι (πίνακας VΙ) της παρούσας οδηγίας εφόσον η ουσία ή ουσίες δεν αναγράφονται στο παράρτημα Ι της οδηγίας 67/548/ΕΟΚ ή αναγράφονται χωρίς όρια συγκέντρωσης,"
- στο άρθρο 3 παράγραφος 5, το στοιχείο ιστ) διαβάζεται ως εξής:
"ιστ) θεωρούνται εξομοιώσιμα με τοξικά για την αναπαραγωγή και χαρακτηρίζονται τουλάχιστον με το σήμα κινδύνου και την ένδειξη κινδύνου "τοξικό ", τα παρασκευάσματα που περιέχουν ουσία ανάλογης δράσης που συνοδεύεται από μία τουλάχιστον από τις τυποποιημένες φράσεις R που ορίζονται στο παράρτημα VΙ της οδηγίας 67/548/ΕΟΚ η οποία δηλώνει τις τοξικές για αναπαραγωγή ουσίες της κατηγορίας 2 σε συγκέντρωση μεγαλύτερη ή ίση:
- είτε από τη συγκέντρωση που καθορίζεται για την εν λόγω ουσία στο παράρτημα Ι της οδηγίας 67/548/ΕΟΚ,
- είτε από τη συγκέντρωση που καθορίζεται στο σημείο 6 του παραρτήματος Ι (πίνακας VΙ) της παρούσας οδηγίας εφόσον η ουσία ή ουσίες δεν αναγράφονται στο παράρτημα Ι της οδηγίας 67/548/ΕΟΚ ή αναγράφονται χωρίς όρια συγκέντρωσης,"
- στο άρθρο 3 παράγραφος 5, το στοιχείο ιζ) διαβάζεται ως εξής:
"ιζ) θεωρούνται εξομοιώσιμα με τοξικά για αναπαραγωγή, και χαρακτηρίζονται τουλάχιστον, με το σήμα κινδύνου και την ένδειξη κινδύνου "επιβλαβές " τα παρασκευάσματα που περιέχουν ουσία ανάλογης δράσης που συνοδεύεται από μία τουλάχιστον από τις τυποποιημένες φράσεις R που ορίζονται στο παράρτημα VΙ της οδηγίας 67/548/ΕΟΚ η οποία δηλώνει τις "τοξικές για αναπαραγωγή " ουσίες της κατηγορίας 3 σε συγκέντρωση μεγαλύτερη ή ίση:
- είτε από τη συγκέντρωση που καθορίζεται για τη συγκεκριμένη ουσία στο παράρτημα Ι της οδηγίας 67/548/ΕΟΚ,
- είτε από τη συγκέντρωση που καθορίζεται στο σημείο 6 του παραρτήματος Ι (πίνακας VΙ) της παρούσας οδηγίας εφόσον η ή οι συγκεκριμένες ουσίες δεν αναγράφονται στο παράρτημα της οδηγίας 67/548/ΕΟΚ ή αναγράφονται χωρίς όρια συγκέντρωσης,"
- στο άρθρο 6 παράγραφος 1 στοιχείο α), το "άρθρο 15 παράγραφος 1" αντικαθίσταται από το "άρθρο 22 παράγραφος 1",
- στο άρθρο 6 παράγραφος 3, το "άρθρο 21" αντικαθίσταται από το "άρθρο 28",
- στο άρθρο 7 παράγραφος 1 στοιχείο γ) σημείο ii), το "άρθρο 11, παράγραφος 4" αντικαθίσταται από το "άρθρο 19, παράγραφος 4",
- στο άρθρο 7 παράγραφος 1, το "άρθρο 16 παράγραφος 2 στοιχείο γ)" αντικαθίσταται από το "άρθρο 23 παράγραφος 2 στοιχείο γ)",
- στο άρθρο 8, παρεμβάλλεται η ακόλουθη παράγραφος:
"3 α. Οι πληροφορίες που απαιτούνται στην ετικέτα σύμφωνα με το άρθρο 7 θα ξεχωρίζουν από το φόντο, και θα έχουν κατάλληλο μέγεθος και κατάλληλα διαστήματα, ώστε να διαβάζονται με ευκολία.
Οι ειδικές διατάξεις που αφορούν την παρουσίαση και το σχήμα αυτών των πληροφοριών θα ορίζονται στο παράρτημα VΙ της οδηγίας 67/548/ΕΟΚ σύμφωνα με τη διαδικασία που αναφέρεται στο άρθρο 28 παράγραφος 4 στοιχείο β) αυτής της οδηγίας."
- στο άρθρο 10, το άρθρο 14 παράγραφος 2 και στο άρθρο 15, το "άρθρο 21" αντικαθίσταται από το "άρθρο 28",
- στον τίτλο του παραρτήματος Ι μέρος 6, οι όροι "τερατογόνες δράσεις" αντικαθίστανται με τους όρους "επιπτώσεις στην αναπαραγωγή",
- στο παράρτημα Ι πίνακας VΙ, οι όροι "τερατογόνες ουσίες" αντικαθίστανται από τους όρους "ουσίες τοξικές για την αναπαραγωγή".
Άρθρο 3
1. Τα κράτη μέλη θέτουν σε ισχύ τις αναγκαίες νομοθετικές, κανονιστικές και διοικητικές διατάξεις για να συμμορφωθούν με την παρούσα οδηγία το αργότερο μέχρι τις 31 Οκτωβρίου 1993, πληροφορούν δε αμέσως την Επιτροπή σχετικά.
2. Όταν οι εν λόγω διατάξεις θεσπίζονται από τα κράτη μέλη, περιέχουν παραπομπή στην παρούσα οδηγία ή συνοδεύονται από σχετική παραπομπή κατά την επίσημη δημοσίευσή τους. Οι λεπτομέρειες όσον αφορά την παραπομπή αυτή καθορίζονται από τα κράτη μέλη.
3. Τα κράτη μέλη κοινοποιούν στην Επιτροπή το κείμενο των διατάξεων εσωτερικού δικαίου που θεσπίζουν στον τομέα που διέπεται από την παρούσα οδηγία.
Άρθρο 4
Η παρούσα οδηγία απευθύνεται στα κράτη μέλη.
ΟΔΗΓΙΑ 92/77/ΕΟΚ ΤΟΥ ΣΥΜΒΟΥΛΙΟΥ της 19ης Οκτωβρίου 1992 για τη συμπλήρωση του κοινού συστήματος του φόρου προστιθέμενης αξίας και την τροποποίηση της οδηγίας 77/388/ΕΟΚ (Προσέγγιση των συντελεστών ΦΠΑ)
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 99,
την πρόταση της Επιτροπής (1),
την γνώμη του Ευρωπαϊκού Κοινοβουλίου (2),
τη γνώμη της Οικονομικής και Κοινωνικής Επιτροπής (3), Εκτιμώντας:
ότι η ολοκλήρωση της εσωτερικής αγοράς, που αποτελεί έναν από τους βασικούς στόχους της Κοινότητας, απαιτεί, ως πρώτο βήμα, την κατάργηση των φορολογικών ελέγχων στα σύνορα-
ότι όσον αφορά το φόρο προστιθέμενης αξίας η κατάργηση αυτή συνεπάγεται επίσης, προκειμένου να αποφευχθούν οι στρεβλώσεις του ανταγωνισμού, όχι μόνο ενιαία βάση του φόρου προστιθέμενης αξίας αλλά και αριθμό και ύψη συντελεστών αρκετά παραπλήσια μεταξύ των κρατών μελών- ότι είναι σκόπιμο να τροποποιηθεί ανάλογα η οδηγία 77/388/ΕΟΚ (4)-
ότι κατά τη μεταβατική περίοδο πρέπει να είναι δυνατό να ισχύουν ορισμένες παρεκκλίσεις σχετικές με τον αριθμό και το ύψος των συντελεστών,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η οδηγία 77/388/ΕΟΚ τροποποιείται ως εξής:
1. Στο άρθρο 12, η παράγραφος 3 αντικαθίσταται από το ακόλουθο κείμενο:
"3. α) Από την 1η Ιανουαρίου 1993 τα κράτη μέλη εφαρμόζουν κανονικό συντελεστή ο οποίος, μέχι τις 31 Δεκεμβρίου 1996, δεν μπορεί να είναι κατώτερος του 15 %.
Με βάση την έκθεση για την εφαρμογή των μεταβατικών ρυθμίσεων και των προτάσεων για τις οριστικές ρυθμίσεις που πρέπει να υποβληθεί από την Επιτροπή σύμφωνα με το άρθρο 281 στοιχείο ιβ), το Συμβούλιο θα καθορίσει ομόφωνα πριν από τις 31 Δεκεμβρίου 1995, το ύψος του ορίου του κανονικού συντελεστή που θα εφαρμόζεται μετά τις 31 Δεκεμβρίου 1996.
Τα κράτη μέλη δύνανται επίσης να εφαρμόζουν έναν ή δύο μειωμένους συντελεστές, οι οποίοι δεν μπορούν να είναι κατώτεροι του πέντε στα εκατό (5 %) και εφαρμόζονται μόνο στην παράδοση αγαθών και παροχή υπηρεσιών των κατηγοριών που αναφέρονται στο παράρτημα Η.
β) Τα κράτη μέλη μπορούν να εφαρμόζουν μειωμένο συντελεστή στην προμήθεια φυσικού αερίου και ηλεκτρισμού υπό τον όρο ότι δεν υπάρχει κανένας κίνδυνος στρεβλώσεων του ανταγωνισμού. Το κράτος μέλος που επιθυμεί να κάνει χρήση αυτής της ευχέρειας οφείλει να ενημερώσει προηγουμένως την Επιτροπή. Η Επιτροπή αποφασίζει αν υπάρχει κίνδυνος στρεβλώσεων του ανταγωνισμού. Αν η Επιτροπή δεν λάβει απόφαση εντός τριμήνου αφότου ενημερωθεί, θεωρείται ότι δεν υπάρχει κίνδυνος στρεβλώσεων του ανταγωνισμού.
γ) Οι κανόνες που αφορούν τους συντελεστές οι οποίοι εφαρμόζονται σε έργα τέχνης, αντίκες και σε αντικείμενα για συλλογές καθορίζονται στην οδηγία που αφορά τις ειδικές ρυθμίσεις που ισχύουν για τα μεταχειρισμένα αντικείμενα, τα έργα τέχνης, τις αντίκες και τα αντικείμενα για συλλογές. Το Συμβούλιο εκδίδει την εν λόγω οδηγία πριν από τις 31 Δεκεμβρίου 1992.
δ) Οι κανόνες που αφορούν τη φορολογία άλλων γεωργικών προϊόντων εκτός από αυτά που περιλαμβάνονται στη κατηγορία 1 του παραρτήματος ή καθορίζονται με ομόφωνη απόφαση του Συμβουλίου πριν από τις 31 Δεκεμβρίου 1994 με βάση πρόταση της Επιτροπής.
Μέχρι τις 31 Δεκεμβρίου 1994, τα κράτη μέλη τα οποία εφαρμόζουν ήδη μειωμένο συντελεστή μπορούν να εξακολουθήσουν να το πράττουν- εκείνα όμως που ήδη εφαρμόζουν κανονικό συντελεστή δεν δικαιούνται να εφαρμόσουν μειωμένο συτνελεστή. Αυτό θα επιτρέψει την επί δύο έτη αναβολή της εφαρμογής του κανονικού συντελεστή.
ε) Οι κανόνες που αφορούν το καθεστώς και τους συντελεστές που εφαρμόζονται στο χρυσό καθορίζονται σε οδηγία που αφορά τους ειδικούς κανόνες που ισχύουν για το γρυσό. Η Επιτροπή υποβάλει την πρόταση αυτή εγκαίρως ώστε να μπορέσει να εγκριθεί ομόφωνα από το Συμβούλιο πριν από τις 31 Δεκεμβρίου 1992.
Τα κράτη μέλη λαμβάνουν όλα τα απαραίτητα μέτρα για την καταπολέμηση της απάτης στον τομέα αυτόν από την 1η Ιανουαρίου 1993. Τα μέτρα αυτά μπορούν να περιλαμβάνουν μέθοδο υπολογισμού του ΦΠΑ ο οποίος ισχύει για τις παραδόσεις χρυστού μεταξύ προσώπων υποκείμενων σε φόρο στο ίδιο κράτος μέλος σύμφωνα με την οποία ο φόρος θα καταβάλλεται από τον αγοραστή για λογαριασμό του πωλητή ενώ ο αγοραστής θα έχει παράλληλα δικαίωμα έκπτωσης του ίδιου ποσού φόρου ως φόρου εισροών."
2. Στο άρθρο 12 παράγραφος 4, το πρώτο εδάφιο διαγράφεται.
3. Στο άρθρο 12 παράγραφος 4 προστίθεται το ακόλουθο εδάφιο:
"Βάσει έκθεσης της Επιτροπής, το Συμβούλιο επανεξετάζει ανα διετία, αρχίζοντας από το 1994, το πεδίο εφαρμογής των μειωμένων συνελεστών και δύναται να αποφασίσει ομόφωνα μετά από πρόταση της Επιτροπής, την τροποποίηση του καταλόγου αγαθών και υπηρεσιών του παραρτήματος Η".
4. Στο άρθρο 28, η παράγραφος 2 αντικαθίσταται από το ακόλουθο κείμενο:
"2. Με την επιφύλαξη του άρθρου 12 παράγραφος 3, κατά τη διαλαμβανομένη στο άρθρο 281 στοιχείο ιβ) μεταβατική περίοδο εφαρμόζονται οι ακόλουθες διατάξεις:
α) Δύνανται να διατηρηθούν οι απαλλαγές με επιστροφή του καταβληθέντος στο προηγούμενο στάδιο καθώς και οι μειωμένοι συντελεστές που είναι κατώτεροι από το ελάχιστο όριο μειωμένων συντελεστών που ορίζεται στο άρθρο 12 παράγραφος 3 που ίσχυαν την 1η Ιανουαρίου 1991, εφόσον δεν αντίκεινται στην κοινοτική νομοθεσία και πληρούν τις προϋποθέσεις που ορίζουν στην τελευταία περίπτωση του άρθρου 17 της δεύτερης οδηγίας της 11ης Απριλίου 1967.
Τα κράτη μέλη λαμβάνουν τα αναγκαία μέτρα ώστε να διασφαλιστεί η βεβαίωση των ιδίων πόρων που σχετίζονται με τις πράξεις αυτές.
Εφόσον οι διατάξεις της παρούσας παραγράφου προκαλούν στην Ιρλανδία στρεβλώσεις του ανταγωνισμού στην προμήθεια ενεργειακών προϊόντων θέρμανσης και φωτισμού, η Ιρλανδία δύναται, με ειδική αίτησή της, να λάβει από την Επιτροπή την άδεια να εφαρμόσει μειωμένο συντελεστή στις προμήθειες αυτές, σύμφωνα με το άρθρο 12 παράγραφος 3. Στην περίπτωση αυτή η Ιρλανδία υποβάλει στην Επιτροπή την αίτησή της συνοδευόμενη από όλα τα αναγκαία στοιχεία. Αν η Επιτροπή δεν αποφασίσει εντός τριών μηνών από την παραλαβή της αίτησης, η Ιρλανδία θεωρείται ότι έχει εξουσιοδοτηθεί να εφαρμόσει τους προτεινόμενους μειωμένους συντελεστές.
β) Τα κράτη μέλη που την 1η Ιανουαρίου 1991, εφάρμοζαν σύμφωνα με το κοινοτικό δίκαιο, απαλλαγές με επιστροφή του καταβληθέντος στο προηγούμενο στάδιο φόρου ή μειωμένους συντελεστές κατώτερους από το ελάχιστο όριο μειωμένων συντελεστών που ορίζεται στο άρθρο 12 παράγραφος 3, σε άλλα αγαθά και υπηρεσίες πλην αυτών που αναφέρονται στο παράρτημα Η, μπορούν να εφαρμόζουν σ' αυτά το μειωμένο συντελεστή ή έναν από τους δύο μειωμένους συντελεστές που αναφέρονται στο άρθρο 12 παράγραφος 3.
γ) Τα κράτη μέλη εκείνα που βάσει του άρθρου 12 παράγραφος 3 θα υποχρεωθούν να αυξήσουν το κανονικό συντελεστή που εφάρμοζαν την 1η Ιανουαρίου 1991 κατά περισσότερο από δύο στα εκατό (2 %), δύνανται να εφαρμόσουν μειωμένο συντελεστή κατώτερο από το ελάχιστο όριο που προβλέπει το άρθρο 12 παράγραφος 3 στις παραδόσεις αγαθών και στην παροχή υπηρεσιών των κατηγοριών που περιλαμβάνονται στο παράρτημα Η. Επιπλέον, τα κράτη μέλη αυτά δύνανται να εφαρμόσουν αυτόν τον συντελεστή στις υπηρεσίες εστιατορίου, στα παιδικά ενδύματα και υποδήματα και στη στέγαση. Τα κράτη μέλη δεν δύνανται να εισάγουν απαλλαγές με επιστροφή του καταβληθέντος κατά το προηγούμενο στάδιο φόρου, βασιζόμενα στην παρούσα παράγραφο.
δ) Τα κράτη μέλη που την 1η Ιανουαρίου 1991 εφάρμοζαν μειωμένο συντελεστή στις υπηρεσίες εστιατορίου, στα παιδικά ενδύματα και υποδήματα και στη στέγαση μπορούν να εξακολουθήσουν να εφαρμόζουν το συντελεστή αυτό.
ε) Τα κράτη μέλη που την 1η Ιανουαρίου 1991 εφάρμοζαν μειωμένο συντελεστή στην παράδοση αγαθών και στην παροχή υπηρεσιών πλην αυτών που προβλέπονται στο παράρτημα Η, δύνανται να εφαρμόσουν σ' αυτές τις περιπτώσεις το μειωμένο συντελεστή ή έναν από τους δύο μειωμένους συντελεστές που προβλέπονται στο άρθρο 12 παράγραφος 3, υπό τον όρο ότι ο συντελεστής αυτός δεν θα είναι μικρότερος του δώδεκα στα εκατό (12 %).
στ) Η Ελληνική Δημοκρατία μπορεί να επιβάλλει συντελεστές ΦΠΑ κατώτερους μέχρι τριάντα στα εκατό (30%) από τους αντίστοιχους συντελεστές που επιβάλλονται στην ηπειρωτική Ελλάδα στους νομούς Λέσβου, Χίου, Σάμου, Δωδεκανήσου, Κυκλάδων και στα ακόλουθα νησιά του Αιγαίου: Θάσος, Βόρειες Σποράδες Σαμοθράκη και Σκύρος.
ζ) Με βάση έκθεση της Επιτροπής, το Συμβούλιο επανεξετάζει πριν τις 31 Δεκεμβρίου 1994 τις διατάξεις των ανωτέρω στοιχείων α) έως στ) με γνώμονα ιδίως την εύρυθμη λειτουργία της εσωτερικής αγοράς. Αν ανακύψουν σημαντικές στρεβλώσεις του ανταγωνισμού, το Συμβούλιο αποφασίζοντας ομόφωνα προτάσει της Επιτροπής θεσπίζει τα κατάλληλα μέτρα."
5. Προστίθεται το παράρτημα Η που προσαρτάται στην παρούσα οδηγία.
Άρθρο 2
1. Τα κράτη μέλη θεσπίζουν τις αναγκαίες διατάξεις για να συμμορφωθούν με την παρούσα οδηγία το αργότερο στις 31 Δεκεμβρίου 1992. Πληροφορούν αμέσως την Επιτροπή σχετικά.
Όταν τα κράτη μέλη θεσπίζουν τις διατάξεις του πρώτου εδαφίου οι διατάξεις αυτές αναφέρονται στην παρούσα οδηγία ή συνοδεύονται από παρόμοια αναφορά κατά την επίσημη δημοσίευσή τους. Ο τρόπος αυτής της αναφοράς καθορίζεται από τα κράτη μέλη.
2. Τα κράτη μέλη ανακοινώνουν στην Επιτροπή τα κείμενα όλων των διατάξεων εσωτερικού δικαίου τις οποίες θεσπίζουν στον τομέα που διέπεται από την παρούσα οδηγία.
Άρθρο 3
Η παρούσα οδηγία απευθύνεται στα κράτη μέλη. Λουξεμβούργο, 19 Οκτωβρίου 1992. Για το Συμβούλιο Ο Πρόεδρος
ΚΑΝΟΝΙΣΜΟΣ (ΕΟΚ) αριθ. 305/92 ΤΗΣ ΕΠΙΤΡΟΠΗΣ της 7ης Φεβρουαρίου 1992 για την τροποποίηση του κανονισμού (ΕΟΚ) αριθ. 410/90 για τον καθορισμό των κανόνων ποιότητας για τα ακτινίδια
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας,
τον κανονισμό (ΕΟΚ) αριθ. 1035/72 του Συμβουλίου της 18ης Μαΐου 1972 περί κοινής οργανώσεως της αγοράς στον τομέα των οπωροκηπευτικών (1), όπως τροποποιήθηκε τελευταία από τον κανονισμό (ΕΟΚ) αριθ. 1623/91 (2), και ιδίως το άρθρο 2 παράγραφος 2, Εκτιμώντας:
ότι ο κανονισμός (ΕΟΚ) αριθ. 410/90 της Επιτροπής (3) καθορίζει τις ποιοτικές προδιαγραφές για τα ακτινίδια-
ότι οι διατάξεις που αφορούν το "στίγμα του Hayward" εμφανίζουν διαφορές στις διάφορες γλωσσικές εκδοχές- ότι αυτές οι διατάξεις θα πρέπει να τροποποιηθούν ανάλογα-
ότι, για να ευθυγραμμιστούν οι διατάξεις αυτές με τις άλλες κοινοτικές διατάξεις που εφαρμόζονται στα οπωροκηπευτικά, πρέπει να προβούμε σε ορισμένες τροποποιήσεις όσον αφορά τη διατήρηση, το μέγεθος και την κατάταξη κατά μέγεθος-
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της Επιτροπής Διαχείρισης Οπωροκηπευτικών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
β) στο σημείο ii) "Κατηγορία Ι", η παράγραφος 3 διατυπώνεται σε όλες τις γλώσσες ως εξής:
"Πρέπει να παρουσιάζουν τα τυπικά χαρακτηριστικά της ποικιλίας. Μπορούν ωστόσο να παρουσιάζουν τα ακόλουθα ελαφρά ελαττώματα, υπό τον όρο ότι δεν βλάπτουν τη γενική εξωτερική εμφάνιση του προϊόντος, την ποιότητα, τη διατήρηση και την παρουσίασή του στη συσκευασία:
- ελαφρά ελαττώματα ως προς το σχήμα (αλλά χωρίς εξογκώματα και δυσμορφίες),
- ελαφρά ελαττώματα ως προς το χρωματισμό,
- επιφανειακά ελαττώματα της επιδερμίδας, υπό τον όρο ότι η ολική επιφάνειά τους δεν υπερβαίνει 1 cm2,
- μικρό "στίγμα του Hayward" που εμφανίζει επιμήκεις γραμμές και χωρίς προεξοχή."
γ) στο σημείο iii) "Κατηγορία ΙΙ" παράγραφος 3, η τέταρτη υποπερίπτωση όσον αφορά τα "στίγματα του Hayward" θα πρέπει να λέει τα εξής:
"- περισσότερα "στίγματα του Hayward" πλέον έντονα και με ελαφρά προεξοχή."
2. Στο μέρος ΙΙΙ "Διατάξεις που αφορούν το μέγεθος", το κείμενο της πρώτης σειράς θα πρέπει να λέει τα εξής:
"Το μέγεθος καθορίζεται από το βάρος του καρπού."
3. Στο μέρος V "Διατάξεις που αφορούν την παρουσίαση" γίνονται οι ακόλουθες τροποποιήσεις:
Άρθρο 2
Ο παρών κανονισμός αρχίζει να ισχύει την επομένη της δημοσίευσής του στην Επίσημη Εφημερίδα των Ευρωπαϊκών Κοινοτήτων. Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος. Βρυξέλλες, 7 Φεβρουαρίου 1992. Για την Επιτροπή Ray MAC SHARRY Μέλος της Επιτροπής
ΚΑΝΟΝΙΣΜΟΣ (ΕΟΚ) αριθ. 762/92 ΤΗΣ ΕΠΙΤΡΟΠΗΣ της 27ης Μαρτίου 1992 σχετικά με την τροποποίηση του παραρτήματος V του κανονισμού (ΕΟΚ) αριθ. 2377/90 του Συμβουλίου για τη θέσπιση κοινοτικής διαδικασίας για τον καθορισμό ανώτατων ορίων καταλοίπων κτηνιατρικών φαρμάκων στα τρόφιμα ζωικής προέλευσης
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας,
τον κανονισμό (ΕΟΚ) αριθ. 2377/90 του Συμβουλίου της 26ης Ιουνίου 1990 για τη θέσπιση κοινοτικής διαδικασίας για τον καθορισμό ανώτατων ορίων καταλοίπων κτηνιατρικών φαρμάκων στα τρόφιμα προέλευσης (1), όπως τροποποιήθηκε από τον κανονισμό (ΕΟΚ) αριθ. 675/92 της Επιτροπής (2), και ιδίως το άρθρο 11,
Εκτιμώντας: ότι, για λόγους διοικητικής επάρκειας, οι πληροφορίες και τα στοιχεία που πρέπει να περιέχονται στην αίτηση για τον καθορισμό του ανώτατου ορίου καταλοίπων για μια φαρμακολογικώς ενεργό ουσία που χρησιμοποιείται σε κτηνιατρικά φάρμακα σύμφωνα με τον κανονισμό (ΕΟΚ) αριθ. 2377/90, θα ήταν σκόπιμο να προσεγγίζουν όσο το δυνατόν περισσότερο τις πληροφορίες και τα στοιχεία της αίτησης για τη χορήγηση αδείας κυκλοφορίας κτηνιατρικού φαρμάκου που υποβάλλεται στα κράτη μέλη σύμφωνα με το άρθρο 5 της οδηγίας 81/851/ΕΟΚ του Συμβουλίου της 28ης Σεπτεμβρίου 1981 περί προσεγγίσεως των νομοθεσιών των κρατών μελών σχετικά με τα κτηνιατρικά φαρμακευτικά προϊόντα (3), όπως τροποποιήθηκε από την οδηγία 90/676/ΕΟΚ (4)-
ότι το παράρτημα V του κανονισμού (ΕΟΚ) αριθ. 2377/90 πρέπει να τροποποιηθεί προκειμένου να ληφθούν υπόψη οι αλλαγές που επέφερε στις απαιτήσεις για τον έλεγχο των κτηνιατρικών φαρμακευτικών προϊόντων η οδηγία 92/18/ΕΟΚ της Επιτροπής της 20ής Μαρτίου 1992 για την τροποποίηση της οδηγίας 81/852/ΕΟΚ του Συμβουλίου περί προσεγγίσεως των νομοθεσιών των κρατών μελών σχετικά με τα αναλυτικά, φαρμακοτοξικολογικά και κλινικά πρότυπα και πρωτόκολλα στον τομέα του ελέγχου των κτηνιατρικών φαρμακευτικών προϊόντων-
ότι οι διατάξεις του παρόντος κανονισμού είναι σύμφωνες με τη γνώμη της επιτροπής για την εφαρμογή στην τεχνική πρόοδο των οδηγιών που αποβλέπουν στην εξάλειψη των τεχνικών εμποδίων κατά τις συναλλαγές στον τομέα των κτηνιατρικών φαρμακευτικών προϊόντων που συνεστήθη δυνάμει του άρθρου 2β της οδηγίας 81/852/ΕΟΚ του Συμβουλίου (5), όπως τροποποιήθηκε από την οδηγία 87/20/ΕΟΚ (6),
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
ΚΑΝΟΝΙΣΜΟΣ (ΕΟΚ) αριθ. 1764/92 ΤΟΥ ΣΥΜΒΟΥΛΙΟΥ της 29ης Ιουνίου 1992 για τροποποίηση του καθεστώτος που εφαρμόζεται στις εισαγωγές στην Κοινότητα ορισμένων γεωργικών προϊόντων καταγωγής Αλγερίας, Κύπρου, Αιγύπτου, Ισραήλ, Ιορδανίας, Λιβάνου, Μάλτας, Μαρόκου, Συρίας και Τυνησίας
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 113,
την πρόταση της Επιτροπής, Εκτιμώντας:
ότι, εντός του γενικού πλαισίου ανανεωμένης μεσογειακής πολιτικής, με σκοπό τη σύσφιξη των σχέσεων και την στενότερη συνεργασία με τις χώρες αυτής της περιοχής, το Συμβούλιο και η Επιτροπή ενέκριναν κατά τη σύνοδο που πραγματοποιήθηκε στις 18 και 19 Δεκεμβρίου 1990, ψήφισμα σχετικά με τις εμπορικές συναλλαγές με τις τρίτες μεσογειακές χώρες 7
ότι, στο ψήφισμα αυτό προβλέπεται μεταξύ άλλων η εφαρμογή μέτρων για την ενθάρρυνση των γεωργικών εξαγωγών των χωρών αυτών προς την Κοινότητα, και ότι θα πρέπει, ως εκ τούτου, να καθοριστούν οι λεπτομερείς κανόνες με τους οποίους θα εφαρμοστούν τα εν λόγω μέτρα 7
ότι, για το σκοπό αυτό, θα πρέπει να τροποποιηθεί το καθεστώς που εφαρμόζεται στις εισαγωγές στην Κοινότητα, όπως αυτό προκύπτει από τις διατάξεις που περιλαμβάνονται στα πρωτόκολλα των συμφωνιών συνδέσεως ή συνεργασίας που έχουν συναφθεί με την Αλγερία, την Κύπρο, την Αίγυπτο, το Ισραήλ, την Ιορδανία, το Λίβανο, τη Μάλτα, το Μαρόκο, τη Συρία και την Τυνησία,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
1. Οι δασμοί που εφαρμόζονταν στις 31 Δεκεμβρίου 1991 στην Κοινότητα, με τη σύνθεσή της στις 31 Δεκεμβρίου 1985, καταργούνται με δύο ίσες μειώσεις, την 1η Ιανουαρίου 1992 και την 1η Ιανουαρίου 1993, για τα προϊόντα τα οποία υπάγονται στο παράρτημα ΙΙ της συνθήκης, καταγωγής των συγκεκριμένων τρίτων μεσογειακών χωρών και για τα οποία η σταδιακή κατάργηση των δασμών, που προβλέπεται στα πρωτόκολλα των συμφωνιών συνδέσεως ή συνεργασίας που εμφαίνονται στο παράρτημα Ι του παρόντος κανονισμού, συνεχίζεται μετά την 1η Ιανουαρίου 1993.
2. Η παράγραφος 1 εφαρμόζεται μέσα στα τυχόν υπάρχοντα όρια των δασμολογικών ποσοστώσεων και των χρονοδιαγραμμάτων που καθορίζονται στα πρωτόκολλα, που αναφέρονται στην εν λόγω παράγραφο λαμβάνοντας υπόψη τις ειδικές διατάξεις που προβλέπονται στα εν λόγω πρωτόκολλα.
3. Μόλις οι δασμοί φθάσουν, κατ' εφαρμογή της παραγράφου 1, σε επίπεδο 2 % ή λιγότερο, αναστέλλεται πλήρως η είσπραξή τους.
ΚΑΝΟΝΙΣΜΟΣ (ΕΟΚ) αριθ. 2077/92 ΤΟΥ ΣΥΜΒΟΥΛΙΟΥ της 30ής Ιουνίου 1992 σχετικά με τις διεπαγγελματικές οργανώσεις και συμφωνίες
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως τα άρθρα 42 και 43,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2),
τη γνώμη της Οικονομικής και Κοινωνικής Επιτροπής (3), Εκτιμώντας:
ότι οι μεσοπρόθεσμες και οι μακροπρόθεσμες προοπτικές των γεωργικών αγορών, τόσο κοινοτικών όσο και διεθνών, καθιστούν αναγκαία μια διευθέτηση ορισμένων μέσων της κοινής γεωργικής πολιτικής προκειμένου να αποκατασταθεί η ισορροπία των αγορών- ότι οι σχετικές προσαρμογές, καθώς κυρίως καθιστούν πιο ευέλικτα τα θεσμικά μέσα στήριξης των αγορών, επιβάλλουν να αλλάξει η οικονομική συμπεριφορά των σχετικών οικονομικών παραγόντων για την ορθότερη συνεκτίμηση της καταστάσεως της αγοράς-
ότι οι διεπαγγελματικές οργανώσεις, οι οποίες έχουν συσταθεί με πρωτοβουλία μεμονωμένων σε ομάδες οικονομικών παραγόντων και οι οποίες εκπροσωπούν σημαντική αναλογία των διαφόρων επαγγελματικών κατηγοριών που έχουν σχέση με τη παραγωγή, τη μεταποίηση και την εμπορία στον τομέα του καπνού, ενδέχεται να συμβάλουν στην ορθότερη συνεκτίμηση της πραγματικότητας της αγοράς, στη διευκόλυνση της εξέλιξης των οικονομικών συμπεριφορών με σκοπό να βελτιωθεί η γνώση και μάλιστα η οργάνωση της παραγωγής, της μεταποίησης και της εμπορίας και ότι ορισμένες από τις δράσεις τους μπορούν να συμβάλουν στη βελτίωση της ισορροπίας της αγοράς, συντελώντας έτσι στην υλοποίηση των στόχων του άρθρου 39 της συνθήκης- ότι θα πρέπει να προσδιορισθούν οι δράσεις οι ενδεχόμενα αντιπροσωπευτικές μιας τέτοιας συμβολής εκ μέρους των διεπαγγελματικών οργανώσεων-
ότι, μ' αυτή την προοπτική, κρίνεται σκόπιμο να προβλεφθεί ειδική αναγνώριση για τις οργανώσεις οι οποίες, σε περιφερειακό, διαπεριφερειακό ή ακόμα και κοινοτικό επίπεδο αποδεικνύουν ότι όντως εκπροσωπούν κάποιες οργανώσεις και οι οποίες ασκούν θετικές δράσεις ως προς τους προαναφερθέντες στόχους- ότι αυτή η αναγνώριση πρέπει να προέρχεται από τα κράτη μέλη ή την Επιτροπή σε συνάρτηση με το πεδίο δρατηριοτήτων της διεπαγγελματικής οργάνωσης-
ότι, για να ενισχυθούν ορισμένες δράσεις των διεπαγγελματικών οργανώσεων που παρουσιάζουν ιδιαίτερο ενδιαφέρον από την άποψη της ισχύουσας ρύθμισης της κοινής οργάνωσης αγοράς στον τομέα του καπνού, θα πρέπει να προβλεφθεί το ενδεχόμενο να επεκταθούν, υπό ορισμένες προϋποθέσεις, στο σύνολο και των παραγωγών των ομάδων τους - μη μελών διεπαγγελματικών οργανώσεων - μίας ή περισσοτέρων περιφερειών, οι κανόνες που έχει υιοθετήσει η διεπαγγελματική οργάνωση για τα μέλη της- ότι είναι επίσης σκόπιμο να υποχρεωθούν τα μη μέλη σε καταβολή του συνόλου ή μέρους των εισφορών που προορίζονται για κάλυψη των μη διοικητικών δαπανών τις οποίες συνεπάγεται η υλοποίηση των εν λόγω δράσεων- ότι η θέση σε εφαρμογή αυτής της δυνατότητας πρέπει να γίνει στα πλαίσια μιας διαδικασίας η οποία να διασφαλίζει τα δικαιώματα των ενδιαφερομένων κοινωνικοοικονομικών κύκλων και ειδικότερα τα συμφέροντα των καταναλωτών-
ότι άλλες δράσεις των αναγνωρισμένων διεπαγγελματικών οργανώσεων μπορεί να παρουσιάζουν οικονομικό ή τεχνικό ενδιαφέρον γενικής φύσεως για τον τομέα του καπνού και να αποβαίνουν ως εκ τούτου προς όφελος του συνόλου των οικονομικών παραγόντων των ενδιαφερομένων επαγγελματικών κλάδων, χωρίς οι εν λόγω παράγοντες να είναι μέλη της εκάστοτε οργάνωσης- ότι σε μια τέτοια περίπτωση δικαιολογείται να υποχρεώνονται τα μη μέλη να καταβάλλουν εισφορές που προορίζονται για την κάλυψη δαπανών άλλων πλήν διοικητικών, που απορρέουν άμεσα από την υλοποίηση των εν λόγω δράσεων-
ότι, για να εξασφαλιστεί η σωστή εφαρμογή του καθεστώτος αυτού, θα πρέπει να υπάρξει στενή συνεργασία μεταξύ των κρατών μελών και της Επιτροπής και να ανατεθεί επιπλέον στην Επιτροπή μόνιμη εξουσία ελέγχου, ιδίως όσον αφορά την αναγνώριση διεπαγγελματικών οργανώσεων που ασκούν τις δραστηριότητές τους σε περιφερειακό ή διαπεριφερειακό επίπεδο και όσον αφορά τις συμφωνίες και εναρμονισμένες πρακτικές που εφαρμόζουν οι οργανώσεις αυτές-
ότι καλό είναι να προβλεφθεί, για την πληροφόρηση των κρατών μελών και όλων των ενδιαφερομένων, η δημοσίευση στην αρχή κάθε έτους, του καταλόγου των οργανώσεων που έχουν αναγνωρισσθεί κατά τη διάρκεια του προηγούμενου έτους, και των οργανώσεων των οποίων η αναγνώριση ανακλήθηκε κατά τη διάρκεια της ίδιας χρονικής περιόδου καθώς και η δημοσίευση των κανόνων που απετέλεσαν αντικείμενο επέκτασης με μνεία το πεδίο εφαρμογής τους,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
3. Ασκούν περισσότερες της μίας από τις δραστηριότητες που αναφέρονται στη συνέχεια, σε επίπεδο μίας ή περισσοτέρων περιφερειών της Κοινότητας ή στο σύνολο της Κοινότητας, λαμβάνοντας υπόψη, αν υπάρχει λόγος, τα συμφέροντα των καταναλωτών:
α) συνεισφορά σε καλλίτερο συντονισμό της διάθεσης στην αγορά του καπνού σε φύλλα ή του δεματοποιημένου καπνού-
β) επεξεργασία προτύπων συμβάσεων που να ανταποκρίνονται προς την κοινοτική ρύθμιση-
γ) βελτίωση των γνώσεων σχετικά με την αγορά και μεγαλύτερη διαφάνεια αυτής-
δ) καλύτερη αξιοποίηση του προϊόντος, ιδίως με ενέργειες μάρκετινγκ, και αναζήτηση νέων χρήσεων οι οποίες να μη θέτουν σε κίνδυνο τη δημόσια υγεία-
ε) προσανατολισμό του κυκλώματος προς προϊόντα που να ανταποκρίνονται περισσότερο προς τις ανάγκες της αγοράς και τις απαιτήσεις της δημόσιας υγείας-
στ) αναζήτηση μεθόδων χάρη στις οποίες να επιτυγχάνεται περιορισμός της χρήσης φυτοϋγειονομικών προϊόντων, και οι οποίες να εγγυώνται την ποιότητα του προϊόντος καθώς και την προστασία των εδαφών-
ζ) ανάπτυξη μεθόδων και μέσων για τη βελτίωση της ποιότητας του προϊόντος στο επίπεδο της παραγωγής και της μεταποίησης και
2. Πριν από την αναγνώριση τα κράτη μέλη γνωστοποιούν στην Επιτροπή τις διεπαγγελματικές οργανώσεις που έχουν υποβάλει αίτηση αναγνώρισης, μαζί με όλες τις χρήσιμες πληροφορίες σχετικά με τους κλάδους οικονομικής δραστηριότητας που αυτές συγκεντρώνουν, την αντιπροσωπευτικότητά τους, τις δραστηριότητες που ασκούν και όλα τα άλλα αναγκαία στοιχεία αξιολόγησης.
Η Επιτροπή μπορεί να γνωστοποιήσει την αντίθεσή της στην αναγνώριση εντός προθεσμίας εξήντα ημερών από τη στιγμή που της γνωστοποιήθηκαν τα παραπάνω στοιχεία.
3. Τα κράτη μέλη ανακαλούν την αναγνώριση:
α) αν οι προϋποθέσεις που προβλέπονται στον παρόντα κανονισμό δεν πληρούνται ή δεν πληρούνται πλέον-
β) αν η διεπαγγελματική οργάνωση δεν συμμορφώνεται προς μία ή περισσότερες από τις απαγορεύσεις του άρθρου 7 παράγραφος 3, με την επιφύλαξη των ποινικών συνεπειών που απορρέουν από την εθνική νομοθεσία.
γ) αν η διεπαγγελματική οργάνωση δεν τηρεί την υποχρέωσή της σε σχέση με τη γνωστοποίηση για την οποία γίνεται λόγος στο άρθρο 7 παράγραφος 2.
Τα κράτη μέλη γνωστοποιούν χωρίς καθυστέρηση στην Επιτροπή τις αποφάσεις για ανάκληση αναγνώρισης.
Άρθρο 4
1. Κατόπιν αιτήσεως των ιδίων των ενδιαφερομένων οργανώσεων, η Επιτροπή αναγνωρίζει τις διεπαγγελματικές οργανώσεις οι οποίες:
α) ασκούν τις δραστηριότητές τους στο σύνολο ή σε τμήμα της επικράτειας περισσοτέρων κρατών ή σε κοινοτικό επίπεδο-
β) έχουν συσταθεί νόμιμα σύμφωνα με τη νομοθεσία ενός κράτους μέλους ή το κοινοτικό δίκαιο-
γ) πληρούν τις διατάξεις του άρθρου 3 παράγραφος 1 στοιχεία β), γ) και δ).
2. Η Επιτροπή διαβιβάζει τις αιτήσεις αναγνώρισης στα κράτη μέλη εκείνα στο έδαφος των οποίων είναι εγκατεστημένη η διεπαγγελματική οργάνωση και όπου ασκεί τις δραστηριότητές της. Τα προαναφερόμενα κράτη μέλη μπορούν να υποβάλουν τις παρατηρήσεις τους μέσα σε προθεσμία δύο μηνών από τη στιγμή που τους διαβιβάσθηκαν οι αιτήσεις αναγνώρισης.
Η Επιτροπή λαμβάνει την απόφαση αναγνωρίσεων μέσα σε προθεσμία τριών μηνών από τη στιγμή που έλαβε την αίτηση μαζί με όλες τις χρήσιμες πληροφορίες.
3. Η Επιτροπή ανακαλεί την αναγνώριση των οργανώσεων που αναφέρονται στην παράγραφο 1, στις περιπτώσεις που απαριθμούνται στο άρθρο 3 παράγραφος 3.
Άρθρο 5
Η Επιτροπή εξασφαλίζει τη δημοσίευση στην Επίσημη Εφημερίδα των Ευρωπαϊκών Κοινοτήτων, σειρά C, των διεπαγγελματικών οργανώσεων που έχουν αναγνωριστεί, με μνεία της οικονομικής περιοχής ή ζώνης των δραστηριοτήτων τους καθώς και των δραστηριοτήτων που ασκούνται κατά την έννοια του άρθρου 2. Δημοσιεύονται επίσης και οι ανακλήσεις αναγνώρισης.
Άρθρο 6
Η αναγνώριση των διεπαγγελματικών οργανώσεων συνεπάγεται έγκριση για την άσκηση των δραστηριοτήτων που προσδιορίζονται στο άρθρο 2 σημείο 3, στα πλαίσια των όρων του παρόντος κανονισμού.
Άρθρο 7
1. Κατά παρέκκλιση του άρθρου 1 του κανονισμού αριθ. 26 (4), το άρθρο 85 παράγραφος 1 της συνθήκης δεν εφαρμόζεται προκειμένου για συμφωνίες και συντονισμένες ενέργειες των αναγνωρισμένων διεπαγγελματικών οργανώσεων, οι οποίες αποβλέπουν σε υλοποίηση των δράσεων που απαριθμούνται στο άρθρο 2 σημείο 3.
2. Η παράγραφος 1 δεν εφαρμόζεται παρά μόνο υπό τον όρο ότι:
- οι συμφωνίες και οι εναρμονισμένες πρακτικές έχουν κοινοποιηθεί στην Επιτροπή και
- η τελευταία αυτή, μέσα σε προθεσμία τριών μηνών από τη στιγμή που της κοινοποιήθηκαν όλα τα αναγκαία στοιχεία αξιολόγησης, δεν έχει κηρύξει τις εν λόγω συμφωνίες ή εναρμονισμένες πρακτικές ασυμβίβαστες προς την κοινοτική ρύθμιση.
Οι εν λόγω συμφωνίες και εναρμονισμένες πρακτικές μπορούν να τεθούν σε εφαρμογή μόνο μετά την παρέλευση της εν λόγω προθεσμίας.
3. Εν πάση περιπτώσει, κηρύσσονται αντίθετες προς τους κοινοτικούς κανόνες οι συμφωνίες και εναρμονισμένες πρακτικές οι οποίες:
- οδηγούν στη δημιουργία στεγανών μέσα στις αγορές στο εσωτερικό της Κοινότητας,
- θίγουν την εύρυθμη λειτουργία της κοινής οργάνωσης της αγοράς,
- προκαλούν στρεβλώσεις του ανταγωνισμού οι οποίες δεν είναι απαραίτητες για την επίτευξη των στόχων της κοινής γεωργικής πολιτικής που επιδιώκονται μέσω της διεπαγγελματικής δράσεως,
- περιλαμβάνουν τον καθορισμό τιμών ή ποσοστώσεων, με την επιφύλαξη μέτρων που λαμβάνονται από διεπαγγελματικές οργανώσεις στο πλαίσιο της εφαρμογής ειδικών διατάξεων της κοινοτικής ρύθμισης,
- προκαλούν διακριτική μεταχείριση ή καταργούν τον ανταγωνισμό για σημαντικό μέρος των εν λόγω προϊόντων.
Η απόφαση αυτή δεν μπορεί να παράγει αποτελέσματα πριν από την ημερομηνία κοινοποιήσεώς της προς την ενδιαφερόμενη διεπαγγελματική οργάνωση, εκτός εάν η τελευταία αυτή έχει δώσει ανακριβείς ενδείξεις ή έχει κάνει κατάχρηση της εξαιρέσεως η οποία προβλέπεται στην παράγραφο 1.
Άρθρο 8
1. Οι διεπαγγελματικές οργανώσεις μπορούν να ζητούν όπως ορισμένες από τις συμφωνίες τους και τις εναρμονισμένες πρακτικές καθίστανται υποχρεωτικές, για περιορισμένη περίοδο, για τους μεμονωμένους οικονομικούς παράγοντες και τις ενώσεις του υπόψη οικονομικού τομέα που δεν είναι μέλη των επαγγελματικών κλάδων οι οποίοι έχουν συγκεντρωθεί σ' αυτές, στην περιοχή όπου ασκούν τις δραστηριότητές τους.
Για την εφαρμογή της επεκτάσεως των κανόνων, οι οργανώσεις πρέπει να αντιπροσωπεύουν τουλάχιστον τα δύο τρίτα της παραγωγής ή/και του εμπορίου στον εν λόγω τομέα. Σε περίπτωση που το σχέδιο επεκτάσεως των κανόνων καλύπτει διαπεριφερειακό πεδίο εφαρμογής, οι διεπαγγελαματικές οργανώσεις πρέπει να δικαιολογούν μια ελάχιστη αντιπροσωπευτικότητα για κάθε ένα από τους κλάδους που συγκεντρώνουν σε καθεμία τις καλυπτόμενες περιοχές.
2. Οι κανόνες των οποίων μπορεί να ζητείται η επέκταση πρέπει να εφαρμόζονται από έτους τουλάχιστον και να αφορούν ένα από τα παρακάτω αντικείμενα:
α) τη γνώση της παραγωγής και της αγοράς-
β) τον ορισμό των ελαχίστων ποιοτήτων-
γ) τη χρησιμοποίηση καλλιεργητικών μεθόδων παραγωγής συμβιβαστών με την προστασία του περιβάλλοντος-
δ) τον ορισμό ελαχίστων προδιαγραφών όσον αφορά τη διατήρηση και τη συσκευασία-
ε) τη χρησιμοποίηση πιστοποιημένων σπόρων για σπορά και τον ποιοτικό έλεγχο των προϊόντων.
3. Η επέκταση των κανόνων υπόκειται στην έγκριση της Επιτροπής σύμφωνα με τη διαδικασία που προβλέπεται στο άρθρο 9.
Άρθρο 9
1. Όσον αφορά τους κανόνες που εκδίδονται από τις διεπαγγελματικές οργανώσεις που είναι αναγνωρισμένες από τα κράτη μέλη, τα τελευταία διασφαλίζουν για λογαριασμό των ενδιαφερόμενων κοινωνικοοικονομικών κύκλων τη δημοσίευση των συμφωνιών ή των εναρμονισμένων πρακτικών οι οποίες προβλέπεται να επεκταθούν σε μεμονωμένους οικονομικούς παράγοντες ή σε ενώσεις αυτών που δεν είναι μέλη διεπαγγελματικών οργανώσεων μιας περιφέρειας ή συνόλου καθορισμένων περιοχών.
Με τη δημοσίευση παρέχεται στους ενδιαφερόμενους κύκλους προθεσμία δύο μηνών προκειμένου να υποβάλουν τις παρατηρήσεις τους.
2. Μετά τη λήξη της προθεσμίας αυτής και πριν λάβουν απόφαση, τα κράτη μέλη κοινοποιούν στην Επιτροπή τους κανόνες που προτίθενται να καταστήσουν υποχρεωτικούς, μαζί με όλες τις πληροφορίες. Η κοινοποίηση αυτή συνοδεύεται από όλες τις παρατηρήσεις που συγκεντρώθηκαν για τη δημοσίευση που προβλέπεται στην παράγραφο 1 καθώς και από μια αξιολόγηση της αιτήσεως για επέκταση.
3. Η Επιτροπή αναλαμβάνει η ίδια τη δημοσίευση, στην Επίσημη Εφημερίδα των Ευρωπαϊκών Κοινοτήτων, σειρά C, των κανόνων των οποίων η επέκταση ζητείται από τις διεπαγγελματικές οργανώσεις που η ίδια έχει αναγνωρίσει κατ' εφαρμογή του άρθρου 4. Με τη δημοσίευση παρέχεται στα κράτη μέλη και στους ενδιαφερόμενους κοινωνικοοικονομικούς κύκλους προθεσμία δύο μηνών προκειμένου να υποβάλουν τις παρατηρήσεις τους.
4. Όταν οι κανόνες των οποίων ζητείται η επέκταση είναι "τεχνικοί κανόνες" κατά την έννοια της οδηγίας 83/189/ΕΟΚ (5), η κοινοποίησή τους στην Επιτροπή σύμφωνα με το άρθρο 8 της εν λόγω οδηγίας πραγματοποιείται συγχρόνως με την κοινοποίηση που αναφέρεται στην παράγραφο 2.
Με την επιφύλαξη της εφαρμογής της παραγράφου 5, εφόσον υπάρχουν όλες οι προϋποθέσεις για την έκδοση λεπτομερώς αιτιολογημένης γνώμης κατ' εφαρμογή του άρθρου 9 της προαναφερόμενης οδηγίας, η Επιτροπή απορρίπτει την έγκριση των κανόνων των οποίων ζητείται η επέκταση.
5. Η Επιτροπή λαμβάνει απόφαση εντός προθεσμίας τριών μηνών από της κοινοποιήσεως στην οποία προβαίνουν τα κράτη μέλη κατ' εφαρμογή της παραγράφου 2, και εντός προθεσμίας πέντε μηνών από της δημοσιεύσεως στην Επίσημη Εφημερίδα των Ευρωπαϊκών Κοινοτήτων της αίτησης για επέκταση των κανόνων κατ' εφαρμογή της παραγράφου 3.
Η Επιτροπή λαμβάνει, σε κάθε περίπτωση αρνητική απόφαση όταν διαπιστώσει ότι με την εν λόγω επέκταση:
- αποκλείεται ο ανταγωνισμός σε μεγάλο μέρος της κοινής αγοράς,
- θίγεται η ελευθερία των συναλλαγών ή
- τίθενται σε κίνδυνο οι στόχοι της κοινής γεωργικής πολιτικής ή οι στόχοι οποιασδήποτε άλλης κοινοτικής ρύθμισης.
6. Οι κανόνες των οποίων επεκτείνεται η εφαρμογή δημοσιεύονται στην Επίσημη Εφημερίδα των Ευρωπαϊκών Κοινοτήτων.
7. Όταν κατ' εφαρμογή του παρόντος άρθρου, οι κανόνες καθίστανται υποχρεωτικοί για μη μέλη μιας διεπαγγελματικής οργάνωσης, κατά περίπτωση, το ενδιαφερόμενο κράτος μέλος ή η Επιτροπή μπορούν να αποφασίσουν ότι οι μεμονωμένοι οικονομικοί παράγοντες ή οι ενώσεις αυτών, που δεν είναι μέλη διεπαγγελματικών οργανώσεων, υποχρεούνται να καταβάλουν στην οργάνωση το σύνολο ή μέρος των εισφορών που έχουν καταβληθεί από τα μέλη, εφόσον οι εισφορές αυτές δεν προορίζονται για να καλύψουν τις διοικητικές δαπάνες εφαρμογής των εν λόγω κανόνων ή εναρμονισμένων πρακτικών.
Άρθρο 10
1. Όταν μία ή περισσότερες από τις δραστηριότητες που απαριθμούνται στην παράγραφο 2 και οι οποίες ασκούνται από μια αναγνωρισμένη διεπαγγελματική οργάνωση, παρουσιάζει γενικό οικονομικό ενδιαφέρον για τους οικονομικούς παράγοντες των οποίων οι δραστηριότητες είναι συναφείς προς το ή τα εν λόγω προϊόντα, το κράτος μέλος το οποίο έκανε την αναγνώριση ή η Επιτροπή εάν η αναγνώριση έγινε κατ' εφαρμογή του άρθρου 4, μπορεί να αποφασίσει ότι οι μεμονωμένοι οικονομικοί παράγοντες ή οι ενώσεις αυτών, που δεν είναι μέλη της διεπαγγελματικής οργάνωσης και που επωφελούνται των εν λόγω δραστηριοτήτων, οφείλουν στην οργάνωση το σύνολο ή μέρος των εισφορών που έχουν καταβληθεί από τα μέλη, εφόσον οι εισφορές αυτές προορίζονται για να καλύψουν τις δαπάνες που απορρέουν άμεσα από την άσκηση των εν λόγω δραστηριοτήτων, με εξαίρεση των πάσης φύσεως διοικητικών δαπανών.
2. Οι δράσεις που αναφέρονται στο παρόν άρθρο αφορούν ένα ή περισσότερα από τα παρακάτω αντικείμενα:
- έρευνα για την αξιοποίηση των προϊόντων, με νέες κυρίως χρήσεις οι οποίες να μη θέτουν σε κίνδυνο τη δημόσια υγεία,
- μελέτες για τη βελτίωση της ποιότητας του καπνού σε φύλλα ή του δεματοποιημένου καπνού,
- αναζήτηση καλλιεργητικών μεθόδων οι οποίες να δημιουργούν τις προϋποθέσεις για περιορισμό της χρήσεως φυτοϋγειονομικών προϊόντων και να εξασφαλίζουν την προστασία των εδαφών και του περιβάλλοντος.
3. Τα ενδιαφερόμενα κράτη μέλη κοινοποιούν προς την Επιτροπή τις αποφάσεις που προτίθενται να λάβουν κατ' εφαρμογή της παραγράφου 1. Οι αποφάσεις αυτές δεν τίθενται σε ισχύ παρά μόνον όταν παρέλθει προθεσμία τριών μηνών από της ημερομηνίας κοινοποιήσεως προς την Επιτροπή. Η Επιτροπή μπορεί, εντός αυτής της προθεσμίας, να ζητήσει απόρριψη ολοκλήρου του σχεδίου αποφάσεως ή μέρους αυτού, εφόσον το προβαλλόμενο γενικό οικονομικό συμφέρον δεν κρίνεται βάσιμο.
4. Όταν το γενικό οικονομικό συμφέρον δεν εξυπηρετείται από τις δράσεις τις οποίες θέτει σε εφαρμογή μια διεπαγγελματική οργάνωση που έχει αναγνωρισθεί από την Επιτροπή κατ' εφαρμογή του άρθρου 4, η τελευταία αυτή γνωστοποιεί στα ενδιαφερόμενα κράτη μέλη το σχέδιο αποφάσεώς της. Τα κράτη μέλη διαβιβάζουν τις παρατηρήσεις τους μέσα σε προθεσμία δύο μηνών από της γνωστοποιήσεως.
Άρθρο 11
Κάθε πράξη των κρατών μελών ή της Επιτροπής διά της οποίας θεσπίζεται η καταβολή εισφοράς εκ μέρους μεμονωμένων οικονομικών παραγόντων ή ενώσεων αυτών που δεν είναι μέλη διεπαγγελματικής οργανώσεως, αποτελεί αντικείμενο δημοσιεύσεως στην Επίσημη Εφημερίδα των Ευρωπαϊκών Κοινοτήτων. Η εν λόγω πράξη παράγει αποτελέσματα μόνον αφού παρέλθει προθεσμία δύο μηνών από τη δημοσίευση.
Άρθρο 12
Οι λεπτομέρειες εφαρμογής του παρόντος κανονισμού θεσπίζονται σύμφωνα με τη διαδικασία που προβλέπεται στο άρθρο 23 του κανονισμού (ΕΟΚ) αριθ. 2075/92 (6).
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος.
ΚΑΝΟΝΙΣΜΟΣ (ΕΟΚ) αριθ. 2081/92 ΤΟΥ ΣΥΜΒΟΥΛΙΟΥτης 14ης Ιουλίου 1992 για την προστασία των γεωγραφικών ενδείξεων και των ονομασιών προέλευσης των γεωργικών προϊόντων και των τροφίμων
ότι, στα πλαίσια του επαναπροσανατολισμού της κοινής αγροτικής πολιτικής, πρέπει να ευνοηθεί η διαφοροποίηση της γεωργικής παραγωγής ώστε να επιτευχθεί στην αγορά μια καλύτερη ισορροπία μεταξύ της προσφοράς και της ζήτησης 7 ότι η προώθηση προϊόντων που παρουσιάζουν ορισμένα χαρακτηριστικά μπορεί να αποτελέσει σημαντικό πλεονέκτημα για τον αγροτικό κόσμο, ιδίως στις μειονεκτικές ή απομακρυσμένες περιοχές, εξασφαλίζοντας, αφενός, τη βελτίωση του γεωργικού εισοδήματος και, αφετέρου, την εγκατάσταση του αγροτικού πληθυσμού σ' αυτές τις περιοχές 7
ότι, εξάλλου, διαπιστώθηκε, κατά τη διάρκεια των τελευταίων ετών, ότι οι καταναλωτές έχουν την τάση να αποδίδουν προτεραιότητα, όσον αφορά τη διατροφή τους, μάλλον στην ποιότητα παρά στην ποσότητα 7 ότι αυτή η αναζήτηση ιδιότυπων προϊόντων λαμβάνει τη μορφή, μεταξύ άλλων, μιας όλο και μεγαλύτερης ζήτησης γεωργικών προϊόντων ή τροφίμων ορισμένης γεωγραφικής καταγωγής 7
ότι, λόγω της πληθώρας των προϊόντων που διατίθενται στην αγορά και της πολλαπλότητας των πληροφοριών που παρέχονται γι' αυτά, ο καταναλωτής πρέπει, προκειμένου να κάνει καλύτερα την επιλογή του, να διαθέτει σαφείς και σύντομες πληροφορίες που θα τον ενημερώνουν επακριβώς για την καταγωγή του προϊόντος 7
ότι τα γεωργικά προϊόντα και τα τρόφιμα υπόκεινται, όσον αφορά την επισήμανσή τους, στους γενικούς κανόνες που θεσπίζονται στην Κοινότητα, και ιδίως βάσει της οδηγίας 79/112/ΕΟΚ του Συμβουλίου της 18ης Δεκεμβρίου 1978 για την προσέγγιση των νομοθεσιών των κρατών μελών σχετικά με την επισήμανση, την παρουσίαση και τη διαφήμιση των τροφίμων (4) 7 ότι, δεδομένης της ιδιοτυπίας τους, πρέπει να θεσπιστούν συμπληρωματικές ειδικές διατάξεις για τα γεωργικά προϊόντα και τα τρόφιμα που προέρχονται από μια οριοθετημένη γεωγραφική περιοχή 7
ότι η βούληση να προστατευτούν τα γεωργικά προϊόντα ή τρόφιμα που διακρίνονται από τη γεωγραφική τους καταγωγή, οδήγησε ορισμένα κράτη μέλη στη δημιουργία «ονομασιών ελεγχόμενης προέλευσης» 7 ότι οι ονομασίες αυτές εξελίχθηκαν προς ικανοποίηση των παραγωγών που επιτυγχάνουν καλύτερα εισοδήματα σε ανταπόδοση της πραγματικής προσπάθειας που καταβάλλουν για την ποιότητα, και προς ικανοποίηση των καταναλωτών που έχουν στη διάθεσή τους ιδιότυπα προϊόντα με εγγυήσεις για τη μέθοδο παρασκευής τους και την καταγωγή τους 7
ότι, ωστόσο, οι εθνικές πρακτικές στην εφαρμογή των ονομασιών προέλευσης και των γεωγραφικών ενδείξεων είναι προς το παρόν ανόμοιες 7 ότι είναι ανάγκη να προβλεφθεί κοινοτική θεώρηση 7 ότι, πράγματι, ένα πλαίσιο κοινοτικών κανόνων που θα περιλαμβάνει ένα καθεστώς προστασίας, θα επιτρέψει στις γεωγραφικές ενδείξεις και στις ονομασίες προέλευσης να αναπτυχθούν λόγω του ότι το πλαίσιο αυτό θα εγγυάται, με μια πιο ενιαία θεώρηση, ίσους όρους ανταγωνισμού μεταξύ των παραγωγών προϊόντων που δικαιούνται αυτών των ενδείξεων, και θα οδηγήσει σε μεγαλύτερη αξιοπιστία αυτών των προϊόντων στα μάτια των καταναλωτών 7
ότι οι σχεδιαζόμενες ρυθμίσεις πρέπει να εφαρμοστούν υπό την επιφύλαξη της ήδη ισχύουσας κοινοτικής νομοθεσίας για τα κρασιά και τα οινοπνευματώδη ποτά η οποία επιδιώκει τη θέσπιση υψηλότερου επιπέδου προστασίας 7
ότι το πεδίο εφαρμογής του παρόντος κανονισμού περιορίζεται σε ορισμένα γεωργικά προϊόντα και τρόφιμα τα χαρακτηριστικά των οποίων συνδέονται με τη γεωγραφική τους καταγωγή 7 ότι, ωστόσο, αυτό το πεδίο εφαρμογής θα μπορούσε, ενδεχομένως, να διευρυνθεί εν ανάγκη σε άλλα προϊόντα ή τρόφιμα 7
ότι, λαμβάνοντας υπόψη τις υπάρχουσες πρακτικές, πρέπει να οριστούν δύο διαφορετικά επίπεδα γεωγραφικής αναφοράς, δηλαδή, οι προστατευόμενες γεωγραφικές ενδείξεις και οι προστατευόμενες ονομασίες προέλευσης 7
ότι ένα γεωργικό προϊόν ή ένα τρόφιμο που δικαιούται αυτής της ένδειξης πρέπει να ανταποκρίνεται σε ορισμένους όρους που απαριθμούνται σε προδιαγραφές 7
ότι, για να δικαιούνται προστασίας σε κάθε μέλος, οι γεωγραφικές ενδείξεις και οι ονομασίες προέλευσης πρέπει να καταχωρούνται στο κοινοτικό επίπεδο 7 ότι η καταχώρηση σ' ένα μητρώο επιτρέπει προσέτι να εξασφαλίζεται η ενημέρωση των επαγγελματιών και των καταναλωτών 7
ότι η διαδικασία καταχώρησης πρέπει να επιτρέπει σε κάθε πρόσωπο που είναι ατομικά και άμεσα ενδιαφερόμενο να μπορεί να ασκεί τα δικαιώματά του, κοινοποιώντας την ένστασή του διά του κράτους μέλους στην Επιτροπή 7
ότι πρέπει να εφαρμόζονται διαδικασίες που να επιτρέπουν, μετά την καταχώρηση, είτε την προσαρμογή των προδιαγραφών, λόγω ιδίως της εξέλιξης των τεχνολογικών γνώσεων, είτε την απόσυρση από το μητρώο της γεωγραφικής ένδειξης ή της ονομασίας προελεύσεως ενός γεωργικού προϊόντος ή ενός τροφίμου εφόσον το εν λόγω προϊόν ή το τρόφιμο αυτό δεν συμφωνεί πλέον με τις προδιαγραφές για τις οποίες επέτυχε τη γεωγραφική ένδειξη ή την ονομασία προέλευσης 7
ότι πρέπει να καταστούν δυνατές οι συναλλαγές με τις τρίτες χώρες που δύνανται να παρέχουν ισοδύναμες εγγυήσεις όσον αφορά τη χορήγηση και τον έλεγχο των γεωγραφικών ενδείξεων ή των ονομασιών προέλευσης που χορηγούνται στο έδαφός τους 7
ότι πρέπει να προβλεφθεί διαδικασία για την καθιέρωση στενής συνεργασίας μεταξύ κρατών μελών και της Επιτροπής, στα πλαίσια επιτροπής κανονιστικού χαρακτήρα που θα δημιουργηθεί για τον σκοπό αυτό,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
1. Ο παρών κανονισμός καθορίζει τους κανόνες προστασίας των ονομασιών προέλευσης και των γεωγραφικών ενδείξεων των προοριζομένων για ανθρώπινη κατανάλωση γεωργικών προϊόντων που αναφέρονται στο παράρτημα ΙΙ της συνθήκης και των τροφίμων που αναφέρονται στο παράρτημα Ι του παρόντος κανονισμού, καθώς και των γεωργικών προϊόντων που αναφέρονται στο παράρτημα ΙΙ του παρόντος κανονισμού.
Εντούτοις, ο παρών κανονισμός δεν εφαρμόζεται για τα προϊόντα του αμπελοοινικού τομέα ούτε για τα οινοπνευματώδη ποτά.
Το παράρτημα Ι μπορεί να τροποποιείται σύμφωνα με τη διαδικασία που προβλέπεται στο άρθρο 15.
2. Ο παρών κανονισμός εφαρμόζεται με την επιφύλαξη άλλων ειδικών κοινοτικών διατάξεων.
3. Η οδηγία 83/189/ΕΟΚ του Συμβουλίου της 28ης Μαρτίου 1983 για την καθιέρωση διαδικασίας πληροφόρησης στον τομέα των τεχνικών προτύπων και προδιαγραφών (5) δεν εφαρμόζεται στις ονομασίες προέλευσης, ούτε στις γεωγραφικές ενδείξεις που αποτελούν αντικείμενο του παρόντος κανονισμού.
- που κατάγεται από αυτή την περιοχή, το συγκεκριμένο τόπο ή τη χώρα αυτή
και - του οποίου η ποιότητα ή τα χαρακτηριστικά οφείλονται κυρίως ή αποκλειστικά στο γεωγραφικό περιβάλλον που περιλαμβάνει τους φυσικούς και ανθρώπινους παράγοντες, και του οποίου η παραγωγή, η μεταποίηση και η επεξεργασία λαμβάνουν χώρα στην οριοθετημένη γεωγραφική περιοχή 7
β) «γεωγραφική ένδειξη»: το όνομα μιας περιοχής, ενός συγκεκριμένου τόπου ή, σε εξαιρετικές περιπτώσεις, μιας χώρας, το οποίο χρησιμοποιείται στην περιγραφή ενός γεωργικού προϊόντος ή ενός τροφίμου:
- που κατάγεται από την περιοχή αυτή, το συγκεκριμένο τόπο ή τη χώρα αυτή
και - του οποίου μια συγκεκριμένη ποιότητα, η φήμη ή άλλο χαρακτηριστικό μπορούν να αποδοθούν στη γεωγραφική αυτή καταγωγή και του οποίου η παραγωγή ή/και η μεταποίηση ή/και η επεξεργασία πραγματοποιούνται στην οριοθετημένη γεωγραφική περιοχή.
3. Θεωρούνται ωσαύτως ως ονομασίες προέλευσης, ορισμένες παραδοσιακές, γεωγραφικές ή μη, ονομασίες, που περιγράφουν γεωργικό προϊόν ή τρόφιμο καταγωγής μιας περιοχής ή ενός συγκεκριμένου τόπου και το οποίο πληροί τις προϋποθέσεις της παραγράφου 2 στοιχείο α) δεύτερη περίπτωση.
4. Κατά παρέκκλιση από την παράγραφο 2 στοιχείο α), εξομοιώνονται προς ονομασίες προέλευσης ορισμένες γεωγραφικές ενδείξεις των οποίων οι πρώτες ύλες των σχετικών προϊόντων προέρχονται από γεωγραφική περιοχή, ευρύτερη ή διαφορετική από την περιοχή μεταποίησης, εφόσον:
- η περιοχή παραγωγής της πρώτης ύλης είναι οριοθετημένη και
- υπάρχουν ειδικοί όροι παραγωγής των πρώτων υλών και
- υπάρχει σύστημα ελέγχου που εξασφαλίζει την τήρηση των όρων αυτών.
5. Για τους σκοπούς της παραγράφου 4, δεν θεωρούνται ως πρώτες ύλες παρά μόνο τα ζώντα ζώα, τα κρέατα και το γάλα. Η χρησιμοποίηση άλλων πρώτων υλών μπορεί να επιτραπεί σύμφωνα με τη διαδικασία του άρθρου 15.
6. Για να δικαιούνται της παρέκκλισης της παραγράφου 4, οι σχετικές ονομασίες πρέπει να αναγνωρισθούν ή να έχουν ήδη αναγνωριστεί ως ονομασίες προέλευσης που δικαιούνται εθνικής προστασίας από το ενδιαφερόμενο κράτος μέλος, ή, εάν δεν υπάρχει τέτοιο καθεστώς, να έχουν αποδεδειγμένα παραδοσιακό χαρακτήρα καθώς και να είναι πασίγνωστες και εξαιρετικής φήμης ονομασίες.
7. Προκειμένου να υπαχθούν στην παρέκκλιση της παραγράφου 4, οι αιτήσεις καταχώρησης πρέπει να υποβληθούν εντός προθεσμίας δύο ετών από την ημερομηνία έναρξης ισχύος του παρόντος κανονισμού.
Άρθρο 3
1. Οι ονομασίες πσου έχουν καταστεί κοινές δεν καταχωρούνται.
Για τους σκοπούς του παρόντος κανονισμού, ως «ονομασία που έχει καταστεί κοινή» νοείται το όνομα ενός γεωργικού προϊόντος ή ενός τροφίμου το οποίο, αν και αναφέρεται στον τόπο ή την περιοχή όπου το εν λόγω γεωργικό προϊόν ή τρόφιμο έχει παραχθεί αρχικά ή εμπορευθεί, έχει πλέον καταστεί κοινό όνομα ενός γεωργικού προϊόντος ή ενός τροφίμου.
Για να διαπιστωθεί αν ένα όνομα έχει καταστεί κοινό, λαμβάνονται υπόψη όλοι οι παράγοντες, και ιδίως:
- η υφισταμένη κατάσταση στο κράτος μέλος από το οποίο προέρχεται το όνομα και στις περιοχές κατανάλωσης,
- η κατάσταση που επικρατεί σε άλλα κράτη μέλη,
- η οικεία, εθνική ή κοινοτική, νομοθεσία.
Εάν, κατά την εφαρμογή της διαδικασίας των άρθρων 6 και 7, μια αίτηση καταχώρησης απορρίπτεται διότι μια ονομασία έχει καταστεί κοινή, η Επιτροπή δημοσιεύει την απόφαση αυτή στην Επίσημη Εφημερίδα των Ευρωπαϊκών Κοινοτήτων.
2. Ένα όνομα δεν μπορεί να καταχωρηθεί ως ονομασία προέλευσης ή ως γεωγραφική ένδειξη όταν συγκρούεται με το όνομα φυτικής ποικιλίας ή ζωικής φυλής και μπορεί, ως εκ τούτου, να παραπλανήσει το κοινό ως προς την πραγματική καταγωγή του προϊόντος.
3. Πριν από την έναρξη ισχύος του παρόντος κανονισμού, το Συβούλιο, αποφασίζοντας με ειδική πλειοψηφία βάσει πρότασης της Επιτροπής, καταρτίζει και δημοσιεύει στην Επίσημη Εφημερίδα των Ευρωπαϊκών Κοινοτήτων έναν μη διεξοδικό, ενδεικτικό κατάλογο των ονομασιών των γεωργικών προϊόντων ή τροφίμων τα οποία εμπίπτουν στο πεδίο εφαρμογής του παρόντος κανονισμού και θεωρούνται, σύμφωνα με την παράγραφο 1, ότι έχουν καταστεί κοινές και ως εκ τούτου δεν μπορούν να καταχωρηθούν σύμφωνα με τον παρόντα κανονισμό.
Άρθρο 4
1. Για να δικαιούται προστατευόμενης ονομασίας προέλευσης (ΠΟΠ) ή προστατευόμενης γεωγραφικής ένδειξης (ΠΓΕ) ένα γεωργικό προϊόν ή ένα τρόφιμο πρέπει να ανταποκρίνεται σε προδιαγραφές.
2. Οι προδιαγραφές περιλαμβάνουν τουλάχιστον τα ακόλουθα στοιχεία:
α) το όνομα του γεωργικού προϊόντος ή του τροφίμου, καθώς και την ονομασία προέλευσης ή τη γεωγραφική ένδειξη 7
β) την περιγραφή του γεωργικού προϊόντος ή του τροφίμου, που περιλαμβάνει, ενδεχομένως, τις πρώτες ύλες και τα κυριότερα φυσικά, χημικά, μικροβιολογικά ή/και οργανοληπτικά χαρακτηριστικά του γεωργικού προϊόντος ή του τροφίμου 7
γ) τη γεωγραφική οριοθέτηση και, ενδεχομένως, τα στοιχεία που καταδεικνύουν την τήρηση των προϋποθέσεων που προβλέπονται στο άρθρο 2 παράγραφος 4 7
δ) τα στοιχεία που αποδεικνύουν ότι το γεωργικό προϊόν ή το τρόφιμο κατάγεται από τη γεωγραφική περιοχή, κατά την έννοια του άρθρου 2 παράγραφος 2 στοιχείο α) ή β), κατά περίπτωση 7
ε) την περιγραφή της μεθόδου παραγωγής του γεωργικού προϊόντος ή του τροφίμου και, ενδεχομένως, τις τοπικές, θεμιτές και συνήθεις μεθόδους 7
στ) τα στοιχεία που αποδεικνύουν το δεσμό με το γεωγραφικό περιβάλλον ή με τη γεωγραφική καταγωγή κατά την έννοια του άρθρου 2 παράγραφος 2 στοιχείο α) ή β), κατά περίπτωση 7
ζ) τα σχετικά στοιχεία του ή των δομών ελέγχου που προβλέπονται στο άρθρο 10 7
η) τα ειδικά στοιχεία της επισήμανσης που συνδέονται με την ένδειξη «ΠΟΠ» ή «ΠΓΕ», κατά περίπτωση, ή τις ισοδύναμες εθνικές παραδοσιακές ενδείξεις 7
θ) τις τυχόν προϋποθέσεις που πρέπει να πληρούνται δυνάμει των κοινοτικών ή/και εθνικών διατάξεων.
Άρθρο 5
2. Μια ομάδα, ή ένα φυσικό ή νομικό πρόσωπο, δεν μπορεί να υποβάλλει αίτηση καταχώρησης παρά μόνο για τα γεωργικά προϊόντα ή τρόφιμα που παράγει ή επιτυγχάνει κατά την έννοια του άρθρου 2 παράγραφος 2 στοιχεία α) ή β).
3. Η αίτηση καταχώρησης περιλαμβάνει ιδίως τις προδιαγραφές που αναφέρονται στο άρθρο 4.
4. Η αίτηση καταχώρησης απευθύνεται στο κράτος μέλος στο οποίο βρίσκεται η γεωγραφική περιοχή.
5. Το κράτος μέλος ελέγχει εάν η αίτηση είναι αιτιολογημένη και τη διαβιβάζει στην Επιτροπή μαζί με τις προδιαγραφές που αναφέρονται στο άρθρο 4 και τα λοιπά έγγραφα βάσει των οποίων έλαβε τη σχετική απόφαση, εάν κρίνει ότι πληρούνται οι προϋποθέσεις του παρόντος κανονισμού.
Εάν η αίτηση αφορά ονομασία που προσδιορίζει επίσης μια γεωγραφική περιοχή άλλου κράτους μέλους, ζητείται η γνώμη αυτού του κράτους μέλους πριν ληφθεί οποιαδήποτε απόφαση.
1. Εντός προθεσμίας έξι μηνών, η Επιτροπή ελέγχει, με εξέταση κατά τους τύπους, εάν η αίτηση καταχώρησης περιλαμβάνει όλα τα στοιχεία που προβλέπονται στο άρθρο 4.
Η Επιτροπή ενημερώνει για τα πορίσματά της το ενδιαφερόμενο κράτος μέλος.
2. Εάν, βάσει της παραγράφου 1, η Επιτροπή συμπεράνει ότι η ονομασία πληροί τις προϋποθέσεις προστασίας, δημοσιεύει στην Επίσημη Εφημερίδα των Ευρωπαϊκών Κοινοτήτων το όνομα και τη διεύθυνση του αιτούντος, το όνομα του προϊόντος, τα κυριότερα στοιχεία της αίτησης, τις αναφορές στις εθνικές διατάξεις που διέπουν την επεξεργασία, την παραγωγή ή την παρασκευή του και, εν ανάγκη, το σκεπτικό στο οποίο βασίστηκαν τα συμπεράσματά της.
3. Εάν δεν κοινοποιηθεί στην Επιτροπή καμία ένσταση σύμφωνα με το άρθρο 7, η ονομασία καταχωρείται σε μητρώο που τηρεί η Επιτροπή με τίτλο «Μητρώο προστατευόμενων ονομασιών προέλευσης και προστατευόμενων γεωγραφικών ενδείξεων» το οποίο περιέχει τα ονόματα των ομάδων και των ενδιαφερομένων οργανισμών ελέγχου.
4. Η Επιτροπή δημοσιεύει στην Επίσημη Εφημερίδα των Ευρωπαϊκών Κοινοτήτων:
- τις ονομασίες που καταχωρούνται στο μητρώο,
- τις τροποποιήσεις του μητρώου σύμφωνα με τα άρθρα 9 και 11.
5. Εάν, με βάση την εξέταση που προβλέπεται στην παράγραφο 1, η Επιτροπή συμπεράνει ότι η ονομασία δεν πληροί τους όρους προστασίας, αποφασίζει, με τη διαδικασία του άρθρου 15, να μην πραγματοποιήσει τη δημοσίευση που προβλέπεται στην παράγραφο 2 του παρόντος άρθρου.
Πριν από τις δημοσιεύσεις που προβλέπονται στις παραγράφους 2 και 4 και την καταχώρηση που προβλέπεται στην παράγραφο 3, η Επιτροπή μπορεί να ζητά τη γνώμη της επιτροπής που προβλέπεται στο άρθρο 15.
Άρθρο 7
1. Εντός προθεσμίας έξι μηνών από την ημερομηνία της δημοσίευσης στην Επίσημη Εφημερίδα των Ευρωπαϊκών Κοινοτήτων που προβλέπεται στο άρθρο 6 παράγραφος 2, κάθε κράτος μέλος μπορεί να προβάλει ένσταση κατά της κατακύρωσης.
2. Οι αρμόδιες αρχές των κρατών μελών μεριμνούν ώστε κάθε πρόσωπο που μπορεί να αποδείξει έννομο οικονομικό συμφέρον να έχει τη δυνατότητα να λάβει γνώση της αίτησης. Επιπλέον, σύμφωνα με την κατάσταση που επικρατεί σ' αυτά, τα κράτη μέλη μπορούν να προβλέπουν την πρόσβαση και άλλων ενδιαφερομένων που έχουν έννομο συμφέρον.
3. Κάθε φυσικό ή νομικό πρόσωπο, εφόσον έχει έννομο συμφέρον, μπορεί να προβάλει ένσταση για την καταχώρηση αποστέλλοντας δήλωση δεόντως αιτιολογημένη στην αρμόδια αρχή του κράτους μέλους στο οποίο κατοικεί ή είναι εγκατεστημένο. Η αρμόδια αρχή λαμβάνει τα αναγκαία μέτρα για να ληφθούν υπόψη οι εν λόγω παρατηρήσεις ή η προβληθείσα ένσταση εντός των τασσομένων προθεσμιών.
4. Για να είναι παραδεκτή, η ένσταση πρέπει:
- είτε να αποδεικνύει ότι δεν πληρούνται οι όροι που αναφέρονται στο άρθρο 2,
- είτε να αποδεικνύει ότι η καταχώρηση του προτεινόμενου ονόματος θα ζημίωνε την ύπαρξη πλήρως ή μερικώς ομώνυμης ονομασίας ή σήματος ή την ύπαρξη προϊόντων που κυκλοφορούν νομίμως στην αγορά τη στιγμή της δημοσίευσης του παρόντος κανονισμού στην Επίσημη Εφημερίδα των Ευρωπαϊκών Κοινοτήτων,
- είτε να προσδιορίζει τα στοιχεία από τα οποία προκύπτει ο κοινός χαρακτήρας του ονόματος του οποίου ζητείται η καταχώρηση.
5. Όταν μια ένσταση είναι παραδεκτή κατά την έννοια της παραγράφου 4, η Επιτροπή καλεί τα ενδιαφερόμενα κράτη μέλη να επιδιώξουν την επίτευξη συμφωνίας μεταξύ τους, σύμφωνα με τις εσωτερικές τους διαδικασίες, εντός προθεσμίας τριών μηνών:
α) εάν επιτευχθεί η συμφωνία αυτή, τα εν λόγω κράτη μέλη κοινοποιούν στην Επιτροπή όλα τα στοιχεία που επέτρεψαν την επίτευξη της εν λόγω συμφωνίας καθώς και τη γνώμη του αιτούντος και του ενισταμένου. Εάν δεν τροποποιήθηκαν τα στοιχεία που υποβλήθηκαν δυνάμει του άρθρου 5, η Επιτροπή ενεργεί σύμφωνα με το άρθρο 6 παράγραφος 4. Στην αντίθετη περίπτωση, η Επιτροπή κινεί εκ νέου τη διαδικασία που προβλέπεται στο άρθρο 7 7
β) εάν δεν επιτευχθεί συμφωνία, η Επιτροπή λαμβάνει απόφαση με τη διαδικασία που προβλέπεται στο άρθρο 15, λαμβάνοντας υπόψη τις θεμιτές και παραδοσιακές χρήσεις και τους πράγματι υφιστάμενους κινδύνους σύγχυσης. Εάν αποφασιστεί να γίνει η καταχώρηση, η Επιτροπή προβαίνει στη δημοσίευση σύμφωνα με το άρθρο 6 παράγραφος 4.
Άρθρο 8
Οι ενδείξεις «ΠΟΠ», «ΠΓΕ» ή οι ισοδύναμες παραδοσιακές εθνικές ενδείξεις δεν μπορούν να αναγράφονται παρά μόνον στα γεωργικά προϊόντα και τα τρόφιμα που συμφωνούν με τον παρόντα κανονισμό.
Άρθρο 9
Το ενδιαφερόμενο κράτος μέλος μπορεί να ζητήσει την τροποποίηση των προδιαγραφών ιδίως για να ληφθεί υπόψη η εξέλιξη των επιστημονικών και τεχνικών γνώσεων ή για να γίνει νέα γεωγραφική οριοθέτηση της περιοχής.
Η διαδικασία του άρθρου 6 εφαρμόζεται mutatis mutandis.
Ωστόσο, η Επιτροπή μπορεί να αποφασίσει, σύμφωνα με τη διαδικασία του άρθρου 15, να μην εφαρμόσει τη διαδικασία του άρθρου 6, όταν πρόκειται για ήσσονος σημασίας τροποποίηση.
Άρθρο 10
1. Τα κράτη μέλη μεριμνούν ώστε, το αργότερο έξι μήνες μετά την ημερομηνία έναρξης ισχύος του παρόντος κανονισμού, να έχουν συσταθεί δομές ελέγχου, σκοπός των οποίων θα είναι να εξασφαλίζουν ότι τα γεωργικά προϊόντα και τα τρόφιμα που φέρουν προστατευόμενη ονομασία ανταποκρίνονται στις απαιτήσεις των προδιαγραφών.
2. Η δομή ελέγχου μπορεί να περιλαμβάνει μία ή περισσότερες οριζόμενες υπηρεσίες ελέγχου ή/και ιδιωτικούς οργανισμούς εγκεκριμένους για το σκοπό αυτό από το κράτος μέλος. Τα κράτη μέλη ανακοινώνουν στην Επιτροπή τους καταλόγους των υπηρεσιών ή/και των οργανισμών που έχουν εγκριθεί καθώς και τις σχετικές αρμοδιότητές τους. Η Επιτροπή δημοσιεύει τις πληροφορίες αυτές στην Επίσημη Εφημερίδα των Ευρωπαϊκών Κοινοτήτων.
3. Οι οριζόμενες υπηρεσίες ελέγχου ή/και οι ιδιωτικοί οργανισμοί πρέπει να παρέχουν, αφενός, επαρκείς εγγυήσεις αντικειμενικότητας και αμεροληψίας έναντι κάθε ελεγχόμενου παραγωγού ή μεταποιητή και, αφετέρου, να διαθέτουν μόνιμα τους εμπειρογνώμονες και τα απαραίτητα μέσα για τη διασφάλιση των ελέγχων των γεωργικών προϊόντων και των τροφίμων, τα οποία φέρουν προστατευόμενη ονομασία.
Εάν μια δομή ελέγχου αναθέτει τη διενέργεια ορισμένων ελέγχων σε τρίτο οργανισμό, ο οργανισμός αυτός πρέπει να παρέχει τις ίδιες εγγυήσεις. Στην περίπτωση αυτή, οι οριζόμενες υπηρεσίες ελέγχου ή/και οι εγκεκριμένοι ιδιωτικοί οργανισμοί παραμένουν, ωστόσο, υπεύθυνοι έναντι του κράτους μέλους για όλους τους ελέγχους.
Από την 1η Ιανουαρίου 1998, προκειμένου να εγκριθούν από ένα κράτος μέλος για τους σκοπούς εφαρμογής του παρόντος κανονισμού, οι οργανισμοί πρέπει να πληρούν τις προϋποθέσεις που ορίζονται στο πρότυπο ΕΝ 45011 της 26ης Ιουνίου 1989.
4. Εάν οι οριζόμενες υπηρεσίες ελέγχου ή/και οι ιδιωτικοί οργανισμοί κράτους μέλους διαπιστώνουν ότι ένα γεωργικό προϊόν ή ένα τρόφιμο που φέρει προστατευόμενη ονομασία καταγωγής αυτού του κράτους μέλους δεν ανταποκρίνεται στις απαιτήσεις των προδιαγραφών, λαμβάνουν τα κατάλληλα μέτρα για να διασφαλίσουν την τήρηση του παρόντος κανονισμού. Ενημερώνουν το κράτος μέλος για τα μέτρα που έλαβαν κατά τη διενέργεια των ελέγχων τους. Όλες οι λαμβανόμενες αποφάσεις πρέπει να κοινοποιούνται στα ενδιαφερόμενα μέρη.
5. Ένα κράτος μέλος πρέπει να ανακαλεί την έγκριση ενός οργανισμού ελέγχου εάν δεν πληρούνται πλέον οι όροι των παραγράφων 2 και 3. Ενημερώνει δε σχετικά την Επιτροπή, η οποία δημοσιεύει στην Επίσημη Εφημερίδα των Ευρωπαϊκών Κοινοτήτων αναθεωρημένο κατάλογο των εγκεκριμένων οργανισμών.
6. Τα κράτη μέλη θεσπίζουν τα απαραίτητα μέτρα για να εξασφαλιστεί η πρόσβαση στο σύστημα ελέγχου των παραγωγών που τηρούν τον παρόντα κανονισμό.
7. Οι δαπάνες των ελέγχων που προβλέπει ο παρών κανονισμός βαρύνουν τους παραγωγούς που χρησιμοποιούν την προστατευόμενη ονομασία.
Άρθρο 11
1. Κάθε κράτος μέλος μπορεί να ισχυρισθεί ότι έπαυσε να πληρούται ένας όρος των προδιαγραφών ενός γεωργικού προϊόντος ή ενός τροφίμου που δικαιούται προστατευόμενης ονομασίας.
2. Το κράτος μέλος που αναφέρεται στην παράγραφο 1 γνωστοποιεί αυτές τις παρατηρήσεις του στο ενδιαφερόμενο κράτος μέλος. Το ενδιαφερόμενο κράτος μέλος εξετάζει την αναφορά και ενημερώνει το άλλο κράτος μέλος για τα πορίσματά του και για τα μέτρα που έλαβε.
3. Σε περίπτωση που οι παρατυπίες επαναλαμβάνονται και τα ενδιαφερόμενα κράτη μέλη δεν μπορούν να καταλήξουν σε συμφωνία, πρέπει να υποβάλλεται στην Επιτροπή δεόντως αιτιολογημένη αίτηση.
4. Η Επιτροπή εξετάζει την αναφορά ζητώντας τη γνώμη των ενδιαφερόμενων κρατών μελών. Ενδεχομένως, αφού ζητήσει τη γνώμη της επιτροπής του άρθρου 15, η Επιτροπή λαμβάνει τα αναγκαία μέτρα. Μεταξύ αυτών μπορεί να περιλαμβάνεται η ακύρωση της καταχώρησης.
Άρθρο 12
1. Με την επιφύλαξη των διατάξεων διεθνών συμφωνιών, ο παρών κανονισμός μπορεί να εφαρμόζεται στα γεωργικά προϊόντα ή στα τρόφιμα προέλευσης τρίτης χώρας, εφόσον:
- η τρίτη χώρα είναι διατεθειμένη να παράσχει προστασία ισοδύναμη με αυτή που υπάρχει στην Κοινότητα στα αντίστοιχα γεωργικά προϊόντα ή τρόφιμα που προέρχονται από την Κοινότητα.
2. Εάν η προστατευόμενη ονομασία μιας τρίτης χώρας είναι ομώνυμη με μια κοινοτική προστατευόμενη ονομασία, η καταχώρηση πραγματοποιείται αφού ληφθούν δεόντως υπόψη οι τοπικές και παραδοσιακές χρήσεις και οι πραγματικοί κίνδυνοι σύγχυσης.
Η χρήση αυτής της μορφής ονομασιών δεν επιτρέπεται παρά μόνον εάν η χώρα καταγωγής του προϊόντος αναγράφεται στην ετικέτα ευκρινώς και προφανώς.
Άρθρο 13
1. Οι καταχωρημένες ονομασίες προέλευσης προστατεύονται από:
α) οποιαδήποτε άμεση ή έμμεση εμπορική χρήση μιας καταχωρημένες ονομασίας για προϊόντα που δεν καλύπτονται από την καταχώρηση, εφόσον τα προϊόντα αυτά είναι συγκρίσιμα με τα προϊόντα που έχουν καταχωρηθεί με την ονομασία αυτή ή εφόσον η χρήση αυτή αποτελεί εκμετάλλευση της φήμης της προστατευόμενης ονομασίας 7
β) κάθε αντιποίηση, απομίμηση ή υπαινιγμό, ακόμη και αν αναφέρεται η πραγματική καταγωγή του προϊόντος ή εάν η προστατευόμενη ονομασία χρησιμοποιείται σε μετάφραση ή συνοδεύεται από εκφράσεις όπως: «είδος», «τύπος», «μέθοδος», «τρόπος», «απομίμηση» ή παρόμοιες 7
γ) οποιαδήποτε άλλη ψευδή ή απατηλή ένδειξη τόσο όσον αφορά την προέλευση, την καταγωγή, τη φύση ή τις ουσιαστικές ιδιότητες του προϊόντος, αναγραφόμενη στη συσκευασία ή το περιτύλιγμα, στο διαφημιστικό υλικό ή σε έγγραφα που αφορούν το συγκεκριμένο προϊόν, καθώς και τη χρησιμοποίηση για τη συσκευασία του προϊόντος δοχείου που μπορεί να οδηγήσει σε εσφαλμένη εντύπωση ως προς την καταγωγή του 7
δ) οποιαδήποτε άλλη πρακτική ικανή να παραπλανήσει το κοινό όσον αφορά την πραγματική καταγωγή του προϊόντος.
Όταν μια καταχωρημένη ονομασία περιέχει την ονομασία ενός γεωργικού προϊόντος ή τροφίμου που θεωρείται κοινή, η χρήση αυτής της κοινής ονομασίας για το συγκεκριμένο γεωργικό προϊόν ή τρόφιμο δεν θεωρείται ότι αντιτίθεται στα στοιχεία α) ή β) του πρώτου εδαφίου.
2. Ωστόσο, τα κράτη μέλη μπορούν να διατηρήσουν τα εθνικά μέτρα τα οποία επιτρέπουν τη χρησιμοποίηση των εκφράσεων που αναφέρονται στην παράγραφο 1 στοιχείο β), κατ' ανώτατο όριο για μια πενταετία μετά την ημερομηνία δημοσίευσης του παρόντος κανονισμού, εφόσον:
- τα προϊόντα είχαν εμπορευθεί νόμιμα, με τη χρησιμοποίηση αυτής της έκφρασης, επί πέντε τουλάχιστον έτη πριν από την ημερομηνία δημοσίευσης του παρόντος κανονισμού,
- από τη σήμανση προκύπτει σαφώς η πραγματική καταγωγή του προϊόντος.
Εντούτοις, η εξαίρεση αυτή δεν μπορεί να οδηγήσει στην ελεύθερη εμπορία των προϊόντων στο έδαφος κράτους μέλους στο οποίο έχουν απαγορευθεί οι εκφράσεις αυτές.
3. Οι προστατευόμενες ονομασίες δεν μπορούν να μεταπέσουν σε κοινές.
Άρθρο 14
1. Όταν μια ονομασία προέλευσης ή μια γεωγραφική ένδειξη καταχωρείται σύμφωνα με τον παρόντα κανονισμό, η αίτηση καταχώρησης σήματος που αντιστοιχεί σε μία από τις καταστάσεις που αναφέρονται στο άρθρο 13 και αφορά τον ίδιο τύπο προϊόντος απορρίπτεται, εφόσον η αίτηση καταχώρησης του σήματος υποβάλλεται μετά την ημερομηνία δημοσίευσης που προβλέπεται στο άρθρο 6 παράγραφος 2.
Τα σήματα που καταχωρούνται κατά παράβαση του πρώτου εδαφίου ακυρώνονται.
Η παρούσα παράγραφος εφαρμόζεται επίσης όταν η αίτηση καταχώρησης ενός σήματος έχει κατατεθεί πριν από την ημερομηνία δημοσίευσης της αίτησης καταχώρησης που προβλέπεται στο άρθρο 6 παράγραφος 2, εφόσον η δημοσίευση αυτή γίνεται πριν από την καταχώρηση του σήματος.
Άρθρο 15
Η Επιτροπή επικουρείται από μια επιτροπή την οποία αποτελούν αντιπρόσωποι των κρατών μελών και της οποίας προεδρεύει ο αντιπρόσωπος της Επιτροπής.
Ο αντιπρόσωπος της Επιτροπής υποβάλλει στην εν λόγω επιτροπή σχέδιο των μέτρων που πρόκειται να ληφθούν. Η επιτροπή διατυπώνει τη γνώμη της για το σχέδιο αυτό σε προθεσμία που μπορεί να ορίσει ο πρόεδρος ανάλογα με τον επείγοντα χαρακτήρα του θέματος. Η γνώμη διατυπώνεται με την πλειοψηφία που προβλέπεται στο άρθρο 148 παράγραφος 2 της συνθήκης για την έκδοση των αποφάσεων που καλείται να λάβει το Συμβούλιο μετά από πρόταση της Επιτροπής. Κατά την ψηφοφορία στην επιτροπή, οι ψήφοι των αντιπροσώπων των κρατών μελών σταθμίζονται σύμφωνα με το προαναφερόμενο άρθρο. Ο πρόεδρος δεν λαμβάνει μέρος στην ψηφοφορία.
Η Επιτροπή θεσπίζει τα σχεδιαζόμενα μέτρα όταν είναι σύμφωνα με τη γνώμη της επιτροπής.
Όταν τα σχεδιαζόμενα μέτρα δεν είναι σύμφωνα με τη γνώμη της επιτροπής, ή ελλείψει γνώμης, η Επιτροπή υποβάλλει χωρίς καθυστέρηση στο Συμβούλιο πρόταση σχετικά με τα μέτρα που πρέπει να ληφθούν. Το Συμβούλιο αποφασίζει με ειδική πλειοψηφία.
Εάν, μετά την παρέλευση προθεσμίας τριών μηνών από την υποβολή της πρότασης στο Συμβούλιο, το Συμβούλιο δεν έχει αποφασίσει, τα προτεινόμενα μέτρα θεσπίζονται από την Επιτροπή.
Άρθρο 16
Οι λεπτομέρειες εφαρμογής του παρόντος κανονισμού θεσπίζονται με τη διαδικασία του άρθρου 15.
Άρθρο 17
1. Εντός προθεσμίας έξι μηνών από την ημερομηνία έναρξης ισχύος του παρόντος κανονισμού, τα κράτη μέλη ανακοινώνουν στην Επιτροπή ποιες από τις νομίμως προστατευόμενες ονομασίες τους ή, στα κράτη μέλη που δεν υπάρχει σύστημα προστασίας, ποιες από τις ονομασίες που έχουν καθιερωθεί με τη χρήση, επιθυμούν να καταχωρήσουν δυνάμει του παρόντος κανονισμού.
2. Η Επιτροπή καταχωρεί, με τη διαδικασία του άρθρου 15, τις ονομασίες που αναφέρονται στην παράγραφο 1 οι οποίες συμφωνούν με τα άρθρα 2 και 4. Το άρθρο 7 δεν εφαρμόζεται. Ωστόσο, οι κοινές ονομασίες δεν καταχωρούνται.
3. Τα κράτη μέλη μπορούν να διατηρούν την εθνική προστασία των ονομασιών που ανακοινώνονται σύμφωνα με την παράγραφο 1 μέχρι την ημερομηνία που θα ληφθεί απόφαση για την καταχώρηση.
Άρθρο 18
Ο παρών κανονισμός αρχίζει να ισχύει δώδεκα μήνες μετά την ημερομηνία της δημοσίευσής του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΟΚ) αριθ. 2145/92 ΤΗΣ ΕΠΙΤΡΟΠΗΣ της 29ης Ιουλίου 1992 για νέα οροθέτηση των ζωνών προορισμού για τις επιστροφές ή τις εισφορές κατά την εξαγωγή και ορισμένα πιστοποιητικά εξαγωγής στον τομέα των σιτηρών και του ρυζιού
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας,
τον κανονισμό (ΕΟΚ) αριθ. 2727/75 του Συμβουλίου της 29ης Οκτωβρίου 1975 περί κοινής οργανώσεως της αγοράς στον τομέα των σιτηρών (1), όπως τροποποιήθηκε τελευταία από τον κανονισμό (ΕΟΚ) αριθ. 1738/92 (2), και ιδίως το άρθρο 16 παράγραφος 6,
τον κανονισμό (ΕΟΚ) αριθ. 1418/76 του Συμβουλίου της 21ης Ιουνίου 1976 περί κοινής οργανώσεως της αγοράς στον τομέα του ρυζιού (3), όπως τροποποιήθηκε τελευταία από τον κανονισμό (ΕΟΚ) αριθ. 674/92 (4), και ιδίως το άρθρο 17 παράγραφος 6,
Εκτιμώντας: ότι στον κανονισμό (ΕΟΚ) αριθ. 1124/77 της Επιτροπής (5), όπως τροποποιήθηκε τελευταία από τον κανονισμό (ΕΟΚ) αριθ. 3049/89 (6), καθορίσθηκαν οι ζώνες προορισμού που θα χρησιμοποιηθούν για τον καθορισμό των επιστροφών ή των εισφορών κατά την εξαγωγή στον τομέα των σιτηρών και του ρυζιού-
ότι λόγω των πολιτικών αλλαγών στις ανατολικές χώρες, ιδίως όσον αφορά τα ανεξάρτητα κράτη που προήλθαν από την πρώην Σοβιετική Ένωση και τη Γιουγκοσλαβία, πρέπει να ενημερωθούν οι ζώνες προορισμού που προβλέπονται στο παράρτημα του εν λόγω κανονισμού- ότι πρέπει συνεπώς να αντικατασταθούν οι ονομασίες "Σοβιετική Ένωση" και "Γιουγκοσλαβία" από τις ονομασίες καθεμίας από τις χώρες που προήλθαν από τη Σοβιετική Ένωση και τη Γιουγκοσλαβία- ότι πρέπει με την ευκαιρία αυτή να προβλεφθεί επίσης ομαδοποίηση των χωρών στα πλαίσια των ζωνών Ι, ΙΙ, ΙΙΙ και VIII-
ότι για λόγους σαφήνειας πρέπει να καταργηθεί ο προαναφερθείς κανονισμός (ΕΟΚ) αριθ. 1124/77 και να περιληφθούν στον παρόντα κανονισμό οι ισχύουσες διατάξεις που περιέχει-
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της Επιτροπής Διαχείρισης Σιτηρών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Οι ζώνες προορισμού που θα χρησιμοποιηθούν για τον καθορισμό των διαφοροποιημένων επιστροφών ή εισφορών κατά την εξαγωγή καθορίζονται στο παράρτημα για τα προϊόντα που αναφέρονται στο άρθρο 1 στοιχεία α), β) και γ) του κανονισμού (ΕΟΚ) αριθ. 2727/75 και για τα προϊόντα που αναφέρονται στο άρθρο 1 στοιχεία α) και β) του κανονισμού (ΕΟΚ) αριθ. 1418/76.
Ο κανονισμός (ΕΟΚ) αριθ. 1124/77 καταργείται.
Άρθρο 2
Ο παρών κανονισμός αρχίζει να ισχύει την έβδομη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΟΚ) αριθ. 2221/92 ΤΗΣ ΕΠΙΤΡΟΠΗΣ της 31ης Ιουλίου 1992 για τροποποίηση του κανονισμού (ΕΟΚ) αριθ. 1274/91 περί λεπτομερών κανόνων για την εφαρμογή του κανονισμού (ΕΟΚ) αριθ. 1907/90 του Συμβουλίου σχετικά με ορισμένες προδιαγραφές εμπορίας για τα αυγά
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας,
τον κανονισμό (ΕΟΚ) αριθ. 1907/90 του Συμβουλίου της 26ης Ιουνίου 1990 σχετικά με ορισμένες προδιαγραφές εμπορίας για τα αυγά (1), και ιδίως το άρθρο 10 παράγραφος 3, το άρθρο 20 παράγραφος 1 και το άρθρο 22 παράγραφος 2, Εκτιμώντας:
ότι ο κανονισμός (ΕΟΚ) αριθ. 1274/91 της Επιτροπής (2), όπως τροποποιήθηκε από τον κανονισμό (ΕΟΚ) αριθ. 3640/91 (3), προβλέπει τις αναγκαίες λεπτομέρειες για την εφαρμογή των προδιαγραφών εμπορίας για τα αυγά-
ότι η πείρα έδειξε ότι οι διατάξεις σχετικά με την προαιρετική ένδειξη της ημερομηνίας ωοτοκίας πρέπει να τροποποιηθούν- ότι πρέπει να γίνει σαφές ότι εάν χρησιμοποιείται η ημερομηνία ωοτοκίας πρέπει να αναγράφεται τόσο επί των αυγών, όσο και επί των συσκευασιών- ότι οι όροι με τους οποίους τα κέντρα συσκευασίας τα οποία εφοδιάζονται από τις μονάδες παραγωγής βρίσκονται στον ίδιο τόπο πρέπει να αναγράφουν την ημερομηνία ωοτοκίας- ότι πρέπει να εναρμονιστούν με εκείνους που εφαρμόζονται από τα άλλα κέντρα συσκευασίας στην περίπτωση κατά την οποία πρόκειται να χρησιμοποιηθούν σφραγισμένα εμπορευματοκιβώτια- ότι πρέπει να θεσπιστούν κανόνες όσον αφορά την αναγραφή της ημερομηνίας ωοτοκίας στα αυγά που παράγονται σε μη εργάσιμη ημέρα-
ότι η προαιρετική αναγραφή του τύπου εκτροφής πρέπει να περιοριστεί στους όρους που αναφέρονται στον κανονισμό (ΕΟΚ) αριθ. 1274/91 με εξαίρεση την οργανική ή βιολογική εκτροφή- ότι προκειμένου να διευκολυνθούν οι έλεγχοι σε ολόκληρη την Κοινότητα, πρέπει να είναι δυνατόν να ανταλλάσσονται μεταξύ των κρατών μελών οι κατάλογοι των παραγωγών που είναι εγγεγραμμένοι σε μητρώα και να διατηρούνται από τα κέντρα συσκευασίας εβδομαδιαίως τα μητρώα των ταξινομημένων αποθεματοποιημένων αυγών-
ότι πρέπει να εναρμονιστούν οι όροι που χρησιμοποιούνται για τη βιομηχανία τροφίμων-
ότι πρέπει να τροποποιηθούν οι διατάξεις σχετικά με τη χρησιμοποίηση του όρου "Extra", προκειμένου να καθοριστούν οι προϋποθέσεις υπό τις οποίες ο εν λόγω όρος μπορεί να αναγράφεται επί της συσκευασίας-
ότι πρέπει να καθιερωθεί θετική ανοχή βάρους προς διασφάλιση ίσων όρων ανταγωνισμού μεταξύ των εμπορευομένων-
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της Επιτροπής Διαχείρισης Πουλερικών και Αυγών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
- στην παράγραφο 6 η δεύτερη περίπτωση αντικαθίσταται από το ακόλουθο κείμενο:
"- πρόκειται να αναφέρεται η ημερομηνία ωοτοκίας, όσον αφορά τα αυγά τα οποία προμηθεύουν μονάδες παραγωγής που βρίσκονται στον ίδιο χώρο με το κέντρο συσκευασίας και τα οποία δεν περιέχονται σε σφραγισμένο εμπορευματοκιβώτιο, οπότε κατατάσσονται και συσκευάζονται την ημέρα της ωοτοκίας ή, αν η ημέρα της ωοτοκίας δεν είναι εργάσιμη, την πρώτη επόμενη εργάσιμη ημέρα."-
1. Επιπλέον της ημερομηνίας συσκευασίας, είναι δυνατόν να αναγράφονται στα αυγά ή/και στις συσκευασίες τους από τον εμπορευόμενο, τη στιγμή της συσκευασίας, η συνιστώμενη ημερομηνία πώλησης ή/και η ημερομηνία λήξης.
2. Η ημερομηνία ωοτοκίας είναι δυνατόν να αναγράφεται από τον εμπορευόμενο στις συσκευασίες τη στιγμή της συσκευασίας, οπότε η εν λόγω ημερομηνία αναγράφεται επίσης πάνω στα αυγά που περιέχονται στη συσκευασία. Εντούτοις η ημερομηνία ωοτοκίας είναι, ωστόσο, δυνατόν να σφραγίζεται πάνω στα αυγά στο αγρόκτημα.
3. Για την προβλεπόμενη στο παρόν άρθρο ένδειξη των ημερομηνιών στα αυγά και, στην περίπτωση της ημερομηνίας ωοτοκίας, και στις συσκευασίες, χρησιμοποιείται ένας ή περισσότεροι από τους όρους που απαριθμούνται στο παράρτημα Ι.
4. Οι ημερομηνίες που αναφέρονται στο παρόν άρθρο πρέπει να αναγράφονται με δύο ομάδες αριθμών που περιλαμβάνουν, με την ακόλουθη σειρά:
- την ημέρα, από 01 έως 31
- το μήνα, από 01 έως 12."-
Όταν αναφέρεται η ημερομηνία ωοτοκίας στα αυγά καθώς και στις συσκευασίες που τα περιέχουν, σύμφωνα με τις διατάξεις του άρθρου 15, εφαρμόζονται οι ακόλουθοι όροι:
1. τα κέντρα συσκευασίας τηρούν ειδικά μητρώα ως προς:
- τα ονοματεπώνυμα και τις διευθύνσεις των παραγωγών που προμηθεύουν τέτοια αυγά, οι οποίοι εγκρίνονται μετά από επιθεώρηση της αρμόδιας αρχής του κράτους μέλους,
- μετά από αίτηση της αρχής αυτής, τον αριθμό των ωοτόκων ορνίθων που διατηρεί κάθε παραγωγός-
2. οι παραγωγοί που αναφέρονται στο σημείο 1 επιθεωρούνται στη συνέχεια κατά τακτά χρονικά διαστήματα. Οι εν λόγω παραγωγοί τηρούν ενημερωμένα μητρώα ως προς:
- την ημερομηνία εισαγωγής στην εκμετάλλευση, την ηλικία που είχαν κατά την ημερομηνία αυτή οι ωοτόκες όρνιθες καθώς και τον αριθμό αυτών- τα στοιχεία αυτά πρέπει να είναι κατανεμημένα ανά μονάδα παραγωγής,
- την καθημερινή παραγωγή αυγών για κάθε θάλαμο ωοτόκων,
- τον αριθμό ή το βάρος των αυγών που παραδίδονται και στα οποία πρόκειται να σφραγισθεί η ημερομηνία ωοτοκίας, ή στα οποία έχει ήδη σφραγισθεί στο αγρόκτημα η ημερομηνία αυτή- τα στοιχεία αυτά πρέπει να είναι κατανεμημένα ανά αγοραστή και να περιλαμβάνουν το ονοματεπώνυμο και τη διεύθυνσή του, καθώς και τον αριθμό του κέντρου συσκευασίας-
3. τα αυγά πάνω στα οποία πρόκειται να αναφερθεί η ημερομηνία ωοτοκίας παραδίδονται στα κέντρα συσκευασίας μέσα σε σφραγισμένα εμπορευματοκιβώτια, εκτός από τις περιπτώσεις στις οποίες οι μονάδες παραγωγής βρίσκονται στον ίδιο χώρο με αυτά τα κέντρα. Τα φορτία αυτών των αυγών καθώς και των αυγών πάνω στα οποία έχει ήδη σφραγισθεί στο αγρόκτημα η ημερομηνμία ωοτοκίας αναγνωρίζεται από:
- την ημερομηνία ωοτοκίας,
- το ονοματεπώνυμο, τη διεύθυνση και τον αριθμό του παραγωγού, μαζί με κωδικοποιημένη αναφορά του θαλάμου ωοτόκων από τον οποίο προέρχονται τα αυγά,
Τα στοιχεία αυτά εμφαίνονται επί του εμπορευματοκιβωτίου και επί των συνοδευτικών εγγράφων, τα οποία φυλάσσονται στο κέντρο συσκευασίας επί έξι τουλάχιστον μήνες-
4. τα εμπορευματοκιβώτια που αναφέρονται στο σημείο 3 ανοίγονται στο κέντρο συσκευασίας αμέσως πριν αρχίσει η κατάταξη. Όλα τα αυγά και το ίδιο εμπορευματοκιβώτιο κατατάσσονται και συσκευάζονται χωρίς διακοπή. Η ημερομηνία ωοτοκίας σφραγίζεται κατά ή αμέσως μετά την κατάταξη για τα αυγά που πρόκειται να σφραγισθούν-
5. στην περίπτωση κέντρων συσκευασίας που εφοδιάζονται από τις δικές τους μονάδες παραγωγής οι οποίες βρίσκονται στον ίδιο χώρο με αυγά που δεν περιέχονται σε σφραγισμένα εμπορευματοκιβώτια, τα αυγά:
- σφραγίζονται με την ημερομηνία της ωοτοκίας. Εντούτοις, εάν τα αυγά παράγονται σε μη εργάσιμη ημέρα μπορούν να σφραγίζονται την πρώτη εργάσιμη ημέρα που ακολουθεί μαζί με τα αυγά που παράγονται αυτή την ημέρα, με την ημερομηνία της πρώτης εργάσιμης ημέρας ή
- ταξινομούνται και συσκευάζονται σύμφωνα με τις διατάξεις του άρθρου 1 παράγραφος 6 ή
- παραδίδονται σε άλλα κέντρα συσκευασίας ή βιομηχανίες, την ημέρα της ωοτοκίας ή εάν η ημέρα ωοτοκίας είναι αργία, την πρώτη επόμενη εργάσιμη ημέρα.
Εάν αυτά τα κέντρα συσκευασίας δέχονται επίσης αυγά από εξωτερικούς παραγωγούς για τους οποίους δεν έχει προβλεφθεί να ανφέρουν την ημέρα ωοτοκίας, τα αυγά αποθεματοποιούνται ξεχωριστά και υφίστανται ξεχωριστή μεταχείριση. Τα κέντρα συσκευασίας διατηρούν ημερήσια μητρώα της αποδοχής ή συγκεντρώσεως και της ταξινομήσεως των αυγών αυτών-
6. τα κέντρα συσκευασίας τηρούν ειδικά μητρώα ως προς:
- τις καθημερινές ποσότητες, ανά παραγωγό, των αυγών που φθάνουν στο κέντρο και στα οποία πρόκειται να σφραγισθεί η ημερομηνία ωοτοκίας, ή στα οποία έχει ήδη σφραγισθεί στο αγρόκτημα η ημερομηνία αυτή, συμπεριλαμβανομένου του ονοματεπωνύμου, της διεύθυνσης και του αριθμού εγκρίσεως του παραγωγού,
- την καθημερινή ποσότητα και την κατά βάρος κατάταξη αυτών των αυγών,
- τον αριθμό ή/και το βάρος των αυγών που έχουν πωληθεί ανά κατηγορία βάρους και αγοραστή, συμπεριλαμβανομένου του ονοματεπώνυμου και της διεύθυνσης του αγοραστή-
7. οι μονάδες παραγωγής και τα κέντρα συσκευασίας που αναφέρονται στο σημείο 1 επιθεωρούνται τουλάχιστον μία φορά κάθε δύο μήνες."-
4. το άρθρο 8 τροποποιείται ως εξής:
- στην παράγραφο 1 η εισαγωγική φράση αντικαθίσταται από το ακόλουθο κείμενο:
"Για την ένδειξη του είδους εκτροφής όπως προβλέπεται στο άρθρο 10 παράγραφος 3 του κανονισμού (ΕΟΚ) αριθ. 1907/90, εκτός από την περίπτωση του οργανικού ή βιολογικού είδους εκτροφής, στα αυγά κατηγορίας Α καθώς και στις μικρές συσκευασίες που περιέχουν τέτοια αυγά, δεν επιτρέπεται να χρησιμοποιούνται άλλοι όροι εκτός από αυτούς που αναφέρονται κατωτέρω και, εν πάση περιπτώσει, μόνο εφόσον πληρούνται οι προϋποθέσεις οι οποίες προβλέπονται στο παράρτημα ΙΙ.",
- στην παράγραφο 1, το δεύτερο εδάφιο διαγράφεται,
- η παράγραφος 6 αντικαθίσταται από το ακόλουθο κείμενο:
"6. Τα κέντρα συσκευασίας, όπως αναφέρεται στην παράγραφο 2, τηρούν ειδικά μητρώα για την καθημερινή κατάταξη ανά ποιότητα και βάρος και για τις πωλήσεις αυγών και μικρών συσκευασιών που έχουν σφραγισθεί σύμφωνα με την παράγραφο 1, συμπεριλαμβανομένου του ονοματεπωνύμου και της διεύθυνσης του αγοραστή, του αριθμού των συσκευασιών, του αριθμού ή/και του βάρους των αυγών που έχουν πωληθεί ανά κατηγορία βάρους και ημερομηνία παράδοσης, καθώς και των αποθεμάτων των καταχωρημένων αυγών σε εβδομαδιαία βάση. Εντούτοις, έχουν τη δυνατότητα, αντί να τηρούν μητρώα πωλήσεων, να τηρούν αρχεία τιμολογίων ή αποδείξεων παράδοσης, όπως υποδεικνύεται στην παράγραφο 1."-
5. στο άρθρο 22 παράγραφος 2, το στοιχείο γ) αντικαθίσταται από το ακόλουθο κείμενο:
" γ) η ένδειξη "ΑΥΓΑ ΠΡΟΟΡΙΖΟΜΕΝΑ ΓΙΑ ΤΗ ΒΙΟΜΗΧΑΝΙΑ ΤΡΟΦΙΜΩΝ" με κεφαλαία γράμματα ύψους 2 εκατοστών, σε μία ή περισσότερες γλώσσες της Κοινότητας."-
6. το άρθρο 24 αντικαθίσταται από το ακόλουθο κείμενο:
2. Όταν η ετικέτα η οποία αναφέρεται στην παράγραφο 1 δεν είναι δυνατόν να αφαιρεθεί από τη συσκευασία, οι αντίστοιχες συσκευασίες πρέπει να απομακρυνθούν από το χώρο πωλήσεων το αργότερο την έβδομη ημέρα μετά από τη συσκευασία, και τα αυγά πρέπει να επανασυσκευαστούν.
3. Οι μεγάλες συσκευασίες που περιέχουν μικρές συσκευασίες με τη σήμανση "εξαιρετικά" φέρουν την ακόλουθη ένδειξη με κεφαλαία γράμματα ύψους 2 εκατοστών: "ΣΥΣΚΕΥΑΣΙΑ ΠΟΥ ΠΕΡΙΕΧΕΙ ΜΙΚΡΕΣ ΣΥΣΚΕΥΑΣΙΕΣ ΤΗΣ ΚΑΤΗΓΟΡΙΑΣ 'ΕΞΑΙΡΕΤΙΚΑ' " σε μία ή περισσότερες γλώσσες της Κοινότητας."-
Εκτός από την περίπτωση που προβλέπεται στο άρθρο 13 παράγραφος 3 του κανονισμού (ΕΟΚ) αριθ. 1907/90, κατά τον έλεγχο παρτίδας αυγών ταξινομημένων στην κατηγορία Α επιτρέπεται ανοχή όσον αφορά το κατά μονάδα βάρος των αυγών. Σε μια τέτοια παρτίδα είναι ανεκτή η παρουσία όχι πλέον του 12 % αυγών που ανήκουν σε κατηγορίες παραπλήσιες με αυτές που αναφέρονται στη συσκευασία, αλλά όχι πλέον του 6 % αυγών της αμέσως χαμηλότερης κατηγορίας βάρους.
Σε περίπτωση κατά την οποία η παρτίδα που ελέγχεται περιέχει λιγότερα από 180 αυγά, τα προαναφερόμενα ποσοστά διπλασιάζονται."-
8. το παράρτημα Ι αντικαθίσταται από το παράρτημα του παρόντος κανονισμού.
Άρθρο 2
Ο παρών κανονισμός αρχίζει να ισχύει την 1η Αυγούστου 1992. Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος.
ΚΑΝΟΝΙΣΜΟΣ (ΕΟΚ) αριθ. 3224/92 ΤΗΣ ΕΠΙΤΡΟΠΗΣ της 4ης Νοεμβρίου 1992 για τη διόρθωση του κανονισμού (ΕΟΚ) αριθ. 2342/92 για τις εισαγωγές από τρίτες χώρες και τη χορήγηση επιστροφών κατά την εξαγωγή για τα καθαρής φυλής βοοειδή αναπαραγωγής και την κατάργηση του κανονισμού (ΕΟΚ) αριθ. 1544/79
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας,
τον κανονισμό (ΕΟΚ) αριθ. 805/68 του Συμβουλίου της 27ης Ιουνίου 1968 περί κοινής οργανώσεως αγοράς στον τομέα του βοείου κρέατος (1), όπως τροποποιήθηκε τελευταία από τον κανονισμό (ΕΟΚ) αριθ. 2066/92 (2), και ιδίως το άρθρο 10 παράγραφος 5 και το άρθρο 18 παράγραφος 6, Εκτιμώντας:
ότι με τον κανονισμό (ΕΟΚ) αριθ. 2343/92 της Επιτροπής (3) ενδυναμώθηκαν τα μέτρα ελέγχου στις εισαγωγές από τρίτες χώρες και στη χορήγηση επιστροφών κατά την εξαγωγή για τα καθαρής φυλής βοοειδή αναπαραγωγής και καταργήθηκε ο κανονισμός (ΕΟΚ) αριθ. 1544/79-
ότι μετά από επαλήθευση διαπιστώθηκε ότι η διατύπωση στη γερμανική γλώσσα δεν αντιστοιχεί στα μέτρα που υποβλήθηκαν για τη γνώμη της Επιτροπής Διαχειρίσεως- ότι πρέπει συνεπώς να διορθωθεί πλήρως η διατύπωση στη γερμανική γλώσσα του εν λόγω κανονισμού,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Αφορά τη διατύπωση στη γερμανική γλώσσα.
Άρθρο 2
Ο παρών κανονισμός αρχίζει να ισχύει την ημέρα της δημοσίευσής του στην Επίσημη Εφημερίδα των Ευρωπαϊκών Κοινοτήτων.
ΑΠΟΦΑΣΗ ΤΟΥ ΣΥΜΒΟΥΛΙΟΥ της 8ης Φεβρουαρίου 1993 για τη σύναψη της συμφωνίας εμπορικής και οικονομικής συνεργασίας μεταξύ της Ευρωπαϊκής Οικονομικής Κοινότητας και της Μογγολίας
(93/101/ΕΟΚ)ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως τα άρθρα 113 και 235,
την πρόταση της Επιτροπής,
Άρθρο 3
Στα πλαίσια της μεικτής επιτροπής που ιδρύεται βάσει του άρθρου 13 της συμφωνίας, η Κοινότητα εκπροσωπείται από την Επιτροπή, η οποία επικουρείται από τους αντιπροσώπους των κρατών μελών.
Άρθρο 4
Η παρούσα απόφαση δημοσιεύεται στην Επίσημη Εφημερίδα των Ευρωπαϊκών Κοινοτήτων.
ΟΔΗΓΙΑ 93/35/ΕΟΚ ΤΟΥ ΣΥΜΒΟΥΛΙΟΥ της 14ης Ιουνίου 1993 για την έκτη τροποποίηση της οδηγίας 76/768/ΕΟΚ για την προσέγγιση των νομοθεσιών των κρατών μελών των σχετικών με τα καλλυντικά
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 100Α,
την πρόταση της Επιτροπής (1),
Σε συνεργασία με το Ευρωπαϊκό Κοινοβούλιο (2),
Έχοντας υπόψη τη γνώμη της Οικονομικής και Κοινωνικής Επιτροπής (3),
Εκτιμώντας: ότι θα πρέπει να αρθούν οι νομικές ασάφειες οι οποίες περιέχονται στην οδηγία 76/768/ΕΟΚ (4), και ιδίως στα άρθρα 1 και 2-
ότι έχει διαπιστωθεί ότι η συγκέντρωση στοιχείων σχετικά με τα συστατικά που χρησιμοποιούνται στα καλλυντικά είναι σκόπιμη, αφενός, για την αξιολόγηση του συνόλου των θεμάτων που αφορούν τη χρήση τους και, αφετέρου, για τη σχετική δράση που πρέπει να αναληφθεί σε κοινοτικό επίπεδο, εν όψει, ειδικότερα, της κατάρτισης της κοινής ονοματολογίας των συστατικών που χρησιμοποιούνται στα καλλυντικά- ότι η συγκέντρωση των εν λόγω στοιχείων είναι δυνατόν να διευκολυνθεί εφόσον καταρτιστεί, με φροντίδα της Επιτροπής, ευρετήριο των χησιμοποιούμενων συστατικών- ότι αυτό το ευρετήριο είναι ενδεικτικό και δεν αποβλέπει στη δημιουργία ενός περιστατικού καταλόγου των ουσιών που χρησιμοποιούνται στα καλλυντικά-
ότι, για να επιτευχθεί η διάθεση των καλλυντικών στην αγορά χωρίς προηγούμενες διαδικασίες και να είναι διαθέσιμες οι αναγκαίες πληροφορίες σχετικά με το τελικό προϊόν μόνο στον τόπο παρασκευής ή στον τόπο της πρώτης εισαγωγής στην Κοινότητα, καθώς και για την καλύτερη ενημέρωση των καταναλωτών, είναι αναγκαίο να υπάρξει διαφάνεια όσον αφορά τα συστατικά που χρησιμοποιούνται στα καλλυντικά- ότι η διαφάνεια αυτή θα πρέπει να παρέχεται με την αναγραφή, στη συσκευασία, της λειτουργίας του προϊόντος καθώς και του ονόματος των συστατικών που χρησιμοποιούνται στα καλλυντικά προϊόντα-
ότι σε περίπτωση που, για πρακτικούς λόγους, είναι αδύνατη η αναγραφή των συστατικών και των οδηγιών χρήσεως στον περιέκτη ή τη συσκευασία, οι ενδείξεις αυτές θα πρέπει να συνάπτονται κατά τρόπο που ο καταναλωτής να έχει όλες τις αναγκαίες πληροφορίες- ότι, όσον αφορά το τελικό καλλυντικό προϊόν, θα πρέπει να καθοριστούν με σαφήνεια οι πληροφορίες που πρέπει να βρίσκονται στη διάθεση των αρχών ελέγχου του τόπου παρασκευής ή πρώτης εισαγωγής στην κοινοτική αγορά- ότι οι πληροφορίες αυτές θα πρέπει να περιλαμβάνουν όλα τα αναγκαία στοιχεία που αφορούν την ταυτότητα, την ποιότητα, την ασφάλεια όσον αφορά την ανθρώπινη υγεία και τα ισχυριζόμενα αποτελέσματα του καλλυντικού-
ότι θα πρέπει, ωστόσο, για λόγους ελέγχου, να προβλέπεται η ανακοίνωση, στην αρμόδια αρχή, των τόπων παρασκευής, καθώς και των αναγκαίων πληροφοριών για την ταχεία και κατάλληλη ιατρική θεραπευτική αγωγή σε περίπτωση προβλημάτων-
ότι είναι σκόπιμο να εξουσιοδοτηθεί η Επιτροπή να τροποποιεί τα παραρτήματα Ι και III της οδηγίας 76/768/ΕΟΚ, λόγω του κατευθυντηρίου και τεχνικού χαρακτήρα που παρουσιάζουν-
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η οδηγία 76/768/ΕΟΚ τροποποιείται ως εξής:
1. Στο άρθρο 1, η παράγραφος 1 αντικαθίσταται από το ακόλουθο κείμενο:
"1. Ως καλλυντικό νοείται κάθε ουσία ή παρασκεύασμα που προορίζεται να έλθει σε επαφή με διάφορα εξωτερικά μέρη του ανθρώπινου σώματος (επιδερμίδα, τριχωτά μέρη του σώματος και της κεφαλής, νύχια, χείλη και εξωτερικά γεννητικά όργανα) ή με τα δόντια και τους βλεννογόνους της στοματικής κοιλότητας, με αποκλειστικό ή κύριο σκοπό τον καθαρισμό τους, τον αρωματισμό τους, τη μεταβολή της εμφάνισής τους ή/και τη διόρθωση των σωματικών οσμών ή/και την προστασία τους ή τη διατήρησή τους σε καλή κατάσταση."
Τα καλλυντικά προϊόντα που διατίθενται στην αγορά στο εσωτερικό της Κοινότητας δεν πρέπει να βλάπτουν την ανθρώπινη υγεία όταν χρησιμοποιούνται υπό κανονικές ή εύλογα αναμενόμενες συνθήκες χρήσης, λαμβάνοντας, ιδίως, υπόψη την παρουσίαση του προϊόντος, την επισήμανσή του, τις τυχόν οδηγίες χρήσης του και τον τρόπο απόρριψής του, καθώς και κάθε άλλη ένδειξη ή πληροφορία που προέρχεται από τον κατασκευαστή ή τον εντολοδόχο του ή κάθε άλλο υπεύθυνο της κυκλοφορίας αυτών των προϊόντων στην κοινοτική αγορά.
Η ύπαρξη προειδοποιήσεων αυτού του είδους δεν συνεπάγεται, ωστόσο, απαλλαγή από την τήρηση των άλλων υποχρεώσεων που προβλέπει η παρούσα οδηγία."
3. Στο άρθρο 4 παράγραφος 1 προστίθεται το ακόλουθο στοιχείο:
"θ) συστατικά ή συνδυασμούς συστατικών που δοκιμάζονται σε ζώα από την 1η Ιανουαρίου 1998, προκειμένου να τηρηθούν οι απαιτήσεις της παρούσας οδηγίας.
Εάν δεν έχει σημειωθεί επαρκής πρόοδος στην ανάπτυξη ικανοποιητικών μεθόδων που να μπορούν να υποκαταστήσουν τα πειράματα σε ζώα, ιδίως στις περιπτώσεις που για τις εναλλακτικές μεθόδους πειραμάτων, παρ' όλες τις εύλογες προσπάθειες, δεν υπάρχει επιστημονική επικύρωση ότι παρέχουν ισοδύναμη προστασία για τον καταναλωτή, λαμβάνοντας υπόψη τις κατευθυντήριες γραμμές του ΟΟΣΑ και τις δοκιμές τοξικότητας η Επιτροπή παρουσιάζει μέχρι την 1η Ιανουαρίου 1997 σχέδιο μέτρων για την αναβολή της ημερομηνίας θέσης σε εφαρμογή της παρούσας διάταξης για επαρκές χρονικό διάστημα, το οποίο δεν πρέπει να είναι μικρότερο από δύο έτη, σύμφωνα με τη διαδικασία που προβλέπεται στο άρθρο 10. Πριν υποβάλει αυτά τα μέτρα, η Επιτροπή συμβουλεύεται την Επιστημονική Επιτροπή Καλλυντικών.
Η Επιτροπή υποβάλλει ετησίως στο Ευρωπαϊκό Κοινοβούλιο και στο Συμβούλιο έκθεση σχετικά με την πρόοδο που σημειώνεται σε θέματα ανάπτυξης, επικύρωσης και νόμιμης αποδοχής μεθόδων που μπορούν να υποκαταστήσουν τα πειράματα σε ζώα. Η έκθεση περιλαμβάνει συγκεκριμένα στοιχεία σχετικά με τον αριθμό και τον τύπο πειραμάτων σε ζώα όσον αφορά τα καλλυντικά προϊόντα. Τα κράτη μέλη οφείλουν να συγκεντώνουν αυτές τις πληροφορίες, πέρα από την υποχρέωση συλλογής στατιστικών στοιχείων που τους επιβάλλει η οδηγία 86/609/ΕΟΚ σχετικά με την προστασία των ζώων που χρησιμοποιούνται για πειραματικούς και άλλους επιστημονικούς σκοπούς. Η Επιτροπή μεριμνά ειδικότερα για την ανάπτυξη, την επικύρωση και τη νόμιμη αποδοχή των πειραματικών μεθόδων που δεν χρησιμοποιούν ζωντανά ζώα."
4. Παρεμβάλλεται το ακόλουθο άρθρο:
"Άρθρο 5α
1. Το αργότερο, στις 14 Δεκεμβρίου 1994, η Επιτροπή καταρτίζει, σύμφωνα με τη διαδικασία του άρθρου 10, ευρετήριο των συστατικών που χρησιμοποιούνται στα καλλυντικά προϊόντα, βάσει κυρίως των πληροφοριών που παρέχουν οι ενδιαφερόμενοι βιομηχανικοί κύκλοι.
Για τους σκοπούς του παρόντος άρθρου, ως "ουσιαστικό καλλυντικό" νοείται κάθε χημική ουσία ή παρασκεύασμα συνθετικής ή φυσικής προέλευσης, εκτός από τις αρωματικές συνθέσεις που περιέχεται στη σύνθεση καλλυντικών προϊόντων.
Το ευρετήριο χωρίζεται σε δύο μέρη: το ένα μέρος αφορά τις αρωματικές πρώτες ύλες και το άλλο τις λοιπές ουσίες.
2. Το ευρετήριο περιέχει πληροφορίες σχετικά με:
- την ταυτότητα του συστατικού, δηλαδή τη χημική ονομασία, την ονομασία CTFA, την ονομασία της ευρωπαϊκής φαρμακοποιίας, τη διεθνή κοινή ονομασία της Παγκόσμιας Οργάνωσης Υγείας (ΠΟΥ), τους αριθμούς Einecs, IUPAC, CAS, και colour index, την κοινή ονομασία που αναφέρεται στο άρθρο 7 παράγραφος 2,
- την ή τις συνήθεις λειτουργίες του συστατικού στο τελικό προϊόν,
- ενδεχομένως, τους περιορισμούς και τους όρους χρήσεως καθώς και τις προειδοποιήσεις, που πρέπει να αναγράφονται υποχρεωτικά στην ετικέτα, σύμφωνα με τα παραρτήματα.
3. Η Επιτροπή δημοσιεύει και ενημερώνει περιοδικώς το ευρετήριο, σύμφωνα με τη διαδικασία που προβλέπει το άρθρο 10. Το ευρετήριο είναι ενδεικτικό και δεν αποτελεί κατάλογο των ουσιών που επιτρέπεται να χρησιμοποιούνται στα καλλυντικά προϊόντα."
5. Στο άρθρο 6 παράγραφος 1, η εισαγωγική φράση του κειμένου αντικαθίσταται από το ακόλουθο κείμενο:
"1. Τα κράτη μέλη λαμβάνουν όλα τα αναγκαία μέτρα ώστε τα καλλυντικά να μην είναι δυνατόν να διατεθούν στην αγορά παρά μόνον αν ο περιέκτης και συσκευασία τους φέρουν, με ανεξίτηλους, ευανάγνωστους και ευδιάκριτους χαρακτήρες, τις ακόλουθες ενδείξεις- ωστόσο, οι ενδείξεις, του στοιχείου ζ) μπορούν να αναγράφονται μόνο στη συσκευασία."
6. Στο άρθρο 6 παράγραφος 1, το στοιχείο δ) αντικαθίσταται από το ακόλουθο κείμενο:
"δ) τις ειδικές προφυλάξεις κατά τη χρήση, και ιδίως τις προφυλάξεις που εμφαίνονται στη στήλη "Όροι χρησιμοποιήσεως και προειδοποιήσεις που πρέπει να περιέχονται υποχρεωτικώς στην επισήμανση" των παραρτημάτων ΙΙΙ, IV, VI και VII, οι οποίες πρέπει να αναγράφονται στον περιέκτη και στη συσκευασία, καθώς και τις ενδεχόμενες ενδείξεις σχετικά με τις ιδιαίτερες προφυλάξεις που πρέπει να λαμβάνονται για τα καλλυντικά τα οποία προορίζονται για επαγγελματική χρήση, και ιδίως αυτά που χρησιμοποιούνται από τους κομμωτές. Σε περίπτωση που, αυτό είναι πρακτικά αδύνατο, εσώκλειστο σημείωμα, ετικέτα, ταινία ή κάρτα πρέπει να περιλαμβάνει αυτές τις ενδείξεις στις οποίες παραπέμπεται ο καταναλωτής είτε με συντετμημένη ένδειξη είτε με το σύμβολο που περιέχεται στο παράρτημα VIII, που πρέπει να εμφαίνεται στον περιέκτη και τη συσκευασία."
7. Στο άρθρο 6 παράγραφος 1 προστίθενται τα ακόλουθα στοιχεία:
"στ) τη λειτουργία του προϊόντος, εκτός αν προκύπτει από την παρουσίαση του προϊόντος-
ζ) τον κατάλογο των συστατικών κατά φθίνουσα σειρά ως προς το βάρος τη στιγμή της ανάμιξής τους. Ο κατάλογος αυτός φέρει την επιγραφή "συστατικά". Σε περίπτωση που αυτό είναι πρακτικά αδύνατο, εσώκλειστο σημείωμα, ετικέτα, ταινία ή κάρτα πρέπει να περιλαμβάνει αυτά τα συστατικά στα οποία θα παραπέμπεται ο καταναλωτής είτε με συντετμημένη ένδειξη είτε με το σύμβολο που περιέχεται στο παράρτημα VIII, που πρέπει να εμφαίνεται στην συσκευασία.
Δεν θεωρούνται, ωστόσο, συστατικά:
- οι προσμίξεις των πρώτων υλών που χρησιμοποιήθηκαν,
- οι τεχνικές υποβοηθητικές ουσίες που χρησιμοποιούνται κατά την παρασκευή, αλλά δεν ανευρίσκονται πλέον στο τελικό προϊόν,
- οι ουσίες οι οποίες χρησιμοποιούνται στις απολύτως αναγκαίες ποσότητες ως διαλύτες ή ως φορείς αρωματικών συνθέσεων.
Οι αρωματικές συνθέσεις και οι πρώτες ύλες τους σημειώνονται με τη λέξη "άρωμα" (parfum/arome). Τα συστατικά των οποίων η συγκέντρωση είναι κατώτερη από 1 % μπορούν να αναγράφονται, χωρίς να τηρείται μία σειρά, ύστερα από τα συστατικά των οποίων η συγκέντρωση είναι ανώτερη από 1 %. Οι χρωστικές ουσίες είναι δυνατόν να αναγράφονται, χωρίς σειρά, μετά τα άλλα συστατικά, σύμφωνα με τον αριθμό του colour index ή την ονομασία με την οποία αναφέρονται στο παράρτημα IV.
Όσον αφορά τα κοσμητικά καλλυντικά προϊόντα που διατίθενται στην αγορά σε περισσότερες αποχρώσεις, μπορεί να αναφέρεται το σύνολο των συστατικών που χρησιμοποιούνται σ' αυτό το φάσμα προϊόντων, υπό τον όρο να προστίθεται η φράση "μπορεί να περιέχει".
Τα συστατικά πρέπει να δηλώνονται με την κοινή ονομασία τους που αναφέρεται στο άρθρο 7 παράγραφος 2 ή, ελλείψει αυτής, με μία από τις ονομασίες ή ένα από τα νούμερα που προβλέπονται στο άρθρο 5α παράγραφος 2 πρώτη περίπτωση.
Το αργότερο στις 14 Δεκεμβρίου 1994 , η Επιτροπή, σύμφωνα με τη διαδικασία που προβλέπεται στο άρθρο 10, θεσπίζει τα κριτήρια και τις προϋποθέσεις με τις οποίες ο παρασκευαστής μπορεί να ζητήσει, για λόγους εμπορικού απορρήτου, να μην αναγραφούν ένα ή περισσότερα συστατικά στον προαναφερόμενο κατάλογο."
8. Στο άρθρο 6, στο τέλος της παραγράφου 1, προστίθενται τα ακόλουθα εδάφια:
"Όταν, για λόγους μεγέθους ή σχήματος, δεν είναι δυνατόν οι ενδείξεις που αναφέρονται στα στοιχεία δ) και ζ) να αναγράφονται σε εσώκλειστο σημείωμα, οι ενδείξεις αυτές πρέπει να αναγράφονται σε ετικέτα, ταινία ή κάρτα που εσωκλείεται ή προσαρτάται στο καλλυντικό προϊόν.
Όταν, στα σαπούνια και τα αρωματικά μπαλάκια λουτρού καθώς και σε άλλα μικρά προϊόντα, δεν είναι δυνατόν, για λόγους μεγέθους ή σχήματος, οι ενδείξεις που αναφέρονται στο στοιχείο ζ) να αναγράφονται σε εσώκλειστη ετικέτα, ταινία, κάρτα ή σημείωμα, οι ενδείξεις αυτές πρέπει να αναγράφονται σε καρτελάκι τοποθετημένο σε άμεση γειτονία με τον περιέκτη μέσα στον οποίο διατίθεται προς πώληση το καλλυντικό."
9. Στο άρθρο 6, η παράγραφος 3 συμπληρώνεται με το ακόλουθο κείμενο:
"Επιπλέον, οποιαδήποτε αναφορά σε πειράματα σε ζώα πρέπει να δηλώνει σαφώς αν τα πειράματα που πραγματοποιήθηκαν αφορούσαν το τελικό προϊόν ή/και τα συστατικά του."
10. Στο άρθρο 7, η παράγραφος 2 αντικαθίσταται από το ακόλουθο κείμενο:
"2. Ωστόσο, τα κράτη μέλη μπορούν να απαιτούν οι ενδείξεις που προβλέπονται στο άρθρο 6 παράγραφος 1 σημεία β), γ), δ) και στ) να αναγράφονται τουλάχιστον στην(στις) εθνική(-ές) ή την(τις) επίσημη(-ες) γλώσσα(-ες) τους- επιπλέον, μπορούν να απαιτούν οι ενδείξεις που προβλέπονται στο άρθρο 6 παράγραφος 1 στοιχείο ζ) να αναγράφονται σε γλώσσα εύκολα καταληπτή από τους καταναλωτές. Για το σκοπό αυτό, η Επιτροπή θεσπίζει κοινή ονοματολογία συστατικών σύμφωνα με τη διαδικασία του άρθρου 10."
11. Στο άρθρο 7, η παράγραφος 3 αντικαθίσταται από το ακόλουθο κείμενο:
"3. Επιπλέον, κάθε κράτος μέλος μπορεί να απαιτήσει, για λόγους ταχείας και κατάλληλης ιατρικής θεραπευτικής αγωγής σε περίπτωση προβλημάτων, να τίθενται στη διάθεση της αρμόδιας αρχής κατάλληλες και επαρκείς πληροφορίες σχετικά με τις ουσίες που χρησιμοποιούνται στα καλλυντικά- η αρμόδια αρχή μεριμνά ώστε τα εν λόγω στοιχεία να χρησιμοποιούνται μόνο για τους σκοπούς της εν λόγω ιατρικής θεραπευτικής αγωγής.
Τα κράτη μέλη ορίζουν την αρμόδια αρχή και ανακοινώνουν τα στοιχεία της στην Επιτροπή, η οποία τα δημοσιεύει στην Επίσημη Εφημερίδα των Ευρωπαϊκών Κοινοτήτων."
12. Παρεμβάλλεται το ακόλουθο άρθρο:
"Άρθρο 7α
1. Ο παρασκευαστής ή ο εντολοδόχος του ή το πρόσωπο για λογαριασμό του οποίου παρασκευάζεται ένα καλλυντικό προϊόν ή το πρόσωπο που είναι υπεύθυνο για τη διάθεση εισαγόμενων καλλυντικών στην κοινοτική αγορά εξασφαλίζει ότι οι αρμόδιες αρχές των ενδιαφερόμενων κρατών μελών έχουν, για λόγους ελέγχου, εύκολα πρόσβαση, στη διεύθυνση που προσδιορίζεται στην ετικέτα σύμφωνα με το άρθρο 6 παράγραφος 1 στοιχείο α), στις ακόλουθες πληροφορίες:
α) την ποιοτική και ποσοτική σύσταση του προϊόντος- όσον αφορά τις αρωματικές συνθέσεις και τα αρώματα, οι πληροφορίες αυτές περιορίζονται στην ονομασία και τον κωδικό αριθμό σύνθεσης και τα στοιχεία ταυτότητας του προμηθευτή-
β) τις φυσικοχημικές και μικροβιολογικές προδιαγραφές των πρώτων υλών και του τελικού προϊόντος, καθώς και τα κριτήρια καθαρότητας και μικροβιολογικού ελέγχου των καλλυντικών-
γ) τη μέθοδο παρασκευής σύμφωνα με τους όρους ορθής παρασκευαστικής πρακτικής που προβλέπονται από το κοινοτικό δίκαιο, ή, ελλείψει αυτού, από το δίκαιο του συγκεκριμένου κράτους μέλους- ο υπεύθυνος για την παρασκευή ή για την πρώτη εισαγωγή στην Κοινότητα πρέπει να διαθέτει το κατάλληλο επίπεδο επαγγελματικών προσόντων ή πείρας, σύμφωνα με τη νομοθεσία και την πρακτική του κράτους μέλους του τύπου παρασκευής ή πρώτης εισαγωγής-
δ) την αξιολόγηση της ασφάλειας που παρουσιάζει το τελικό προϊόν για την ανθρώπινη υγεία. Για το σκοπό αυτό, ο παρασκευαστής λαμβάνει υπόψη του τις γενικές τοξικολογικές ιδιότητες των συστατικών, τη χημική τους δομή και το επίπεδο της έκθεσης του καταναλωτή στα συστατικά αυτά-
στην περίπτωση που το ίδιο το προϊόν παρασκευάζεται σε περισσότερα σημεία της Κοινότητας, ο παρασκευαστής έχει τη δυνατότητα να επιλέξει έναν μόνο τόπο παρασκευής όπου οι πληροφορίες αυτές είναι διαθέσιμες. Έτσι, όταν υπάρχει σχετικό αίτημα για σκοπούς ελέγχου, ο παρασκευαστής οφείλει να δηλώνει τον τόπο που επέλεξε στην ή στις αρμόδιες αρχές ελέγχου-
ε) το όνομα και τη διεύθυνση του ή των προσώπων που είναι υπεύθυνα για την αξιολόγηση που αναφέρεται στο στοιχείο δ). Τα πρόσωπα αυτά πρέπει να έχουν δίπλωμα, όπως αυτό ορίζεται στο άρθρο 1 της οδηγίας 89/48/ΕΟΚ, στους τομείς της φαρμακευτικής, της τοξικολογίας, της δερματολογίας, της ιατρικής ή ανάλογης επιστήμης-
στ) τα υφιστάμενα στοιχεία όσον αφορά τις παρενέργειες της χρήσης του καλλυντικού για την ανθρώπινη υγεία-
ζ) την απόδειξη του αποτελέσματος την οποία υποτίθεται ότι έχει το καλλυντικό, όταν αυτό αιτιολογείται από τη φύση του αποτελέσματος ή του προϊόντος.
2. Η αξιολόγηση της ασφάλειας για την ανθρώπινη υγεία που αναφέρεται στην παράγραφο 1 στοιχείο δ) ακολουθεί τις αρχές της ορθής εργαστηριακής πρακτικής που προβλέπονται στην οδηγία 87/18/ΕΟΚ του Συμβουλίου της 18ης Δεκεμβρίου 1986 για την προσέγγιση των νομοθετικών, κανονιστικών και διοικητικών διατάξεων σχετικά με την εφαρμογή των αρχών ορθής εργαστηριακής πρακτικής και τον έλεγχο της εφαρμογής τους κατά τις δοκιμές των χημικών ουσιών (*).
3. Οι πληροφορίες που αναφέρονται στην παράγραφο 1 πρέπει να είναι διαθέσιμες στην ή στις εθνικές γλώσσες του συγκεκριμένου κράτους μέλους ή σε γλώσσα εύκολα κατανοητή από τις αρμόδιες αρχές.
4. Ο παρασκευαστής ή ο εντολοδόχος του ή το πρόσωπο για λογαριασμό του οποίου παρασκευάζεται ένα καλλυντικό προϊόν ή το πρόσωπο που είναι υπεύθυνο για τη διάθεση εισαγόμενων καλλυντικών στην κοινοτική αγορά, ανακοινώνει στην αρμόδια εθνική αρχή του τόπου παρασκευής ή πρώτης εισαγωγής τη διεύθυνση των τόπων παρασκευής ή πρώτης εισαγωγής στην Κοινότητα των καλλυντικών πριν από τη διάθεσή τους στην κοινοτική αγορά.
5. Τα κράτη μέλη ορίζουν τις αρμόδιες αρχές που αναφέρονται στις παραγράφους 1 και 4 και ανακοινώνουν τα στοιχεία τους στην Επιτροπή, η οποία τα δημοσιεύει στην Επίσημη Εφημερίδα των Ευρωπαϊκών Κοινοτήτων.
13. Στο άρθρο 8 η παράγραφος 2 αντικαθίσταται από το ακόλουθο κείμενο:
"2. Σύμφωνα με την ίδια διαδικασία θεσπίζονται ενδεχομένως η κοινή ανοματολογία των συστατικών που χρησιμοποιούνται στα καλλυντικά και, ύστερα από διαβούλευση με την επιστημονική επιτροπή καλλυντικών, οι αναγκαίες τροποποιήσεις για να προσαρμόζονται στην τεχνολογική πρόοδο τα παραρτήματα."
14. Προστίθεται το παράρτημα VIII που περιλαμβάνεται στο παράρτημα της παρούσας οδηγίας.
Άρθρο 2
1. Τα κράτη μέλη λαμβάνουν τα αναγκαία μέτρα ώστε, από την 1η Ιανουαρίου 1997, οι παρασκευαστές ή οι εισαγωγείς οι εγκατεστημένοι στην Κοινότητα να μη διαθέτουν στην αγορά καλλυντικά προϊόντα που δεν ανταποκρίνονται στις διατάξεις της παρούσας οδηγίας.
2. Τα κράτη μέλη λαμβάνουν όλα τα αναγκαία μέτρα ώστε τα προϊόντα που αναφέρονται στην παράγραφο 1 να μην είναι δυνατόν να πωλούνται ή να παρέχονται στον τελικό καταναλωτή μετά τις 31 Δεκεμβρίου 1997.
Άρθρο 3
1. Τα κράτη μέλη θέτουν σε ισχύ τις αναγκαίες νομοθετικές, κανονιστικές και διοικητικές διατάξεις προκειμένου να συμμορφωθούν με την παρούσα οδηγία το αργότερο στις 14 Ιουνίου 1995. Ενημερώνουν αμέσως την Επιτροπή σχετικά.
Οι διατάξεις αυτές, όταν θεσπίζονται από τα κράτη μέλη, αναφέρονται στην παρούσα οδηγία ή συνοδεύονται από παρόμοια αναφορά κατά την επίσημη δημοσίευσή τους. Οι λεπτομερείς διατάξεις για την αναφορά αυτή καθορίζονται από τα κράτη μέλη.
2. Τα κράτη μέλη ανακοινώνουν στην Επιτροπή το κείμενο των διατάξεων εσωτερικού δικαίου τις οποίες θεσπίζουν στον τομέα που διέπει η παρούσα οδηγία.
Άρθρο 4
Η παρούσα οδηγία απευθύνεται στα κράτη μέλη.
ΟΔΗΓΙΑ 93/41/ΕΟΚ ΤΟΥ ΣΥΜΒΟΥΛΙΟΥ της 14ης Ιουνίου 1993 για την κατάργηση της οδηγίας 87/22/ΕΟΚ για την προσέγγιση των εθνικών μέτρων σχετικά με την κυκλοφορία φαρμάκων υψηλής τεχνολογίας, ιδίως εκείνων που παρασκευάζονται με μεθόδους βιοτεχνολογίας
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 100Α,
την πρόταση της Επιτροπής (1),
Σε συνεργασία με το Ευρωπαϊκό Κοινοβούλιο (2),
Έχοντας υπόψη της γνώμη της Οικονομικής και Κοινωνικής Επιτροπής (3),
Εκτιμώντας: ότι οι διατάξεις της οδηγίας 87/22/ΕΟΚ του Συμβουλίου της 22ας Δεκεμβρίου 1986 για την προσέγγιση των εθνικών μέτρων σχετικά με την κυκλοφορία των φαρμάκων υψηλής τεχνολογίας, ιδίως εκείνων που παρασκευάζονται με μεθόδους βιοτεχνολογίας (4), έχουν πλέον υπερκεραστεί από τις διατάξεις του κανονισμού (ΕΟΚ) αριθ. 2309/93 του Συμβουλίου της 22ας Ιουλίου 1993 για τη θέσπιση κοινοτικών διαδικασιών έγκρισης και εποπτείας των φαρμακευτικών προϊόντων για ανθρώπινη και κτηνιατρική χρήση και για τη σύσταση ευρωπαϊκού οργανισμού για την αξιολόγηση των φαρμακευτικών προϊόντων (5) και από την οδηγία 88/182/ΕΟΚ του Συμβουλίου της 22ας Μαρτίου 1988 που τροποποιεί την οδηγία 83/189/ΕΟΚ για την καθιέρωση μιας διαδικασίας πληροφόρησης στον τομέα των τεχνικών προτύπων και προδιαγραφών (6)-
ότι στην οδηγία 93/39/ΕΟΚ (7) προβλέπεται η συνεχής διαχείριση των αδειών κυκλοφορίας που έχουν χορηγηθεί από κράτη μέλη μετά από γνώμη της Επιτροπής Φαρμακευτικών Ιδιοσκευασμάτων η οποία δίδεται σύμφωνα με την οδηγία 87/22/ΕΟΚ-
ότι, περαιτέρω, στην οδηγία 93/40/ΕΟΚ (8) προβλέπεται η συνεχής διαχείριση των αδειών κυκλοφορίας που έχουν χορηγηθεί από κράτη μέλη μετά από γνώμη της Επιτροπής Κτηνιατρικών Φαρμακευτικών Προϊόντων η οποία δίαδεται σύμφωνα με την οδηγία 87/22/ΕΟΚ-
ότι, συνεπώς, η οδηγία 87/22/ΕΟΚ πρέπει να καταργηθεί-
ότι, για λόγους ασφάλειας του δικαίου, πρέπει να προβλεφθεί η συνεχής εξέταση των αιτήσεων για άδειες κυκλοφορίας που έχουν παραπεμφθεί στην επιτροπή φαρμακευτικών ιδιοσκευασμάτων ή στην επιτροπή κτηνιατρικών φαρμακευτικών προϊόντων σύμφωνα με την οδηγία 87/22/ΕΟΚ πριν από την 1η Ιανουαρίου 1995,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η οδηγία 87/22/ΕΟΚ καταργείται από την 1η Ιανουαρίου 1995.
Άρθρο 2
Οι αιτήσεις για άδειες κυκλοφορίας που έχουν παραπεμφθεί στην επιτροπή φαρμακευτικών ιδιοσκευασμάτων ή στην επιτροπή κτηνιατρικών φαρμακευτικών προϊόντων πριν απο την 1η Ιανουαρίου 1995 σύμφωνα με το άρθρο 2 της οδηγίας 87/22/ΕΟΚ για τις οποίες η σχετική επιτροπή δεν έχει διατυπώσει γνώμη μέχρι την 1η Ιανουαρίου 1995, εξετάζονται σύμφωνα με τον κανονισμό (ΕΟΚ) αριθ. 2309/93.
Άρθρο 3
Τα κράτη μέλη λαμβάνουν όλα τα αναγκαία μέτρα για τα συμμορφωθούν με την παρούσα οδηγία από την 1η Ιανουαρίου 1995. Πληροφορούν αμέσως την Επιτροπή σχετικά.
Οι διατάξεις αυτές, όταν θεσπίζονται από τα κράτη μέλη, αναφέρονται στην παρούσα οδηγία ή συνοδεύονται από παρόμοια αναφορά κατά την επίσημη δημοσίευσή τους. Οι διατάξεις για την αναφορά αυτή εκδίδονται από τα κράτη μέλη.
Άρθρο 4
Η παρούσα οδηγία απευθύνεται στα κράτη μέλη.
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 43,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2),
τη γνώμη της Οικονομικής και Κοινωνικής Επιτροπής (3), Εκτιμώντας:
ότι η οδηγία 74/577/ΕΟΚ του Συμβουλίου (4), όρισε τους κανόνες για την αναισθητοποίηση των ζώων πριν τη σφαγή 7
ότι η Ευρωπαϊκή Σύμβαση για την Προστασία των Ζώων που προορίζονται για σφαγή εγκρίθηκε εξ ονόματος της Κοινότητας με την απόφαση 88/306/ΕΟΚ του Συμβουλίου (5) 7 ότι το πεδίο εφαρμογής της σύμβασης είναι ευρύτερο από το πεδίο των ισχυόντων σχετικών κοινοτικών κανόνων 7
ότι οι εθνικές ρυθμίσεις που αφορούν την προστασία των ζώων κατά τη σφαγή ή τη θανάτωσή τους επηρεάζουν τους όρους ανταγωνισμού και, κατά συνέπεια, τη λειτουργία της κοινής αγοράς γεωργικών προϊόντων 7
ότι, ως εκ τούτου, πρέπει να θεσπισθούν στοιχειώδεις κοινοί κανόνες για την προστασία των ζώων κατά τη σφαγή ή τη θανάτωση, ώστε να εξασφαλισθεί η ορθολογική ανάπτυξη της παραγωγής και να διευκολυνθεί η ολοκλήρωση της εσωτερικής αγοράς ζώων και ζωικών προϊόντων 7
ότι κατά τη σφαγή ή τη θανάτωση του ζώου πρέπει να αποφεύγεται η πρόκληση περιττού πόνου ή ταλαιπωρίας 7
ότι, ωστόσο, πρέπει να επιτρέπεται να διεξάγονται τεχνικές και επιστημονικές δοκιμές και να λαμβάνονται υπόψη οι τελετουργικές απαιτήσεις ορισμένων θρησκειών 7
ότι οι κανόνες πρέπει επίσης να εξασφαλίζουν ικανοποιητική προστασία, κατά τη σφαγή ή τη θανάτωση, σε ζώα που δεν καλύπτονται από τη σύμβαση 7
ότι, με τη δήλωση σχετικά με την προστασία των ζώων που προσαρτάται στην τελική πράξη της συνθήκης για την Ευρωπαϊκή Ένωση, η συνδιάσκεψη καλεί το Ευρωπαϊκό Κοινοβούλιο, το Συμβούλιο και την Επιτροπή καθώς και τα κράτη μέλη να λαμβάνουν πλήρως υπόψη, κατά την εκπόνηση και εφαρμογή της κοινοτικής νομοθεσίας στους τομείς της κοινής γεωργικής πολιτικής, τις επιταγές της προστασίας των ζώων 7
ότι, κατά την υλοποίηση των ανωτέρω, η κοινοτική δράση πρέπει να ευθυγραμμίζεται με τις απαιτήσεις που προκύπτουν από την αρχή της επικουρικότητας που θεσπίζεται στο άρθρο 3 Β της συνθήκης 7
ότι πρέπει να καταργηθεί η οδηγία 74/577/ΕΟΚ,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
2. Η παρούσα οδηγία δεν εφαρμόζεται
- σε τεχνικές ή επιστημονικές δοκιμές σχετικές με τις διαδικασίες που αναφέρονται στην παράγραφο 1, οι οποίες διεξάγονται υπό τον έλεγχο της αρμόδιας αρχής,
- στα ζώα που θανατώνονται στα πλαίσια πολιτιστικών ή αθλητικών εκδηλώσεων,
- στα άγρια θηράματα που θανατώνονται σύμφωνα με το άρθρο 3 της οδηγίας 92/45/ΕΟΚ.
4. ακινητοποίηση: χρησιμοποίηση κάθε μεθόδου για τον περιορισμό των κινήσεων του ζώου με σκοπό να διευκολυνθεί η αποτελεσματική αναισθητοποίηση ή θανάτωση 7
5. αναισθητοποίηση: κάθε μέθοδος η οποία, όταν εφαρμόζεται σε ζώα, επιφέρει άμεση απώλεια των αισθήσεων έως ότου επέλθει ο θάνατος 7
6. θανάτωση: κάθε μέθοδος που επιφέρει το θάνατο ζώου 7
7. σφαγή: θανάτωση ζώου με αφαίμαξη 7
8. αρμόδια αρχή: η κεντρική αρχή κράτους μέλους που είναι αρμόδια για τη διεξαγωγή των κτηνιατρικών ελέγχων ή οποιαδήποτε αρχή στην οποία έχει ανατεθεί η εν λόγω αρμοδιότητα.
Ωστόσο, η θρησκευτική αρχή του κράτους μέλους για λογαριασμό της οποίας πραγματοποιούνται οι εν λόγω σφαγές είναι αρμόδια για την εφαρμογή και έλεγχο των ειδικών διατάξεων που εφαρμόζονται στη σφαγή που γίνεται σύμφωνα με ορισμένους θρησκευτικούς τύπους. Όσον αφορά τις λοιπές διατάξεις της παρούσας οδηγίας η αρχή αυτή ενεργεί υπ' ευθύνη του κτηνιάτρου, όπως ορίζεται στο άρθρο 2 της οδηγίας 64/433/ΕΟΚ.
Άρθρο 3
Πρέπει να αποφεύγεται οποιαδήποτε περιττή διέγερση, πόνος ή ταλαιπωρία των ζώων κατά τη διακίνηση, το σταυλισμό, την ακινητοποίηση, την αναισθητοποίηση, τη σφαγή και τη θανάτωση.
ΚΕΦΑΛΑΙΟ ΙΙ Απαιτήσεις για τα σφαγεία
Άρθρο 4
Η κατασκευή, οι εγκαταστάσεις, ο εξοπλισμός και η λειτουργία των σφαγείων πρέπει να είναι τέτοια ώστε να αποφεύγεται αποιαδήποτε περιττή διέγερση, πόνος ή ταλαιπωρία των ζώων.
Άρθρο 5
1. Τα μόνοπλα, τα μηρυκαστικά, οι χοίροι, τα κουνέλια και τα πουλερικά που εισάγονται σε σφαγεία προς σφαγή πρέπει:
α) να διακινούνται και, εφόσον χρειάζεται, να σταυλίζονται σύμφωνα με τις διατάξεις του παραρτήματος Α 7
β) να ακινητοποιούνται σύμφωνα με τις διατάξεις του παραρτήματος Β 7
γ) να αναισθητοποιούνται πριν τη σφαγή ή να θανατώνονται ακαριαία σύφμωνα με τις διατάξεις του παραρτήματος Γ 7
δ) να υφίστανται αφαίμαξη σύμφωνα με τις διατάξεις του παραρτήματος Δ.
2. Οι απαιτήσεις της παραγράφου 1 στοιχείο γ) δεν ισχύουν για ζώα για τα οποία ορισμένοι θρησκευτικοί τύποι απαιτούν ειδικές μεθόδους σφαγής.
3. Οι αρμόδιες αρχές των κρατών μελών μπορούν, τηρουμένων των γενικών κανόνων της συνθήκης, όσον αφορά τις εγκαταστάσεις για τις οποίες έχουν χορηγηθεί παρεκκλίσεις δυνάμει των διατάξεων των άρθρων 4 και 13 της οδηγίας 64/433/ΕΟΚ, του άρθρου 4 της οδηγίας 91/498/ΕΟΚ και των άρθρων 7 και 18 της οδηγίας 71/118/ΕΟΚ, να παρεκκλίνουν από τις διατάξεις της παραγράφου 1 στοιχείο α) προκειμένου για τα πουλερικά, τα κουνέλια, τους χοίρους και τα αιγοπρόβατα, καθώς και από τις μεθόδους αναισθητοποίησης και σφαγής που προβλέπονται στο Παράρτημα γ, υπό τον όρο ότι τηρούνται οι διατάξεις που προβλέπονται στο άρθρο 3 και, προκειμένου για τα βοοειδή, από τις διατάξεις που προβλέπονται στην παράγραφο 1, στοιχείο α).
Άρθρο 6
1. Τα εργαλεία, το υλικό ακινητοποίησης, ο εξοπλισμός και οι εγκαταστάσεις που χρησιμοποιούνται για την αναισθητοποίηση ή τη θανάτωση πρέπει να σχεδιάζονται, να κατασκευάζονται, να συντηρούνται και να χρησιμοποιούνται κατά τρόπο ώστε η αναισθητοποίηση ή η θανάτωση να γίνονται κατά τρόπο ταχύ και αποτελεσματικό, σύμφωνα με τις διατάξεις της παρούσας οδηγίας. Η αρμόδια αρχή ελέγχει εάν τα εργαλεία, το υλικό ακινητοποίησης, ο εξοπλισμός των εγκαταστάσεων αναισθητοποίησης ή θανάτωσης ανταποκρίνονται προς τις ανωτέρω αρχές και ελέγχει τακτικά κατά πόσο βρίσκονται σε καλή κατάσταση και επιτρέπουν την επίτευξη του προαναφερόμενου στόχου.
2. Στον τόπο σφαγής πρέπει να υπάρχουν κατάλληλα ανταλλακτικά του εξοπλισμού και των εργαλείων για να χρησιμοποιούνται σε περίπτωση ανάγκης. Τα ανταλλακτικά αυτά πρέπει να συντηρούνται κατάλληλα και να επιθεωρούνται τακτικά.
Άρθρο 7
Τα άτομα που ασχολούνται με τη διακίνηση, το σταυλισμό, την ακινητοποίηση, την αναισθητοποίηση, τη σφαγή ή τη θανάτωση των ζώων πρέπει απαραιτήτως να διαθέτουν τις απαιτούμενες γνώσεις και την ικανότητα που απαιτούνται για να εκτελούν τις εργασίες αυτές όσο το δυνατόν πιο ανώδυνα και αποτελεσματικά σύμφωνα με τις απαιτήσεις της παρούσας οδηγίας.
Η αρμόδια αρχή εξασφαλίζει ότι τα άτομα που ασχολούνται με τη σφαγή των ζώων διαθέτουν τη δέουσα επάρκεια και επαγγελματικές ικανότητες και γνώσεις.
Άρθρο 8
Η επιθεώρηση και ο έλεγχος των σφαγείων πραγματοποιούνται υπ' ευθύνη της αρμόδιας αρχής, η οποία πρέπει να έχει ανά πάσα στιγμή ελεύθερη πρόσβαση σε όλους τους χώρους του σφαγείου, ώστε να εξασφαλίζεται η τήρηση της παρούσας οδηγίας. Ωστόσο, οι επιθεωρήσεις και οι έλεγχοι αυτοί μπορούν να πραγματοποιούνται και επ' ευκαιρία ελέγχων που διενεργούνται για άλλους λόγους.
ΚΕΦΑΛΑΙΟ ΙΙΙ Σφαγή και θανάτωση εκτός των σφαγείων
Άρθρο 9
1. Όταν τα ζώα που αναφέρονται στο άρθρο 5 παράγραφος 1 σφάζονται εκτός των σφαγείων εφαρμόζονται οι διατάξεις του άρθρου 5 παράγραφος 1 στοιχεία β), γ) και δ).
2. Ωστόσο, τα κράτη μέλη δύνανται να χορηγούν παρεκκλίσεις από τις διατάξεις της παραγράφου 1 όσον αφορά τη σφαγή ή τη θανάτωση πουλερικών, κουνελιών, χοίρων και αιγοπροβάτων εκτός σφαγείου από τον ιδιοκτήτη για ίδια κατανάλωση υπό τον όρο ότι τηρούνται οι απαιτήσεις του άρθρου 3 και ότι οι χοίροι και τα αιγοπρόβατα έχουν προηγουμένως αναισθητοποιηθεί.
Άρθρο 10
1. Όταν τα ζώα που αναφέρονται στο άρθρο 5 παράγραφος 1 πρέπει να σφαγούν ή να θανατωθούν για την καταπολέμηση ασθενειών, οι σχετικές εργασίες πραγματοποιούνται σύμφωνα με τις διατάξεις του παραρτήματος Ε.
2. Τα ζώα που εκτρέφονται για τη γούνα τους θανατώνονται σύμφωνα με τις διατάξεις του παραρτήματος ΣΤ.
3. Οι νεοσσοί μιας ημέρας όπως ορίζονται στο άρθρο 2 στοιχείο 3) της οδηγίας 90/539/ΕΟΚ και τα πλεονάζοντα έμβρυα που απορρίπτονται από τα εκκολαπτήρια θανατώνονται το συντομότερο δυνατόν σύμφωνα με τις διατάξεις του παραρτήματος Ζ.
Άρθρο 11
Οι διατάξεις των άρθρων 9 και 10 δεν εφαρμόζονται στην περίπτωση ζώων που πρέπει να θανατωθούν αμέσως για λόγους έκτακτης ανάγκης.
Άρθρο 12
Τα τραυματισμένα ή ασθενή ζώα πρέπει να σφάζονται ή να θανατώνονται επιτόπου. Ωστόσο, η αρμόδια αρχή μπορεί να επιτρέπει τη μεταφορά τραυματισμένων ή ασθενών ζώων προς σφαγή ή θανάτωση εφόσον αυτό δεν συνεπάγεται πρόσθετες ταλαιπωρίες για τα ζώα.
ΚΕΦΑΛΑΙΟ IV Τελικές διατάξεις
Άρθρο 13
1. Εφόσον απαιτείται, οι κανόνες για την προστασία κατά τη σφαγή ή τη θανάτωση ζώων μη καλυπτομένων από την παρούσα οδηγία θεσπίζονται από το Συμβούλιο με ειδική πλειοψηφία βάσει προτάσεως της Επιτροπής.
2. α) Τα Παραρτήματα της παρούσας οδηγίας τροποποιούνται, ενδεχομένως, ιδίως προκειμένου να προσαρμοστούν στην εξέλιξη της τεχνολογίας και της επιστήμης, από το Συμβούλιο το οποίο αποφασίζει με τη διαδικασία που αναφέρεται στην παράγραφο 1 βάσει προτάσεως της Επιτροπής.
β) Εξάλλου, και το αργότερο στις 31 Δεκεμβρίου 1995 η Επιτροπή υποβάλλει στο Συμβούλιο έκθεση η οποία εκπονείται με βάση γνωμοδότηση της Επιστημονικής Κτηνιατρικής Επιτροπής και συνοδεύεται από κατάλληλες προτάσεις, όσον αφορά ιδίως τη χρησιμοποίηση:
- του πιστολιού με σφαίρες με το οποίο πλήττεται ο εγκέφαλος ή αναισθητικών αερίων, διαφορετικών από αυτά που αναφέρονται στο παράρτημα Γ ή των συνδυασμών τους που χρησιμοποιούνται για την αναισθητοποίηση και συγκεκριμένα του διοξειδίου του άνθρακα για την αναισθητοποίηση των πουλερικών,
- αερίων διαφορετικών από αυτά που αναφέρονται στο παράρτημα Γ ή των συνδυασμών τους για τη θανάτωση,
- κάθε άλλης, επιστημονικά αναγνωρισμένης, μεθόδου αναισθητοποίησης ή θανάτωσης.
Το Συμβούλιο αποφασίζει με ειδική πλειοψηφία για τις προτάσεις αυτές.
γ) Κατά παρέκκλιση από το στοιχείο α) και το αργότερο στις 31 Δεκεμβρίου 1995 η Επιτροπή, με τη διαδικασία του άρθρου 16, υποβάλλει στη Μόνιμη Κτηνιατρική Επιτροπή έκθεση η οποία καταρτίζεται βάσει γνωμοδότησης της Επιστημονικής Κτηνιατρικής Επιτροπής και συνοδεύεται από κατάλληλες προτάσεις για τον καθορισμό:
i) της έντασης και διάρκειας χρησιμοποίησης του ρεύματος που απαιτείται για την αναισθητοποίηση των διαφόρων ειδών,
ii) της συγκέντρωσης αερίου και της διάρκειας έκθεσης που απαιτούνται για την αναισθητοποίηση των διαφόρων ειδών.
δ) Μέχρις ότου εφαρμοστούν οι διατάξεις που αναφέρονται στα στοιχεία β) και γ), εφαρμόζονται οι σχετικοί εθνικοί κανόνες, υπό την προϋπόθεση ότι τηρούνται οι γενικές διατάξεις της συνθήκης.
Άρθρο 14
1. Εφόσον απαιτείται για την ομοιόμορφη εφαρμογή της παρούσας οδηγίας, πραγματογνώνομες της Επιτροπής μπορούν να πραγματοποιούν επιτόπιους ελέγχους. Προς το σκοπό αυτόν, οι πραγματογνώμονες μπορούν να ελέγχουν αντιπροσωπευτικό δείγμα εγκαταστάσεων, προκειμένου να εξακριβώσουν εάν η αρμόδια αρχή ελέγχει την εφαρμογή της παρούσας οδηγίας από τις εν λόγω εγκαταστάσεις.
Η Επιτροπή ενημερώνει τα κράτη μέλη για τα πορίσματα των διεξαγόμενων ελέγχων.
2. Οι έλεγχοι που αναφέρονται στην παράγραφο 1 πρέπει να διενεργούνται σε συνεργασία με την αρμόδια εθνική αρχή.
3. Το κράτος μέλος στο έδαφος του οποίου πραγματοποιείται έλεγχος παρέχει κάθε αναγκαία βοήθεια στους πραγματογνώμονες για την εκτέλεση της αποστολής τους.
4. Οι λεπτομέρειες εφαρμογής του παρόντος άρθρου θεσπίζονται με τη διαδικασία του άρθρου 16.
Άρθρο 15
Κατά την επιθεώρηση των σφαγείων ή των εγκαταστάσεων τρίτων χωρών που έχουν λάβει ή πρόκειται να λάβουν άδεια να εξάγουν προς την Κοινότητα σύμφωνα με τις κοινοτικές ρυθμίσεις, οι πραγματογνώμονες της Επιτροπής βεβαιώνονται ότι τα ζώα που αναφέρονται στο άρθρο 5 σφάζονται υπό συνθήκες που προσφέρουν εγγυήσεις μη βάναυσης μεταχείρισης τουλάχιστον ισοδύναμες με τις προβλεπόμενες στην παρούσα οδηγία.
Προκειμένου να εισαχθεί κρέας από τρίτη χώρα, το συνοδεύει υγειονομικό πιστοποιητικό, περιέχει επίσης βεβαίωση ότι πληρούται και η απαίτηση αυτή.
Άρθρο 16
1. Στις περιπτώσεις που γίνεται παραπομπή στη διαδικασία του παρόντος άρθρου, η Μόνιμη Κτηνιατρική Επιτροπή συγκαλείται χωρίς καθυστέρηση από τον πρόεδρό της, είτε με δική του πρωτοβουλία, είτε κατόπιν αιτήματος αντιπροσώπου κράτους μέλους.
2. Ο αντιπρόσωπος της Επιτροπής υποβάλλει στη Μόνιμη Κτηνιατρική Επιτροπή σχέδιο των ληπτέων μέτρων. Η Μόνιμη Κτηνιατρική Επιτροπή γνωμοδοτεί για το σχέδιο αυτό εντός προθεσμίας την οποία μπορεί να ορίζει ο πρόεδρος ανάλογα με τον επείγοντα χαρακτήρα του θέματος. Η γνώμη διατυπώνεται με την πλειοψηφία που προβλέπεται στο άρθρο 148 παράγραφος 2 της συνθήκης για την έκδοση των αποφάσεων τις οποίες το Συμβούλιο καλείται να λάβει βάσει προτάσεως της Επιτροπής. Κατά την ψηφοφορία στη Μόνιμη Κτηνιατρική Επιτροπή, οι ψήφοι των αντιπροσώπων των κρατών μελών σταθμίζονται όπως προβλέπεται στο προαναφερόμενο άρθρο. Ο πρόεδρος δεν ψηφίζει.
3. α) Η Επιτροπή θεσπίζει τα προτεινόμενα μέτρα εάν είναι σύμφωνα με τη γνώμη της Μόνιμης Κτηνιατρικής Επιτροπής.
β) Όταν τα προτεινόμενα μέτρα δεν είναι σύμφωνα με τη γνώμη της Μόνιμης Κτηνιατρικής Επιτροπής ή ελλείψει γνώμης, η Επιτροπή υποβάλλει χωρίς καθυστέρηση στο Συμβούλιο πρόταση σχετικά με τα ληπτέα μέτρα. Το Συμβούλιο αποφαίνεται με ειδική πλειοψηφία.
Εάν, μετά την πάροδο τριών μηνών από την ημερομηνία κατά την οποία του υποβλήθηκε το θέμα, το Συμβούλιο δεν έχει αποφανθεί, τα προτεινόμενα μέτρα θεσπίζονται από την Επιτροπή, εκτός αν το Συμβούλιο καταψηφίσει τα μέτρα αυτά με απλή πλειοψηφία.
Άρθρο 17
Η οδηγία 74/577/ΕΟΚ καταργείται από 1ης Ιανουαρίου 1995.
Άρθρο 18
1. Τα κράτη μέλη θέτουν σε ισχύ τις νομοθετικές, κανονιστικές και διοικητικές διατάξεις οι οποίες περιλαμβάνουν ενδεχομένως και κυρώσεις και οι οποίες είναι αναγκαίες για να συμμορφωθούν προς την παρούσα οδηγία την 1η Ιανουαρίου 1995, ενημερώνουν δε αμέσως σχετικά την Επιτροπή.
Οι διατάξεις αυτές, όταν θεσπίζονται από τα κράτη μέλη, παραπέμπουν στην παρούσα οδηγία ή συνοδεύονται από σχετική παραπομπή κατά την επίσημη δημοσίευσή τους. Οι λεπτομερείς διατάξεις για την παραπομπή αυτή καθορίζονται από τα κράτη μέλη.
2. Ωστόσο, από την ημερομηνία που ορίζεται στην παράγραφο 1, τα κράτη μέλη μπορούν, τηρώντας τους γενικούς κανόνες της συνθήκης, να διατηρούν ή να εφαρμόζουν στην επικράτειά τους διατάξεις αυστηρότερες από αυτές της παρούσας οδηγίας, ενημερώνουν δε την Επιτροπή για κάθε σχετικό μέτρο.
3. Τα κράτη μέλη κοινοποιούν στην Επιτροπή το κείμενο των ουσιωδών διατάξεων εσωτερικού δικαίου που θεσπίζουν στον τομέα που διέπεται από την παρούσα οδηγία.
Άρθρο 19
Η παρούσα οδηγία απευθύνεται στα κράτη μέλη.
ΚΑΝΟΝΙΣΜΟΣ (ΕΟΚ) αριθ. 752/93 ΤΗΣ ΕΠΙΤΡΟΠΗΣ της 30ής Μαρτίου 1993 περί διατάξεων εφαρμογής του κανονισμού (ΕΟΚ) αριθ. 3911/92 του Συμβουλίου σχετικά με την εξαγωγή πολιτιστικών αγαθών
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας,
τον κανονισμό (ΕΟΚ) αριθ. 3911/92 του Συμβουλίου της 9ης Δεκεμβρίου 1992 σχετικά με την εξαγωγή πολιτιστικών αγαθών (1), και ιδίως το άρθρο 7,
Κατόπιν διαβουλεύσεως με τη συμβουλευτική επιτροπή πολιτιστικών αγαθών,
Εκτιμώντας: ότι πρέπει να θεσπιστούν οι διατάξεις εφαρμογής του κανονισμού (ΕΟΚ) αριθ. 3911/92, ο οποίος προβλέπει, μεταξύ άλλων, τη δημιουργία συστήματος άδειας εξαγωγής εφαρμοζόμενου σε ορισμένες κατηγορίες πολιτιστικών αγαθών που καθορίζονται στο παράρτημα του εν λόγω κανονισμού-
ότι προς διασφάλιση της ομοιομορφίας του εντύπου στο οποίο συντάσσεται η άδεια εξαγωγής που προβλέπεται από τον κανονισμό (ΕΟΚ) αριθ. 3911/92 είναι αναγκαίο να καθοριστούν οι όροι που πρέπει να πληρούνται για τη συμπλήρωση, την έκδοση και τη χρήση του εν λόγω εντύπου- ότι είναι, συνεπώς, σκόπιμο, να καταρτιστεί το υπόδειγμα στο οποίο πρέπει να ανταποκρίνεται το εν λόγω έντυπο-
ότι η άδεια εξαγωγής πρέπει να συντάσσεται σε μία από τις επίσημες γλώσσες της Κοινότητας,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
ΜΕΡΟΣ Ι Έντυπο
2. Η χρήση του εντύπου ουδόλως θίγει τις υποχρεώσεις σχετικά με τις διατυπώσεις εξαγωγής, καθώς και με τα έντυπα που χρησιμοποιούνται.
Άρθρο 3
1. Το έντυπο τυπώνεται σε χαρτί άσπρου χρώματος χωρίς μηχανικούς πολτούς, κατάλληλο για γράψιμο και έχει βάρος τουλάχιστον 55 gr/m2.
2. Οι διαστάσεις των εντύπων είναι 210 x 297 χιλιοστόμετρα.
3. Τα έντυπα τυπώνονται και συμπληρώνονται σε μία από τις επίσημες γλώσσες της Κοινότητας, όπως καθορίζεται από τις αρμόδιες αρχές του κράτους μέλους που έχει εκδώσει την άδεια. Οι αρμόδιες αρχές του κράτους μέλους στο οποίο υποβάλλεται η άδεια μπορούν να ζητήσουν μετάφραση στην επίσημη γλώσσα ή σε μία από τις επίσημες γλώσσες του εν λόγω κράτους μέλους. Στην περίπτωση αυτή, τα τυχόν έξοδα μετάφρασης βαρύνουν το δικαιούχο της άδειας.
4. Τα κράτη μέλη αναλαμβάνουν:
- την εκτύπωση ή την ανάθεση της εκτύπωσης του εντύπου, το οποίο φέρει το όνομα και τη διεύθυνση του τυπογράφου ή σήμα που να επιτρέπει την εξακρίβωση της ταυτότητας του τυπογράφου,
- τη λήψη όλων των απαραίτητων μέτρων προς αποφυγή παραχάραξης του εντύπου. Τα χρησιμοποιούμενα γι' αυτό το σκοπό μέσα εξακρίβωσης της ταυτότητας κοινοποιούνται στις υπηρεσίες της Επιτροπής από τα κράτη μέλη, προκειμένου να γνωστοποιηθούν στις αρμόδιες υπηρεσίες των άλλων κρατών μελών.
5. Το έντυπο συμπληρώνεται, κατά προτίμηση, με μηχανική ή ηλεκτρονική μέθοδο, μπορεί όμως να συμπληρώνεται και, ευανάγνωστα, με το χέρι- στην τελευταία περίπτωση, πρέπει να συμπληρώνεται με μελάνη και με κεφαλαία γράμματα. Ανεξάρτητα από τη μέθοδο που χρησιμοποιείται, το έντυπο δεν πρέπει να έχει σβησίματα, διορθώσεις ή άλλες μεταβολές.
ΜΕΡΟΣ ΙΙ Χρήση του εντύπου
Άρθρο 4
1. Με την επιφύλαξη της παραγράφου 3, για κάθε αποστολή πολιτιστικών αγαθών εκδίδεται χωριστή άδεια εξαγωγής.
2. Κατά την έννοια της παραγράφου 1 η αποστολή μπορεί να αφορά είτε ένα μεμονωμένο πολιτιστικό αγαθό είτε περισσότερα πολιτιστικά αγαθά.
3. Στην περίπτωση που μία αποστολή αποτελείται από περισσότερα πολιτιστικά αγαθά, οι αρμόδιες αρχές προσδιορίζουν εάν απαιτείται η χορήγηση μιάς ή περισσότερων αδειών εξαγωγής για τη συγκεκριμένη αποστολή.
Άρθρο 5
Το έντυπο περιλαμβάνει τρία αντίτυπα:
- ένα αντίτυπο που αποτελεί την αίτηση και φέρει τον αριθμό 1,
- ένα αντίτυπο που προορίζεται για το δικαιούχο και φέρει τον αριθμό 2,
- ένα αντίτυπο που αποστέλλεται στην αρμόδια αρχή έκδοσης των αδειών και φέρει τον αριθμό 3.
Άρθρο 6
1. Ο αιτών συμπληρώνει το τετραγωνίδιο 1, τα τετραγωνίδια 3 έως 19 Α και 21 και, κατά περίπτωση, το τετραγωνίδιο 23 του έντυπου της αίτησης και όλων των αντιτύπων. Ωστόσο, τα κράτη μέλη μπορούν να ορίσουν ότι είναι αναγκαίο να συμπληρωθεί μόνον το έντυπο της αίτησης.
2. Η αίτηση συνοδεύεται από:
- τεκμηρίωση που παρέχει κάθε χρήσιμη πληροφορία σχετικά με το (τα) πολιτιστικό(-ά) αγαθό(-ά) και την κατάστασή του (τους) από οικονομικής απόψεως τη στιγμή της αίτησης και, κατά περίπτωση, κάθε σχετικό δικαιολογητικό έγγραφο (τιμολόγια, πραγματογνωμοσύνες κ.λπ.),
3. Οι αρμόδιες αρχές μπορούν, ενόψει της χορήγησης της άδειας εξαγωγής, να απαιτήσουν τη φυσική παρουσίαση του (των) πολιτιστικού(-ών) αγαθού(-ών) προς εξαγωγή.
4. Τα έξοδα που απορρέουν από την εφαρμογή των παραγράφων 2 και 3 βαρύνουν τον αιτούντα την άδεια εξαγωγής.
5. Το έντυπο δεόντως συμπληρωμένο υποβάλλεται, προκειμένου να χορηγηθεί η άδεια εξαγωγής, στις αρμόδιες αρχές που ορίζουν τα κράτη μέλη κατ' εφαρμογή του άρθρου 2 παράγραφος 2 του βασικού κανονισμού. Εφόσον οι εν λόγω αρχές επιτρέπουν την εξαγωγή, διατηρούν το αντίτυπο με τον αριθμό 1 και επιστρέφουν τα άλλα αντίτυπα στον αιτούντα, ο οποίος καθίσταται ο δικαιούχος της άδειας, ή στον εξουσιοδοτημένο αντιπρόσωπό του.
Άρθρο 7
Τα αντίτυπα της άδειας εξαγωγής που υποβάλλονται μαζί με τη διασάφηση εξαγωγής είναι:
- το αντίτυπο που προορίζεται για τον δικαιούχο,
- το αντίτυπο που αποστέλλεται στην αρχή έκδοσης των αδειών.
Άρθρο 8
2. Το αρμόδιο για την αποδοχή της διασάφησης εξαγωγής τελωνείο, αφού συμπληρώσει το τετραγωνίδιο 19Β, επιστρέφει το αντίτυπο που προορίζεται για το δικαιούχο στον εξαγωγέα ή στον εξουσιοδοτημένο αντιπρόσωπό του.
3. Το αντίτυπο της άδειας που αποστέλλεται στην αρχή έκδοσης των αδειών πρέπει να συνοδεύει την αποστολή μέχρι το τελωνείο εξόδου από το τελωνειακό έδαφος της Κοινότητας. Το τελωνείο αυτό συμπληρώνει, κατά περίπτωση, το τετραγωνίδιο 5 αυτού του αντιτύπου, εναποθέτει τη σφραγίδα του στο τετραγωνίδιο 22 και το επιστρέφει, προκειμένου να αποσταλεί στην αρχή έκδοσης των αδειών, στον εξαγωγέα ή στον εξουσιοδοτημένο αντιπρόσωπό του.
Άρθρο 9
1. Η διάρκεια ισχύος της άδειας εξαγωγής δεν υπερβαίνει τους δώδεκα μήνες από την ημερομηνία έκδοσης.
2. Σε περίπτωση αίτησης προσωρινής εξαγωγής, οι αρμόδιες αρχές μπορούν να προσδιορίσουν την προθεσμία μέσα στην οποία το (τα) πολιτιστικό(-ά) αγαθό(-ά) πρέπει να επανεισαχθεί(-ούν) στο κράτος μέλος όπου εκδόθηκε η άδεια.
3. Μετά τη λήξη της ισχύος της, ο κάτοχος άδειας εξαγωγής που δεν χρησιμοποιήθηκε επιστρέφει αμέσως στην αρχή έκδοσης των αδειών τα αντίτυπα που βρίσκονται στην κατοχή του.
Άρθρο 10
Οι διατάξεις του τίτλου ΙΧ του κανονισμού (ΕΟΚ) αριθ. 1214/92 της Επιτροπής (2) και του άρθρου 22 παράγραφος 6 του προσαρτήματος Ι της "σύμβασης σχετικά με το καθεστώς κοινής διαμετακόμισης" (3) που έχει συναφθεί στις 20 Μαΐου 1987 μεταξύ της Κοινότητας και των χωρών της ΕΖΕΣ, εφαρμόζονται εφόσον τα αγαθά που αναφέρονται στον παρόντα κανονισμό κυκλοφορούν στο εσωτερικό της Κοινότητας διασχίζοντας το έδαφος χώρας της ΕΖΕΣ.
Άρθρο 11
Ο παρών κανονισμός αρχίζει να ισχύει την 1η Απριλίου 1993.
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος.
ΚΑΝΟΝΙΣΜΟΣ (ΕΟΚ) αριθ. 1785/93 ΤΗΣ ΕΠΙΤΡΟΠΗΣ της 30ής Ιουνίου 1993 για τα γενεσιουργά αίτια των γεωργικών ισοτιμιών που χρησιμοποιούνται στον κλάδο της κλωστοϋφαντουργίας
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας,
τον κανονισμό (ΕΟΚ) αριθ. 3813/92 του Συμβουλίου της 28ης Δεκεμβρίου 1992 για τη λογιστική μονάδα και τις ισοτιμίες που θα εφαρμοσθούν στο πλαίσιο της κοινής γεωργικής πολιτικής (1), και ιδίως το άρθρο 6 παράγραφος 2, Εκτιμώντας:
ότι η ενίσχυση που καθιερώθηκε από τον κανονισμό (ΕΟΚ) αριθ. 845/72 του Συμβουλίου της 24ης Απριλίου 1972 περί προβλέψεως ειδικών μέτρων για να ευνοηθεί η σηροτροφία (2), όπως τροποποιήθηκε τελευταία από τον κανονισμό (ΕΟΚ) αριθ. 2059/92 (3), χορηγείται για τα κουτιά σπόρων εκ των οποίων η εκτροφή μεταξοσκωλήκων κατέληξε σε καλό αποτέλεσμα 7 ότι το αίτιο με το οποίο επετεύχθη ο οικονομικός στόχος είναι δυνατόν, κατά μέσο όρο, να θεωρηθεί ότι επήλθε την 1η Αυγούστου κάθε περιόδου εμπορίας 7 ότι η ημερομηνία αυτή μπορεί συνεπώς να θεωρηθεί ως το γενεσιουργό αίτιο για τη γεωργική ισοτιμία που θα εφαρμοσθεί για την ενίσχυση στους μεταξοσκώληκες 7
ότι ο κανονισμός (ΕΟΚ) αριθ. 876/75 της Επιτροπής της 3ης Απριλίου 1975 περί καθορισμού του γενεσιουργού αιτίου του δικαιώματος ενισχύσεως για το λίνο, την κάνναβη και τους μεταξοσκώληκες (4), ο κανονισμός (ΕΟΚ) αριθ. 1426/86 της Επιτροπής της 14ης Μαΐου 1986 περί του γενεσιουργού αιτίου του δικαιώματος ενισχύσεως για την ιδιωτική αποθεματοποίηση των ινών λίνου και καννάβεως (5), καθώς και το άρθρο 15 του κανονισμού (ΕΟΚ) αριθ. 1201/89 της Επιτροπής της 3ης Μαΐου 1989 περί λεπτομερειών εφαρμογής του καθεστώτος ενισχύσεως για το βαμβάκι (6), όπως τροποποιήθηκε τελευταία από τον κανονισμό (ΕΟΚ) αριθ. 2328/92 (7), καθορίζουν τα γενεσιουργά αίτια της γεωργικής ισοτιμίας με βάση κριτήρια και νομικές διατάξεις τα οποία έχουν τροποποιηθεί ριζικώς στο πλαίσιο του νέου αγρονομισματικού καθεστώτος που καθιερώθηκε από τον κανονισμό (ΕΟΚ) αριθ. 3813/92 7 ότι ο κανονισμός (ΕΟΚ) αριθ. 1068/93 της Επιτροπής της 30ής Απριλίου 1993 για τις λεπτομέρειες καθορισμού και εφαρμογής των ισοτιμιών που χρησιμοποιούνται στο γεωργικό τομέα (8) καθόρισε, με βάση τις νέες διατάξεις, τα γενεσιουργά αίτια των γεωργικών ισοτιμιών που εφαρμόζονται, ιδίως, για τα εν λόγω ποσά 7
ότι το άρθρο 10 παράγραφοι 1 και 2 του κανονισμού (ΕΟΚ) αριθ. 1068/93 προβλέπει για την ελάχιστη τιμή και για την ενίσχυση για το βαμβάκι τα γενεσιουργά αίτια που έχουν επακριβώς καθοριστεί από το άρθρο 15 του κανονισμού (ΕΟΚ) αριθ. 1201/89 7ότι θεωρείται εντούτοις σκόπιμο να υπάρχει η δυνατότητα προκαθορισμού των γεωργικών ισοτιμιών όσον αφορά την ενίσχυση 7
ότι το άρθρο 11 παράγραφος 1 του κανονισμού (ΕΟΚ) αριθ. 1068/93 προβλέπει την εφαρμογή της γεωργικής ισοτιμίας της αρχής της περιόδου εμπορίας όσον αφορά τις ενισχύσεις ανά εκτάριο για το λινάρι και την κάνναβη 7 ότι το άρθρο 10 παράγραφος 3 του εν λόγω κανονισμού προβλέπει για την ιδιωτική αποθεματοποίηση των σπόρων λίνου ένα γενεσιουργό αίτιο που επέρχεται κατά την ημερομηνία ενάρξεως εκτελέσεως της συμβάσεως για κάθε συγκεκριμένη παρτίδα 7 ότι είναι δυνατόν συνεπώς να καταργηθούν οι κανονισμοί (ΕΟΚ) αριθ. 876/75 και (ΕΟΚ) αριθ. 1426/86 7
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της Επιτροπής Διαχειρίσεως Λίνου και Κάνναβης,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 2
Στο άρθρο 15 του κανονισμού (ΕΟΚ) αριθ. 1201/89 προστίθεται το ακόλουθο εδάφιο:
Άρθρο 3
Οι κανονισμοί (ΕΟΚ) αριθ. 876/75 και (ΕΟΚ) αριθ. 1426/86 καταργούνται.
Άρθρο 4
Ο παρών κανονισμός αρχίζει να ισχύει την έβδομη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΟΚ) αριθ. 2040/93 ΤΗΣ ΕΠΙΤΡΟΠΗΣ της 27ης Ιουλίου 1993 για τον καθορισμό του ποσού της ενισχύσεως για την παραγωγή πατάτας καταναλώσεως στη Μαδέρα καθώς και των ποσών ενισχύσεων στην παραγωγή πατάτας για σπορά και ραδικιών στις Αζόρες που έχουν καθοριστεί σε Ecu από το Συμβούλιο και μειώνονται λόγω των νομισματικών επανευθυγραμμίσεων
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας,
τον κανονισμό (ΕΟΚ) αριθ. 3813/92 του Συμβουλίου της 28ης Δεκεμβρίου 1992 σχετικά με τη λογιστική μονάδα και τις ισοτιμίες μετατροπής που πρέπει να εφαρμόζονται στα πλαίσια της κοινής γεωργικής πολιτικής (1), και ιδίως το άρθρο 9 παράγραφος 1,
Εκτιμώντας: ότι ο κανονισμός (ΕΟΚ) αριθ. 3824/92 της Επιτροπής της 28ης Δεκεμβρίου 1992 για καθορισμό των οριζομένων σε Ecu τιμών και ποσών που πρέπει να τροποποιηθούν λόγω των νομισματικών επανευθυγραμμίσεων (2), όπως τροποποιήθηκε τελευταία από τον κανονισμό (ΕΟΚ) αριθ. 1663/93 (3), έχει καθορίσει τον κατάλογο των τιμών και των ποσών στα οποία εφαρμόζεται ο συντελεστής 1,013088, που έχει καθοριστεί από τον κανονισμό (ΕΟΚ) αριθ. 537/93 της Επιτροπής (4), όπως τροποποιήθηκε από τον κανονισμό (ΕΟΚ) αριθ. 1331/93 (5), από την αρχή της περιόδου εμπορίας 1993/94, στο πλαίσιο του καθεστώτος της αυτόματης εξάλειψης των αρνητικών νομισματικών ποσών- ότι το άρθρο 2 του κανονισμού (ΕΟΚ) αριθ. 3824/92 προβλέπει να προσδιοριστεί η μείωση των τιμών και των ποσών που προκύπτει για κάθε σχετικό τομέα και να καθοριστεί η αξία αυτών των μειωμένων τιμών-
ότι η ενίσχυση στην τοπική παραγωγή για την πατάτα καταναλώσεως στη Μαδέρα, καθώς και για την πατάτα για σπορά και τα ραδίκια στις Αζόρες, έχει καθοριστεί από τον κανονισμό (ΕΟΚ) αριθ. 1600/92 του Συμβουλίου (6), όπως τροποποιήθηκε από τον κανονισμό (ΕΟΚ) αριθ. 3714/92 της Επιτροπής (7)- ότι πρέπει να προσαρμοστούν τα ποσά αυτά εφαρμόζοντας τις προαναφερθείσες διατάξεις-
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της Επιτροπής Διαχείρισης Σπόρων προς Σπορά,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Τα ποσά των ενισχύσεων που αναφέρονται στα άρθρα 16 και 27 του κανονισμού (ΕΟΚ) αριθ. 1600/92, που μειώνονται σύμφωνα με το άρθρο 2 του κανονισμού (ΕΟΚ) αριθ. 3824/92, καθορίζονται σε 494 Ecu ανά εκτάριο.
Άρθρο 2
ΚΑΝΟΝΙΣΜΟΣ (ΕΟΚ) αριθ. 2617/93 ΤΟΥ ΣΥΜΒΟΥΛΙΟΥ της 21ης Σεπτεμβρίου 1993 για την τροποποίηση του κανονισμού (ΕΟΚ) αριθ. 1907/90 σχετικά με ορισμένες προδιαγραφές εμπορίας για τα αυγά
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας,
τον κανονισμό (ΕΟΚ) αριθ. 2771/75 του Συμβουλίου της 29ης Οκτωβρίου 1975 περί κοινής οργανώσεως αγοράς στον τομέα των αυγών (1), και ιδίως το άρθρο 2 παράγραφος 2,
την πρόταση της Επιτροπής, Εκτιμώντας:
ότι ο κανονισμός (ΕΟΚ) αριθ. 1907/90 (2) θεσπίζει ορισμένες προδιαγραφές εμπορίας για τα αυγά-
ότι οι διατάξεις σχετικά με τις άμεσες παραδόσεις που πραγματοποιούν οι παραγωγοί στα κέντρα συσκευασίας, σε ορισμένες αγορές και στις επιχειρήσεις της βιομηχανίας ειδών διατροφής πρέπει επίσης να εφαρμόζονται για τις παραδόσεις του ιδίου τύπου σε άλλες βιομηχανίες εκτός από τη βιομηχανία ειδών διατροφής-
ότι προκειμένου να εφασφαλισθεί η κατάλληλη μεταχείριση των μη ταξινομημένων αυγών, θα πρέπει να επιτρέπεται η παράδοσή τους μόνο στις επιχειρήσεις της βιομηχανίας ειδών διατροφής που έχουν εγκριθεί σύμφωνα με την οδηγία 89/437/ΕΟΚ του Συμβουλίου της 20ής Ιουνίου 1989 σχετικά με τα προβλήματα υγείας και υγιεινής όσον αφορά την παραγωγή και τη διάθεση στην αγορά των προϊόντων αυγών (3),
ότι θα πρέπει να διευκρινιστεί ότι οι προαιρετικές διαφημιστικές ενδείξεις που επιτίθενται στις συσκευασίες των αυγών δύνανται να περιλαμβάνουν σύμβολα και να αναφέρονται τόσο στα αυγά όσο και σε άλλα προϊόντα-
ότι από την πείρα αποδείχθηκε ότι οι διατάξεις σχετικά με την ένδειξη των ημερομηνιών επί των αυγών της κατηγορίας Α και επί των συσκευασιών που περιέχουν τα αυγά αυτά πρέπει να τροποποιηθούν εις τρόπον ώστε να απαιτείται η υποχρεωτική αναγραφή της ημερομηνίας ελάχιστης διατηρησιμότητας, όπως για τα άλλα τρόφιμα, σύμφωνα με την οδηγία 79/112/ΕΟΚ του Συμβουλίου της 18ης Δεκεμβρίου 1998 περί προσεγγίσεως των νομοθεσιών των κρατών μελών σχετικά με την επισήμανση, την παρουσίαση και τη διαφήμιση των τροφίμων (4)- ότι, για τα εισαγόμενα αυγά της κατηγορίας Α, πρέπει επίσης να αναγράφεται επί της συσκευασίας η ένδειξη της ημερομηνίας συσκευασίας για να διευκολύνεται ο έλεγχος,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΟΚ) αριθ. 1907/90 τροποποιείται ως εξής:
2. Στο άρθρο 4 παράγραφος 1 το στοιχείο α) αντικαθίσταται από το ακόλουθο κείμενο:
"α) αυγά, μόνο στους συλλέκτες, στα κέντρα συσκευασίας, στις αγορές κατά την έννοια του άρθρου 2 παράγραφος 2 στοιχείο α), στις επιχειρήσεις της βιομηχανίας ειδών διατροφής που είναι εγκεκριμένες σύμφωνα με την οδηγία 89/437/ΕΟΚ και σε άλλες βιομηχανίες, εκτός από τη βιομηχανία ειδών διατροφής".
3. Στο άρθρο 6 παράγραφος 1 και στο άρθρο 8 παράγραφος 3, οι όροι "βιομηχανία ειδών διατροφής" αντικαθίστανται από τη φράση "επιχειρήσεις της βιομηχανίας ειδών διατροφής που είναι εγκεκριμένες σύμφωνα με την οδηγία 89/437/ΕΟΚ".
4. Στο άρθρο 7, το στοιχείο α) αντικαθίσταται από το ακόλουθο κείμενο:
"α) η ημερομηνία ελάχιστης διατηρησιμότητας".
5. Στο άρθρο 10 παράγραφος 1, το στοιχείο α) αντικαθίσταται από το ακόλουθο κείμενο:
"α) Το όνομα ή την εταιρική επωνυμία και τη διεύθυνση της επιχείρησης που έχει συσκευάσει τα αυγά ή μερίμνησε για τη συσκευασία τους- το όνομα, η εταιρική επωνυμία ή το εμπορικό σήμα που χρησιμοποιεί η εν λόγω επιχείρηση, το οποίο δύναται να είναι εμπορικό σήμα χρησιμοποιούμενο συλλογικά από πολλές επιχειρήσεις, δύναται να αναγράφεται εφόσον η εν λόγω ένδειξη ή το σύμβολο αυτό δεν περιλαμβάνει καμία αναφορά ασυμβίβαστη προς τον παρόντα κανονισμό όσον αφορά την ποιότητα ή τη φρεσκάδα των αυγών, τον τύπο εκτροφής που εφαρμόστηκε για την παραγωγή τους ή την καταγωγή των αυγών".
6. Στο άρθρο 10 παράγραφος 1, το στοιχείο ε) αντικαθίσταται από το ακόλουθο κείμενο:
"ε) την ημερομηνία ελάχιστης διατηρησιμότητας που ακολουθείται από τις κατάλληλες συστάσεις αποθήκευσης για τα αυγά της κατηγορίας Α και την ημερομηνία συσκευασίας για τα αυγά των άλλων κατηγοριών".
7. Στο άρθρο 10 παράγραφος 2, το στοιχείο ε) αντικαθίσταται από το ακόλουθο κείμενο:
"ε) ενδείξεις ή σύμβολα που αποβλέπουν στην προώθηση των πωλήσεων αυγών ή άλλων προϊόντων, εφόσον οι ενδείξεις αυτές ή σύμβολα και ο τρόπος με τον οποίο αναφέρονται δεν δημιουργούν κίνδυνο παραπλάνησης του αγοραστή".
8. Στο άρθρο 13, η παράγραφος 2 αντικαθίσταται από το ακόλουθο κείμενο:
"2. Σε περίπτωση πώλησης αυγών χύμα, ο διακριτικός αριθμός του κέντρου συσκευασίας που ταξινόμησε τα αυγά, ή στην περίπτωση αυγών εισαγωγής, η τρίτη χώρα καταγωγής και η ημερομηνία ελάχιστης διατηρησιμότητας, ακολουθούμενη από τις κατάλληλες συστάσεις αποθήκευσης, πρέπει επίσης να αναφέρονται".
9. Στο στοιχείο β), το στοιχείο εε) αντικαθίσταται από το ακόλουθο κείμενο:
Σύμφωνα με τη διαδικασία του άρθρου 17 του κανονισμού (ΕΟΚ) αριθ. 2771/75, η Επιτροπή θεσπίζει τα αναγκαία μεταβατικά μέτρα για την εφαρμογή του παρόντος κανονισμού, ιδίως δε τα μέτρα που αφορούν τη διάθεση των υπαρχουσών συσκευασιών.
Άρθρο 3
Ο παρών κανονισμός αρχίζει να ισχύει την 1η Δεκεμβρίου 1993.
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος.
ΚΑΝΟΝΙΣΜΟΣ (ΕΟΚ) αριθ. 2847/93 ΤΟΥ ΣΥΜΒΟΥΛΙΟΥ της 12ης Οκτωβρίου 1993 για τη θέσπιση συστήματος ελέγχου της κοινής αλιευτικής πολιτικής
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 43,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2),
τη γνώμη της Οικονομικής και Κοινωνικής Επιτροπής (3), Εκτιμώντας:
ότι, για να επιτύχει το στόχο του, το σύστημα αυτό πρέπει να περιλαμβάνει κανόνες για την πάρακολούθηση των μέτρων διατήρησης και διαχείρισης των πόρων, των διαρθρωτικών μέτρων και των μέτρων που αφορούν την κοινή οργάνωση της αγοράς, καθώς και ορισμένες διατάξεις για την αντιμετώπιση της μη εφαρμογής των μέτρων αυτών που να εφαρμόζονται σε ολόκληρο τον αλιευτικό τομέα, από τον παραγωγό μέχρι τον καταναλωτή 7
ότι το σύστημα αυτό μπορεί να επιτύχει το επιδιωκόμενο αποτέλεσμα μόνον εάν ο σχετικός τομέας αναγνωρίσει ότι είναι δικαιολογημένο 7
ότι ο έλεγχος αποτελεί, κατά πρώτο και κύριο λόγο, ευθύνη των κρατών μελών 7 ότι η Επιτροπή θα πρέπει επίσης να εξασφαλίσει ότι τα κράτη μέλη παρακολουθούν τις παραβάσεις κατά δίκαιο τρόπο 7 ότι, κατά συνέπεια, πρέπει να διατεθούν στην Επιτροπή τα οικονομικά, νομικά και νομοθετικά μέσα που θα της επιτρέψουν να εκτελέσει το έργο αυτό κατά τον αποτελεσματικότερο δυνατό τρόπο 7
ότι η πείρα, από την εφαρμογή του κανονισμού (ΕΟΚ) αριθ. 2241/87 του Συμβουλίου της 23ης Ιουλίου 1987 για τη θέσπιση ορισμένων μέτρων ελέγχου των αλιευτικών δραστηριοτήτων (5), όπως τροποποιήθηκε από τον κανονισμό (ΕΟΚ) αριθ. 3483/88, απέδειξε ότι πρέπει να ενισχυθεί ο έλεγχος της εφαρμογής των κανόνων διατήρησης των αλιευτικών πόρων 7
ότι η τήρηση των μέτρων διατήρησης και διαχείρισης πόρων συνεπάγεται αυξημένη αίσθηση ευθύνης εκ μέρους όλων των επιχειρήσεων του αλιευτικού τομέα 7
ότι η πολιτική διαχείρισης των αλιευτικών πόρων, η οποία βασίζεται ιδίως στα σύνολα επιτρεπόμενων αλιευμάτων (TAC) και στις ποσοστώσεις και τα τεχνικά μέτρα, πρέπει να συμπληρωθεί με τη διαχείριση της αλιευτικής προσπάθειας, γεγονός που συνεπάγεται παρακολούθηση των αλιευτικών δραστηριοτήτων και του αλιευτικού δυναμικού 7
ότι, για να εξασφαλιστεί ότι όλα τα αλιεύματα και εκφορτώσεις υπό επιτήρηση, τα κράτη μέλη πρέπει να παρακολουθούν, σε όλα τα θαλάσσια ύδατα, τις αλιευτικές δραστηριότητες των κοινοτικών σκαφών και όλες τις συναφείς δραστηριότητες, ώστε να επιτρέπουν να επαληθεύεται η εφαρμογή των κανόνων της κοινής αλιετικής πολιτικής 7
ότι είναι πρωταρχικής σημασίας να συνεργάζονται τα κράτη μέλη στο επιχειρησιακό επίπεδο κατά τις επιθεωρήσεις των αλιευτικών δραστηριοτήτων κατά θάλασσα ούτως ώστε να καταστεί δυνατή η αποτελεσματική και οικονομικώς δικαιολογημένη επιθεώρηση, ιδίως των εργασιών που εκτελούνται σε ύδατα εκτός της δικαιοδοσίας ή της κυριαρχίας ενός κράτους μέλους 7
ότι, για την εφαρμογή της κοινής αλιευτικής πολιτικής, απαιτούνται μέτρα για την παρακολούθηση των σκαφών που φέρουν σημαία τρίτης χώρας και βρίσκονται στα κοινοτικά ύδατα, ιδίως δε ένα σύστημα κοινοποίησης των κινήσεών τους και των ειδών επί του σκάφους, χωρίς να θίγουν το δικαίωμα αβλαβούς διέλευσης από τα χωρικά ύδατα και την ελευθερία ναυσιπλοίας στην αλιευτική ζώνη των 200 μιλίων 7
ότι η εκτέλεση πειραματικών σχεδίων από τα κράτη μέλη, σε συνεργασία με την Επιτροπή, τα οποία μπορούν να εφαρμοστούν σε ορισμένες κατηγορίες σκαφών, θα επιτρέψει στο Συμβούλιο να αποφασίσει πριν από την 1η Ιανουαρίου 1996 το κατά πόσον πρέπει να υλοποιηθεί ένα σύστημα παρακολούθησης μέσω δορυφόρου ή ένα άλλο σύστημα 7
ότι η διαχείριση των αλιευτικών πόρων με τον καθορισμό TAC προϋποθέτει λεπτομερή γνώση της σύνθεσης των αλιευμάτων 7 ότι η γνώση αυτή μπορεί να είναι εξίσου απαραίτητη και για τις άλλες διαδικασίες που προβλέπονται στον κανονισμό (ΕΟΚ) αριθ. 3760/92 7 ότι αυτό συνεπάγεται την τήρηση ημερολογίου πλοίου από κάθε πλοίαρχο αλιευτικού σκάφους 7
ότι το κράτος μέλος εκφόρτωσης πρέπει να είναι σε θέση να παρακολουθεί τις εκφορτώσεις στο έδαφός του και, προς το σκοπό αυτό, τα αλιευτικά σκάφη που είναι νηολογημένα σε άλλα κράτη μέλη ενδείκνυται να κοινοποιούν στο κράτος μέλος εκφόρτωσης της πρόθεσή τους να εκφορτώσουν στο έδαφός του 7
ότι, κατά την εκφόρτωση, πρέπει οπωσδήποτε να διευκρινίζονται και να επαληθεύονται τα στοιχεία των ημερολογίων πλοίου 7 ότι, για το σκοπό αυτό, τα πρόσωπα που συμμετέχουν στην εκφόρτωση και την εμπορία των αλιευμάτων πρέπει να δηλώνουν τις ποσότητες που εκφορτώνονται, μεταφορτώνονται, διατίθενται προς πώληση ή αγοράζονται 7
ότι, προκειμένου να παρέχονται απαλλαγές από την υποχρέωση τήρησης ημερολογίου πλοίου ή συμπλήρωσης δήλωσης εκφόρτωσης από μικρά αλιευτικά σκάφη για τα οποία η υποχρέωση αυτή θα συνιστούσε δυσανάλογο βάρος συγκριτικά με την αλιευτική τους ικανότητα, κάθε κράτος μέλος πρέπει να παρακολουθεί τις δραστηριότητες των σκαφών αυτών μέσω δειγματοληπτικών ελέγχων 7
ότι, για να εξασφαλίζεται η τήρηση των κοινοτικών μέτρων, διατήρησης και εμπορικών, όλα τα αλιευτικά προϊόντα που εκφορτώνονται ή εισάγονται στην Κοινότητα πρέπει να συνοδεύονται, μέχρι του σημείου της πρώτης πώλησης, από φορτωτική στην οποία δηλώνεται η προέλευσή τους 7
ότι η διαχείριση των περιορισμών στα αλιεύματα πρέπει να γίνεται σε επίπεδο τόσο των κρατών μελών όσο και Κοινότητας μέσω ηλεκτρονικού υπολογιστή 7 ότι τα κράτη μέλη πρέπει να καταγράφουν όλες τις εκφορτώσεις και να τις κοινοποιούν ηλεκτρονικώς στην Επιτροπή 7 ότι, συνεπώς πρέπει να προβλέπονται απαλλαγές από την υποχρέωση αυτή σε περίπτωση εκφόρτωσης μικρών ποσοτήτων, των οποίων η ηλεκτρονική κοινοποίηση θα αποτελούσε δυσανάλογο διοικητικό και οικονομικό βάρος για τις αρχές των κρατών μελών 7
ότι, για να εξασφαλιστεί η διατήρηση και η διαχείριση όλων των εκμεταλλευόμενων πόρων, οι διατάξεις που αφορούν το ημερολόγιο πλοίου, τις δηλώσεις εκφόρτωσης και πώλησης και τα στοιχεία μεταφόρτωσης και καταγραφής των αλιευμάτων μπορούν να επεκταθούν ώστε να καλύπτουν αποθέματα που δεν υπόκεινται σε TAC ή ποσόστωση 7
ότι τα κράτη μέλη πρέπει να ενημερώνονται για τα αποτελέσματα των δραστηριοτήτων των σκαφών τους σε ύδατα που υπάγονται στη δικαιοδοσία τρίτων χωρών ή σε διεθνή ύδατα 7 ότι, συνεπώς, οι πλοίαρχοι των σκαφών αυτών πρέπει να υπόκεινται στις υποχρεώσεις περί το ημερολόγιο πλοίου και τις δηλώσεις εκφόρτωσης και μεταφόρτωσης 7 ότι τα στοιχεία που συλλέγονται από τα κράτη μέλη πρέπει να κοινοποιούνται στην Επιτροπή 7
ότι η διαχείριση της συλλογής και επεξεργασίας των στοιχείων απαιτεί τη δημιουργία ηλεκτρονικών βάσεων δεδομένων που να επιτρέπουν ιδίως την αντιπαραβολή των στοιχείων 7 ότι, συνεπώς, η Επιτροπή και το προσωπικό της πρέπει να έχουν ηλεκτρονική πρόσβαση σ' αυτές τις βάσεις δεδομένων προκειμένου να επαληθεύουν τα στοιχεία 7
ότι η τήρηση των διατάξεων που αφορούν τη χρησιμοποίηση αλιευτικών εργαλείων δεν μπορεί να εξασφαλιστεί σωστά όταν φέρονται επί του σκάφους δίχτυα διαφόρων μεγεθών, εκτός εάν υπόκεινται σε πρόσθετα μέτρα ελέγχου 7 ότι, για συγκεκριμένους τύπους αλιείας, ενδέχεται να χρειαστούν ειδικοί κανόνες, όπως ο κανόνας ενιαίου διχτύου 7
ότι, όταν η ποσόστωση ενός κράτους μέλους έχει εξαντληθεί ή όταν το ίδιο το TAC έχει εξαντληθεί, η αλιεία πρέπει να απαγορεύεται με απόφαση της Επιτροπής 7
ότι είναι απαραίτητο να αποζημιώνεται το κράτος που δεν έχει εξαντλήσει την ποσόστωσή του, την παραχωρηθείσα ποσότητα ή το μερίδιό του από ένα απόθεμα ή ομάδα αποθεμάτων όταν έχει απαγορευθεί η αλίευση λόγω εξάντηλης ενός TAC 7 ότι, προς το σκοπό αυτό, πρέπει να θεσπιστεί σύστημα αποζημίωσης 7
ότι, στις περιπτώσεις που παραβιάζεται ο παρών κανονισμός από τους υπεύθυνους των αλιευτικών σκαφών, τα σκάφη αυτά πρέπει να υπάγονται σε πρόσθετα μέτρα ελέγχου για λόγους διατήρησης 7
ότι, για την εξασφάλιση αποτελεσματικής διαχείρισης των θεσπιζόμενων μέτρων, πρέπει να προβλέπονται μηχανισμοί δηλώσεων σύμφωνα με τους στόχους και στρατηγικές διαχείρισης του άρθρου 8 του κανονισμού (ΕΟΚ) αριθ. 3760/92, οι οποίοι θα εφαρμόζονται στο κράτος μέλος που έχει υπερβεί την ποσόστωσή του 7
ότι ένας από τους κύριους στόχους της κοινής αλιευτικής πολιτικής είναι η προσαρμογή του αλιευτικού δυναμικού στους διαθέσιμους πόρους 7 ότι το άρθρο 11 του κανονισμού (ΕΟΚ) αριθ. 3760/92 για τη θέσπιση κοινοτικού καθεστώτος για την αλιεία και την υδατοκαλλιέργεια ορίζει ότι είναι καθήκον του Συμβουλίου να καθορίζει τους στόχους και τις στρατηγικές για την αναδιάρθρωση της αλιευτικής προσπάθειας 7 ότι πρέπει επίσης να εξασφαλιστεί η τήρηση των μέτρων της κοινής οργάνωσης της αγοράς, ιδίως από τα πρόσωπα στα οποία εφαρμόζονται τα μέτρα αυτά 7 ότι, κατά συνέπεια, πλην των οικονομικών ελέγχων που προβλέπονται από τους κοινοτικούς κανόνες, έχει ζωτική σημασία να διενεργεί κάθε κράτος μέλος και τεχνικούς ελέγχους για να εξασφαλίζει ότι τηρούνται οι διατάξεις που θεσπίζει το Συμβούλιο 7
ότι πρέπει να θεσπιστούν γενικοί κανόνες που να επιτρέπουν στους κοινοτικούς επιθεωρητές, οι οποίοι ορίζονται από την Επιτροπή, να εξασφαλίζουν την ομοιόμορφη εφαρμογή των κοινοτικών κανόνων και να επαληθεύουν τους ελέγχους που διενεργούν οι αρμόδιες αρχές των κρατών μελών 7
ότι, για τη διασφάλιση της αντικειμενικότητας των εξακριβώσεων, είναι σημαντικό να μπορούν, υπό ορισμένες προϋποθέσεις, οι κοινοτικοί επιθεωρητές να εκτελούν απροειδοποίητες και ανεξάρτητες αποστολές προκειμένου να επαληθεύσουν τους ελέγχους που διενεργούν οι αρμόδιες αρχές των κρατών μελών 7 ότι οι αποστολές αυτές δεν πρέπει, σε καμιά περίπτωση, να συνεπάγονται έλεγχο ιδιωτών 7
ότι η αντιμετώπιση των παραβάσεων μπορεί να διαφέρει από ένα κράτος μέλος στο άλλο, δημιουργώντας αίσθημα αδικίας στους αλιείς 7 ότι η έλλειψη αποτρεπτικών κυρώσεων σε ορισμένα κράτη μέλη μειώνει την αποτελεσματικότητα των ελέγχων και ότι, τα κράτη μέλη πρέπει επομένως να λάβουν, χωρίς διακρίσεις όλα τα αναγκαία μέτρα για την πρόληψη και τη δίωξη των παρατυπιών, ιδίως θεσπίζοντας ένα πλέγμα κυρώσεων που όντως εμποδίζει τους παραβάτες να αποκομίζουν οικονομικά οφέλη από την παράβασή τους 7
ότι η δυνατότητα του κράτους μέλους της σημαίας να εξασφαλίζει την τήρηση των κανόνων για τη διατήρηση και τη διαχείριση των αλιευτικών πόρων εξασθενεί όταν το κράτος μέλος εκφόρτωσης δεν διώκει αποτελεσματικά τις παρατυπίες 7 ότι, κατά συνέπεια, πρέπει να προβλεφθεί ότι τα παράνομα αλιεύματα καταλογίζονται στην ποσόστωση του κράτους μέλους εκφόρτωσης στην περίπτωση που το κράτος μέλος αυτό δεν κινεί αποτελεσματικές δικαστικές διαδικασίες 7
ότι τα κράτη μέλη πρέπει να αναφέρουν τακτικά στην Επιτροπή τις επιθεωρήσεις τους και τα μέτρα που λαμβάνουν για τις παραβάσεις των κοινοτικών μέτρων 7
ότι πρέπει να τεθούν λεπτομερείς κανόνες για την εφαρμογή ορισμένων μέτρων που θεσπίζονται με τον παρόντα κανονισμό 7
ότι πρέπει να διασφαλίζεται το απόρρητο των στοιχείων που συλλέγονται δυνάμει του παρόντος κανονισμού 7
ότι ο παρών κανονισμός δεν πρέπει να θίξει τις εθνικές διατάξεις περί ελέγχου οι οποίες, μολονότι εμπίπτουν στο πεδίο εφαρμογής του, υπερβαίνουν τις στοιχειώδεις διατάξεις του, υπό την προϋπόθεση ωστόσο ότι οι εθνικές αυτές διατάξεις είναι σύμφωνες προς το κοινοτικό δίκαιο 7
ότι, ο κανονισμός (ΕΟΚ) αριθ. 2241/87 πρέπει να καταργηθεί, πλην του άρθρου 5 το οποίο θα εξακολουθεί να ισχύει μέχρις ότου θεσπιστούν οι κατάλογοι του άρθρου 6 παράγραφος 2 του παρόντος κανονισμού 7
ότι πρέπει να προβλεφθεί μεταβατική περίοδος για την εφαρμογή ορισμένων ειδικών διατάξεων, προκειμένου να δοθεί η δυνατότητα στις αρμόδιες αρχές των κρατών μελών, να θεσπίζουν και να προσαρμόσουν τις διαδικασίες τους στις απαιτήσεις του νέου κανονισμού 7
ότι οι διατάξεις ορισμένων άρθρων, στο μέτρο που αφορούν αλιευτικές δραστηριότητες στη Μεσόγειο, όπου δεν εφαρμόζονται ακόμη πλήρως η Κοινή Αλιευτική Πολιτική, θα τεθούν σε ισχύ την 1η Ιανουαρίου 1999,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
- μέτρων διατήρησης και διατήρησης των πόρων,
- διαρθρωτικών μέτρων,
- μέτρων κοινής οργάνωσης της αγοράς,
καθώς και ορισμένες διατάξεις για την αποτελεσματικότητα των κυρώσεων που πρέπει να εφαρμόζονται σε περίπτωση που δεν τηρούνται τα προαναφερόμενα μέτρα.
2. Προς το σκοπό αυτό, κάθε κράτος μέλος θεσπίζει, σύμφωνα με τους κοινοτικούς κανόνες, κατάλληλα μέτρα για να εξασφαλίζει την αποτελεσματικότητα του συστήματος και θέτει στη διάθεση των αρμοδίων αρχών του επαρκή μέσα ώστε να μπορούν να ασκούν τα επιθεωρητικά και ελεγκτικά καθήκοντά τους όπως ορίζονται στον παρόντα κανονισμό.
Άρθρο 2
1. Για να εξασφαλιστεί η τήρηση όλων των κανόνων που ισχύουν και αφορούν τα μέτρα διατήρησης και ελέγχου, κάθε κράτος μέλος παρακολουθεί, στο έδαφός του και στα θαλάσσια ύδατα που υπάγονται στην κυριαρχία ή τη δικαιοδοσία του, την αλιευτική δραστηριότητα και τις συναφείς δραστηριότητες. Τα κράτη μέλη επιθεωρούν τα αλιευτικά σκάφη και ερευνούν όλες τις δραστηριότητες, προς εξακρίβωση της εφαρμογής του παρόντος κανονισμού, συμπεριλαμβανομένων των δραστηριοτήτων εκφόρτωσης, πώλησης, μεταφοράς και αποθήκευσης ψαριών και καταγραφής των εκφορτώσεων και των πωλήσεων.
2. Στα αλιευτικά σκάφη που επιτρέπεται να ασκούν αλιευτικές δραστηριότητες, φέρουν τη σημαία τρίτης χώρας και πλέουν στα θαλάσσια ύδατα που υπάγονται στην κυριαρχία ή τη δικαιοδοσία ενός κράτους μέλους, εφαρμόζεται σύστημα κοινοποίησης των κινήσεων και των επί του σκάφους αλιευμάτων.
Τα κράτη μέλη κοινοποιούν στην Επιτροπή τα μέτρα που λαμβάνουν για να εξασφαλίζουν την τήρηση των διαδικασιών αυτών.
3. Κάθε κράτος μέλος παρακολουθεί, εκτός της κοινοτικής αλιευτικής ζώνης, τις δραστηριότητες των σκαφών του στις περιπτώσεις που η παρακολούθηση αυτή απαιτείται για να εξασφαλιστεί η συμμόρφωση προς τους κοινοτικούς κανόνες που ισχύουν στα ύδατα αυτά.
4. Για να εξασφαλιστεί η κατά το δυνατόν αποτελεσματικότερη και οικονομικότερη επιθεώρηση, τα κράτη μέλη συντονίζουν τις εναλλακτικές δραστηριότητές τους. Για το σκοπό αυτό, τα κράτη μέλη μπορούν να καταρτίζουν κοινά προγράμματα επιθεώρησης που να τους επιτρέπουν να επιθεωρούν τα κοινοτικά αλιευτικά σκάφη στα ύδατα τα οποία αναφέρονται στις παραγράφους 1 και 3. Τα κράτη μέλη λαμβάνουν μέτρα που επιτρέπουν στις αρμόδιες αρχές τους και την Επιτροπή να αλληλοενημερώνονται τακτικά για την κτηθείσα πείρα.
Άρθρο 3
1. Για να βελτιωθεί η αποτελεσματικότητα της παρακολούθησης των αλιευτικών δραστηριοτήτων, το Συμβούλιο αποφασίζει, πριν από την 1η Ιανουαρίου 1996, με τη διαδικασία του άρθρου 43 της Συνθήκης, εάν, μέχρι ποίου σημείου και πότε θα καθιερωθεί σύστημα συνεχούς εντοπισμού των κοινοτικών αλιευτικών σκαφών, το οποίο θα βασίζεται είτε σε χερσαίους είτε σε δορυφορικούς σταθμούς και θα χρησιμοποιεί δορυφορική μεταβίβαση δεδομένων.
2. Προκειμένου να εκτιμηθεί η τεχνολογία που θα χρησιμοποιηθεί και τα σκάφη που θα εντάσσονται στο παραπάνω σύστημα, τα κράτη μέλη, σε συνεργασία με την Επιτροπή, εκτελούν πειραματικά σχέδια πριν από τις 30 Ιουνίου 1995. Για το σκοπό αυτό, τα κράτη μέλη εξασφαλίζουν την εγκατάσταση, για ορισμένες κατηγορίες κοινοτικών αλιευτικών σκαφών, συστήματος συνεχούς εντοπισμού, το οποίο βασίζεται σε χερσαίους ή σε δορυφορικούς σταθμούς και χρησιμοποιεί δορυφορική μεταβίβαση δεδομένων.
Τα κράτη μέλη μπορούν να πραγματοποιούν ταυτόχρονα πειραματικά σχέδια προκειμένου να εκτιμήσουν τη χρησιμοποίηση αυτόματων καταγραφέων της θέσης των σκαφών.
3. Κατά την εκτέλεση των πειραματικών σχεδίων που αναφέρονται στην παράγραφο 2, το κράτος μέλος, του οποίου τη σημαία φέρει ή στο οποίο είναι νηολογημένο ένα σκάφος, λαμβάνει τα μέτρα που απαιτούνται για να εξασφαλίζει ότι τα δεδομένα που μεταβιβάζονται από ή προς τα αλιευτικά του σκάφη καταγράφονται σε μορφή ηλεκτρονικώς αναγνώσιμη, ανεξάρτητα από τα ύδατα ή το λιμάνι όπου βρίσκεται το σκάφος αυτό.
Όταν τα αλιευτικά σκάφη βρίσκονται σε ύδατα που υπάγονται στην κυριαρχία ή τη δικαιοδοσία άλλου κράτους μέλους, το κράτος μέλος της σημαίας εξασφαλίζει την άμεση μεταβίβαση των δεδομένων αυτών στις αρμόδιες αρχές του άλλου κράτους μέλους.
1. Η επιθεώρηση και η παρακολούθηση που αναφέρονται στο άρθρο 2 πραγματοποιούνται από κάθε κράτος μέλος, για λογαριασμό του, μέσω συστήματος επιθεώρησης που καθορίζει.
Κατά την εκτέλεση των καθηκόντων που τους ανατίθεται, τα κράτη μέλη εξασφαλίζουν ότι τηρούνται οι διατάξεις και τα μέτρα που αναφέρονται στο άρθρο 2. Επιπλέον, τα κράτη μέλη, εξασφαλίζουν ότι δεν γίνονται διακρίσεις όσον αφορά τους επιθεωρούμενους τομείς και σκάφη.
2. Τα πρόσωπα τα οποία είναι υπεύθυνα για τα επιθεωρούμενα αλιευτικά σκάφη, χώρους ή μεταφορικά μέσα συνεργάζονται για τη διευκόλυνση των επιθεωρήσεων που διενεργούνται σύμφωνα με την παράγραφο 1.
Άρθρο 5
Με τη διαδικασία του άρθρου 36, μπορούν να θεσπίζονται λεπτομερείς κανόνες για την εφαρμογή των άρθρων 2, 3 και 4 και ιδίως για:
α) την αναγνώριση της ταυτότητας των επισήμως οριζόμενων επιθεωρητών, των σκαφών επιθεώρησης και των λοιπών μέσων επιθεώρησης που μπορούν να χρησιμοποιούν τα κράτη μέλη 7
β) τη διαδικασία που πρέπει να τηρούν οι επιθεωρητές και οι πλοίαρχοι των αλιευτικών σκαφών, όταν ένας επιθεωρητής επιθυμεί να επιβιβαστεί σε ένα σκάφος 7
γ) τη διαδικασία που πρέπει να ακολουθούν οι επιθεωρητές επί του σκάφους για την επιθεώρηση ενός σκάφους, των εργαλείων του ή των αλιευμάτων του 7
δ) την έκθεση που πρέπει να συντάσσουν οι επιθεωρητές ύστερα από κάθε επιθεώρηση 7
ε) τη σήμανση και τα αναγνωριστικά στοιχεία των αλιευτικών σκαφών και των εργαλείων τους 7
στ) την πιστοποίηση των χαρακτηριστικών των αλιευτικών σκαφών τα οποία έχουν σχέση με τις αλιευτικές δραστηριότητες 7
ζ) την καταγραφή των δεδομένων που αφορούν τη θέση των αλιευτικών σκαφών και τη μεταβίβαση των δεδομένων αυτών στα κράτη μέλη και την Επιτροπή 7
η) το σύστημα κοινοποίησης των κινήσεων και των αλιευτικών προϊόντων που βρίσκονται επί του σκάφους, το οποίο εφαρμόζεται στα αλιευτικά σκάφη υπό τη σημαία τρίτης χώρας.
Άρθρο 6
1. Οι πλοίαρχοι των κοινοτικών αλιευτικών σκαφών που αλιεύουν ένα απόθεμα ή ομάδα αποθεμάτων τηρούν ημερολόγιο πλοίου, στο οποίο αναφέρονται οι εργασίες τους και συγκεκριμένα οι ποσότητες κάθε είδους που αλιεύεται και διατηρείται επί του σκάφους, η ημερομηνία και ο τόπος (στατιστικού τετραγώνου ICES) των αλιεύσεων αυτών και ο τύπος των χρησιμοποιούμενων εργαλείων.
2. Τα είδη που πρέπει να καταχωρούνται στο ημερολόγιο πλοίου, σύμφωνα με την παράγραφο 1, πρέπει να είναι εκείνα που υπάγονται σε σύνολο επιτρεπόμενων αλιευτικών (TAC) ή ποσοστώσεις καθώς και άλλα περιλαμβανόμενα σε καταλόγους που αποφασίζονται από το Συμβούλιο με ειδική πλειοψηφία με βάση πρόταση της Επιτροπής.
3. Οι πλοίαρχοι των κοινοτικών αλιευτικών σκαφών καταχωρούν στο ημερολόγιο του πλοίου τους τις ποσότητες που αλιεύονται εν πλω, την ημερομηνία και τον τόπο των αλιεύσεων αυτών και τα είδη που αναφέρονται στην παράγραφο 2. Οι ποσότητες που απορρίπτονται στη θάλασσα μπορούν να καταγράφονται για λόγους εκτιμήσεων.
4. Οι πλοίαρχοι των κοινοτικών αλιευτικών σκαφών απαλλάσσονται από τις απαιτήσεις των παραγράφων 1 και 3, εάν το συνολικό μήκος των σκαφών είναι κάτω των 10 μέτρων.
5. Το Συμβούλιο μπορεί να αποφασίσει, με ειδική πλειοψηφία και ύστερα από πρόταση της Επιτροπής, άλλες εξαιρέσεις πλην αυτής που αναφέρεται στην παράγραφο 4.
6. Κάθε κράτος μέλος παρακολουθεί δειγματοληπτικά τις δραστηριότητες των αλιευτικών σκαφών που απαλλάσσονται από τις υπορεώσεις των παραγράφων 4 και 5, προκειμένου να εξασφαλίζει ότι τα σκάφη αυτά τηρούν τους ισχύοντες κοινοτικούς κανόνες.
Για το σκοπό αυτό, κάθε κράτος μέλος καταρτίζει σχέδιο δειγματοληψίας και το διαβιβάζει προς έγκριση στην Επιτροπή. Τα αποτελέσματα της διενεργούμενης παρακολούθησης κοινοποιούνται τακτικά στην Επιτροπή.
7. Οι πλοίαρχοι των κοινοτικών αλιευτικών σκαφών καταγράφουν τα στοιχεία που απαιτούνται σύμφωνα με τις παραγράφους 1 και 3 είτε υπό μορφή ηλεκτρονικώς αναγνώσιμη είτε σε χαρτί.
8. Οι λεπτομερείς κανόνες εφαρμογής του παρόντος άρθρου θεσπίζονται με τη διαδικασία του άρθρου 36, συμπεριλαμβανομένων, σε ορισμένες ειδικές περιπτώσεις, διαφορετικών γεωγραφικών βάσεων απ' ό,τι το στατιστικό τετράγωνο ICES.
Άρθρο 7
1. Ο πλοίαρχος ενός κοινοτικού αλιευτικού σκάφους που επιθυμεί να χρησιμοποιήσει τους χώρους εκφόρτωσης ενός άλλου κράτους μέλους της σημαίας, πρέπει να κοινοποιεί τουλάχιστον δύο ώρες πριν, στις αρμόδιες αρχές αυτού του κράτους μέλους:
- τον ή τους χώρους εκφόρτωσης και τον προβλεπόμενο χρόνο άφιξης,
- τις ποσότητες κάθε είδους που θα εκφορτωθούν.
2. Οι αρμόδιες αρχές μπορούν να επιβάλουν κατάλληλες κυρώσεις στον αναφερόμενο στην παράγραφο 1 πλοίαρχο ο οποίος δεν προβαίνει στην εν λόγω κοινοποίηση.
3. Με τη διαδικασία του άρθρου 36, η Επιτροπή μπορεί να απαλλάσσει ορισμένες κατηγορίες κοινοτικών αλιευτικών σκαφών από την υποχρέωση της παραγράφου 1 για περιορισμένη και ανανεώσιμη περίοδο ή να προβλέπει άλλη προθεσμία κοινοποίησης, λαμβάνοντας υπόψη, μεταξύ άλλων, την απόσταση μεταξύ των τόπων αλιείας, των σημείων εκφόρτωσης και των λιμένων στους οποίους τα εν λόγω σκάφη είναι νηολογημένα ή καταχωρημένα.
Άρθρο 8
1. Ύστερα από κάθε ταξίδι, ο πλοίαρχος κάθε κοινοτικού αλιευτικού σκάφους ολικού μήκους τουλάχιστον 10 μέτρων, ή ο εκπρόσωπός του, υποβάλλει δήλωση στις αρμόδιες αρχές του κράτους μέλους όπου γίνεται η εκφόρτωση εντός 48 ωρών από την εκφόρτωση. Ο πλοίαρχος είναι υπεύθυνος για την ακρίβεια της δήλωσης, η οποία πρέπει να αναφέρει, τουλάχιστον, τις προς εκφόρτωση ποσότητες κάθε είδους που αναφέρεται στην παράγραφο 2 του άρθρου 6, καθώς και την περιοχή όπου αλιεύθηκαν.
2. Το Συμβούλιο μπορεί να αποφασίσει, με ειδική πλειοψηφία και ύστερα από πρόταση της Επιτροπής, να επεκτείνει την υποχρέωση που ορίζεται στην παράγραφο 1 σε σκάφη ολικού μήκους κάτω των 10 μέτρων. Το Συμβούλιο μπορεί επίσης να αποφασίσει, με ειδική πλειοψηφία και έπειτα από πρόταση της Επιτροπής, απαλλαγές από την υποχρέωση της παραγράφου 1 για ορισμένες κατηγορίες σκαφών ολικού μήκους τουλάχιστον 10 μέτρων τα οποία επιδίδονται σε συγκεκριμένες αλιευτικές δραστηριότητες.
3. Κάθε κράτος μέλος παρακολουθεί δειγματοληπτικά τις δραστηριότητες των αλιευτικών σκαφών που απαλλάσσονται από τις υποχρεώσεις της παραγράφου 1, προκειμένου να εξασφαλίζει ότι τηρούν τους ισχύοντες κοινοτικούς κανόνες.
Για το σκοπό αυτό, κάθε κράτος μέλος καταρτίζει σχέδιο δειγματοληψίας και το διαβιβάζει στην Επιτροπή. Τα αποτελέσματα της διενεργούμενης παρακολούθησης κοινοποιούνται τακτικά στην Επιτροπή.
4. Για την εφαρμογή του παρόντος άρθρου, θεσπίζονται λεπτομερείς κανόνες με τη διαδικασία του άρθρου 36.
Άρθρο 9
1. Τα κέντρα δημοπρασίας ή άλλοι οργανισμοί εξουσιοδοτημένοι από τα κράτη μέλη και αρμόδιοι για την πρώτη διάθεση στην αγορά των αλιευτικών προϊόντων τα οποία εκφορτώνονται σε ένα κράτος μέλος υποβάλλουν, κατά την πρώτη πώληση, δήλωση πωλήσεως, για την ακρίβεια της οποίας είναι υπεύθυνοι οι προαναφερόμενοι οργανισμοί, στις αρμόδιες αρχές του κράτους μέλους όπου πραγματοποιείται η πρώτη διάθεση στην αγορά. Η ευθύνη αυτή περιορίζεται στα στοιχεία που απαιτούνται σύμφωνα με την παράγραφο 3.
2. Εάν η πρώτη διάθεση στην αγορά αλιευτικών προϊόντων που εκφορτώνονται σε ένα κράτος μέλος πραγματοποιείται με τρόπο διαφορετικό από εκείνον που ορίζεται στην παράγραφο 1, ο αγοραστής δεν μπορεί να μετακινήσει τα αλιευτικά προϊόντα που έχουν εκφορτωθεί, πριν υποβληθεί δήλωση πωλήσεως στις αρμόδιες αρχές ή άλλους εξουσιοδοτημένους οργανισμούς του κράτους μέλους στο έδαφος του οποίου εκτελείται η πράξη αυτή. Ο αγοραστής είναι υπεύθυνος για την ακρίβεια των στοιχείων που αναφέρονται στην παράγραφο 3 και περιλαμβάνονται στη δήλωση πωλήσεως.
3. Οι δηλώσεις πωλήσεων που αναφέρονται στις παραγράφους 1 και 2 περιέχουν τουλάχιστον τα ακόλουθα στοιχεία:
- για όλα τα είδη, κατά περίπτωση, το ατομικό μέγεθος ή βάρος, την ποιότητα, την παρουσίαση και τη φρεσκάδα,
- την τιμή και την ποσότητα κατά την πρώτη πώληση για κάθε είδος και, κατά περίπτωση, με βάση το ατομικό μέγεθος ή βάρος, την ποιότητα, την παρουσίαση και τη φρεσκάδα,
- ενδεχομένως, τον προορισμό των προϊόντων που αποσύρονται από την αγορά (παραπροϊόντα, ανθρώπινη κατανάλωση, μεταφορά),
- το όνομα και του αγοραστή και του πωλητή,
- τον τόπο και την ημερομηνία της πώλησης.
4. Οι εν λόγω δηλώσεις πωλήσεων συμπληρώνονται και διαβιβάζονται σύμφωνα με το εθνικό δίκαιο του κράτους μέλους εκφόρτωσης, με τέτοιο τρόπο και με τέτοιους όρους πώλησης ώστε να περιλαμβάνουν τα ακόλουθα στοιχεία:
- τα εξωτερικά αναγνωριστικά στοιχεία και το όνομα του αλιευτικού σκάφους που εκφόρτωσε τα εν λόγω προϊόντα,
- το όνομα του πλοιοκτήτη ή του πλοιάρχου,
- το λιμάνι και την ημερομηνία εκφόρτωσης.
5. Οι δηλώσεις πωλήσεων που αναφέρονται στην παράγραφο 1 διαβιβάζονται είτε ηλεκτρονικώς είτε σε χαρτί εντός 48 ωρών από την πώληση στην αρμόδια αρχή ή άλλους οργανισμούς εξουσιοδοτημένους από το κράτος μέλος.
6. Οι αρμόδιες αρχές κρατούν αντίγραφο των δηλώσεων πωλήσεως επί ένα έτος, αρχής γενομένης από το έτος που ακολουθεί το έτος καταγραφής των στοιχείων που υποβάλλονται στις αρμόδιες αρχές.
7. Με τη διαδικασία του άρθρου 36, η Επιτροπή μπορεί να χορηγήσει απαλλαγή από την υποχρέωση υποβολής δήλωσης πώλησης, στις αρμόδιες αρχές ή σε άλλους οργανισμούς εξουσιοδοτημένους από το κράτος μέλος, προκειμένου περί αλιευτικών προϊόντων που εκφορτώνονται από ορισμένες κατηγορίες κοινοτικών σκαφών ολικού μήκους κάτω των 10 μέτρων.
Οι απαλλαγές αυτές είναι δυνατόν να χορηγούνται μόνον εφόσον το οικείο κράτος μέλος έχει εγκαταστήσει αποδεκτό σύστημα παρακολούθησης.
8. Οι αγοραστές προϊόντων τα οποία, στη συνέχεια, δεν διατίθενται στην αγορά, αλλά χρησιμοποιούνται μόνον για ιδιωτική κατανάλωση, απαλλάσσονται από τις υποχρεώσεις της παραγράφου 2.
9. Για την εφαρμογή του παρόντος άρθρου θεσπίζονται λεπτομερείς κανόνες με τη διαδικασία του άρθρου 36.
Άρθρο 10
1. α) Τα αλιευτικά σκάφη που φέρουν τη σημαία ή είναι νηολογημένα σε τρίτη χώρα και στα οποία επιτρέπεται να ασκούν αλιευτικές δραστηριότητες στα θαλάσσια ύδατα που υπάγονται στην κυριαρχία ή τη δικαιοδοσία ενός κράτους μέλους τηρούν ημερολόγιο πλοίου με τα στοιχεία που αναφέρονται στο άρθρο 6 7
β) κάθε κράτος μέλος μεριμνά ώστε ο πλοίαρχος ενός αλιευτικού σκάφους που φέρει τη σημαία τρίτης χώρας ή είναι νηολογημένο σε τρίτη χώρα, ή ο εκπρόσωπός του, να υποβάλλει, κατά την εκφόρτωση, στις αρχές του κράτους μέλους, του οποίου χρησιμοποιεί τις εγκαταστάσεις εκφόρτωσης, δήλωση, για την ακρίβεια της οποίας υπεύθυνος είναι ο πλοίαρχος ή ο εκπρόσωπός του, και στην οποία αναφέρονται οι ποσότητες που έχουν εκφορτωθεί και η ημερομηνία και ο τόπος κάθε αλίευσης 7
γ) ο πλοίαρχος αλιευτικού σκάφους που φέρει τη σημαία τρίτης χώρας ή είναι νηολογημένο σε τρίτη χώρα πρέπει να ειδοποιεί τις αρμόδιες αρχές του κράτους μέλους του οποίου επιθυμεί να χρησιμοποιήσει τις εγκαταστάσεις εκφόρτωσης τουλάχιστον 72 ώρες πριν από το χρόνο άφιξής του στο λιμάνι εκφόρτωσης.
Ο πλοίαρχος δεν μπορεί να πραγματοποιήσει εργασίες εκφόρτωσης εάν οι αρμόδιες αρχές του κράτους μέλους δεν επιβεβαιώσουν ότι έλαβαν την προειδοποίηση.
Τα κράτη μέλη καθορίζουν λεπτομερείς κανόνες εφαρμογής του προκειμένου εδαφίου, τους οποίους κοινοποιούν στην Επιτροπή.
2. Με τη διαδικασία του άρθρου 36, η Επιτροπή μπορεί να απαλλάσσει, για περιορισμένη και ανανεώσιμη περίοδο ορισμένες κατηγορίες αλιευτικών σκαφών τρίτων χωρών από την υποχρέωση που αναφέρεται στην παράγραφο 1 στοιχείο γ) ή να προβλέπει για την προειδοποίηση άλλο χρονικό διάστημα, στο οποίο λαμβάνεται υπόψη, μεταξύ άλλων, η απόσταση μεταξύ των περιοχών αλιείας, των τόπων εκφόρτωσης και των λιμανιών στα οποία τα εν λόγω σκάφη είναι νηολογημένα ή καταχωρημένα.
3. Οι διατάξεις των παραγράφων 1 και 2 εφαρμόζονται με την επιφύλαξη των διατάξεων των αλιευτικών σκαφών μεταξύ της Κοινότητας και ορισμένων τρίτων χωρών.
Άρθρο 11
1. Με την επιφύλαξη των άρθρων 7, 8 και 9, ο πλοίαρχος ενός κοινοτικού σκάφους ο οποίος:
- μεταφορτώνει σε άλλο σκάφος, το οποίο στο εξής καλείται «σκάφος παραλαβής», ποσότητες αλιευμάτων ενός αποθέματος ή ομάδας αποθεμάτων που υπόκεινται σε TAC ή ποσόστωση, ανεξάρτητα από τον τόπο μεταφόρτωσης, ή
- εκφορτώνει τέτοιες ποσότητες απευθείας εκτός του κοινοτικού εδάφους,
ανακοινώνει, κατά τη μεταφόρτωση ή την εκφόρτωση, στο κράτος μέλος τη σημαία του οποίου φέρει ή στο οποίο είναι νηολογημένο το σκάφος του τα είδη και τις ποσότητες τα οποία αφορά η μεταφόρτωση ή εκφόρτωση αυτή και την ημερομηνία μεταφόρτωσης ή εκφόρτωσης, καθώς και τον τόπο αλίευσης, αναφερόμενος στη μικρότερη ζώνη για την οποία έχει καθοριστεί TAC ή ποσόστωση.
2. Το αργότερο 24 ώρες πριν από την έναρξη και κατά τη λήξη μιας μεταφόρτωσης ή σειράς μεταφορτώσεων που πραγματοποιούνται σε λιμάνι ή θαλάσσια ύδατα που υπάγονται στην κυριαρχία ή τη δικαιοδοσία ενός κράτους μέλους, ο πλοίαρχος του σκάφους παραλαβής ανακοινώνει στις αρμόδιες αρχές αυτού του κράτους μέλους τις επί του σκάφους ποσότητες αλιευμάτων ενός αποθέματος ή ομάδας αποθεμάτων που υπόκειται σε TAC ή ποσόστωση.
Ο πλοίαρχος του σκάφους παραλαβής τηρεί στοιχεία για τις ποσότητες των αλιευμάτων ενός αποθέματος ή ομάδας που υπόκεινται σε TAC ή ποσόστωση τις οποίες έλαβε με μεταφόρτωση, για την ημερομηνία παραλαβής και το σκάφος που μεταφορτώνει τα αλιεύματα αυτά στο σκάφος παραλαβής. Η υποχρέωση αυτή θεωρείται ότι τηρείται όταν φυλάσσονται αντίγραφα της δήλωσης μεταφόρτωσης που υποβάλλεται σύμφωνα με τους λεπτομερείς κανόνες για την καταγραφή των στοιχείων για τα αλιεύματα των κρατών μελών.
Μετά το πέρας της μεταφόρτωσης ή σειράς μεταφορτώσεων, ο πλοίαρχος του σκάφους παραλαβής διαβιβάζει τα στοιχεία αυτά στις προαναφερόμενες αρχές εντός 24 ωρών.
Ο πλοίαρχος του σκάφους παραλαβής τηρεί επίσης στοιχεία των ποσοτήτων αλιευμάτων ενός αποθέματος ή ομάδας αποθεμάτων που υπόκειται σε TAC ή ποσόστωση οι οποίες μεταμορφώνονται από το σκάφος παραλαβής σε τρίτο σκάφος, και ενημερώνει σχετικά τις προαναφερόμενες αρμόδιες αρχές τουλάχιστον 24 ώρες πριν από τη μεταφόρτωση αυτή. Μετά τη μεταφόρτωση, ο πλοίαρχος ανακοινώνει στις προαναφερόμενες αρχές τις ποσότητες που μεταφορτώθηκαν.
Ο πλοίαρχος του σκάφους παραλαβής και του προαναφερόμενου τρίτου σκάφους επιτρέπουν στις αρμόδιες αρχές να ελέγχουν την ακρίβεια των πληροφοριών και των στοιχείων που απαιτούνται σύμφωνα με την παρούσα παράγραφο.
3. Τα κράτη μέλη λαμβάνουν κατάλληλα μέτρα για να ελέγχουν την ακρίβεια των πληροφοριών που λαμβάνονται δυνάμει των παραγράφων 1 και 2 και εφόσον είναι αναγκαίο, κοινοποιούν τις πληροφορίες αυτές και τα αποτελέσματα του ελέγχου στο ή στα κράτη μέλη των οποίων φέρουν τη σημαία ή στα οποία είναι νηολογημένα το σκάφος παραλαβής και το αλιευτικό σκάφος το οποίο μεταμορφώνει στο σκάφος παραλαβής.
4. Οι παράγραφοι 2 και 3 εφαρμόζονται σε σκάφος παραλαβής που φέρει τη σημαία τρίτης χώρας ή είναι νηολογημένο σε τρίτη χώρα.
Άρθρο 12
Εάν η μεταφόρτωση ή η εκφόρτωση πραγματοποιούνται τουλάχιστον 15 ημέρες μετά την αλίευση, τα στοιχεία που απαιτούνται σύμφωνα με τα άρθρα 8 και 11 υποβάλλονται στις αρμόδιες αρχές του κράτους μέλους του οποίου τη σημαία φέρουν ή στο οποίο είναι νηολογημένα τα σκάφη το αργότερο 15 ημέρες μετά την αλίευση.
Άρθρο 13
1. Όλα τα αλειυτικά προϊόντα που εκφορτώνονται ή εισάγονται στην Κοινότητα, είτε αμεταποίητα είτε μεταποιημένα επί του σκάφους, και τα οποία μεταφέρονται σε τόπο διαφορετικό από τον τόπο εκφόρτωσης ή εισαγωγής, συνοδεύονται από έγγραφο που συντάσσεται από το μεταφορέα έως ότου πραγματοποιηθεί η πρώτη πώληση.
2. Το έγγραφο αυτό αναφέρει:
α) την προέλευση της αποστολής (όνομα σκάφους και εξωτερικά διακριτικά) 7
β) τον τόπο προορισμού της ή των αποστολών και τα στοιχεία του μεταφορικού μέσου 7
γ) τις ποσότητες ψαριών (σε χιλιόγραμμα μεταποιημένου βάρους) για κάθε μεταφερόμενο είδος, το όνομα του αποστολέα και τον τόπο και την ημερομηνία φόρτωσης.
3. Οι μεταφορείς μεριμνούν ώστε το έγγραφο που αναφέρεται στην παράγραφο 1 να περιλαμβάνει τουλάχιστον όλες τις πληροφορίες που ζητούνται στην παράγραφο 2.
4. Ο μεταφορέας απαλλάσσεται από την υποχρέωση που αναφέρεται στην παράγραφο 1, εφόσον πληρούται μία από τις παρακάτω προϋποθέσεις:
α) το έγγραφο που αναφέρεται στην παράγραφο 1 αντικαθίσταται από αντίγραφο μιας των δηλώσεων που προβλέπονται στα άρθρα 8 ή 10 σχετικά με τις μεταφερόμενες ποσότητες 7
β) το έγγραφο που αναφέρεται στην παράγραφο 1 αντικαθίσταται από αντίγραφο του εγγράφου Τ 2 Μ όπου αναφέρεται η προέλευση των μεταφερόμενων ποσοτήτων.
5. Οι αρμόδιες αρχές κράτους μέλους μπορούν να παραχωρήσουν απαλλαγές από την υποχρέωση που ορίζεται στην παράγραφο 1, εφόσον οι ποσότητες των ψαριών μεταφέρονται εντός των ορίων της ζώνης λιμανιού ή σε απόσταση μικρότερη των 20 χιλιομέτρων από το σημείο εκφόρτωσης.
6. Τα κράτη μέλη πραγματοποιούν δειγματοληπτικούς ελέγχους στο έδαφός τους για να εξακριβώσουν ότι τηρούνται οι υποχρεώσεις που καθορίζονται στο παρόν άρθρο.
7. Τα κράτη μέλη συντονίζουν τις ελεγκτικές δραστηριότητές τους προκειμένου να εξασφαλίζουν την κατά το δυνατόν αποτελεσματικότερη και οικονομικότερη επιθεώρηση. Για το σκοπό αυτό, ασκούν ιδίως εποπτεία της διακίνησης εμπορευμάτων όταν αναληφθούν ότι πρόκειται πιθανόν για πράξεις αντιβαίνουσες τους κοινοτικούς κανονισμούς.
Άρθρο 14
1. Τα κράτη μέλη μεριμνούν ώστε να καταγράφονται όλες οι εκφορτώσεις σε ένα κράτος μέλος, όπως αναφέρεται στα άρθρα 8, 9 και 10. Για το σκοπό αυτό, τα κράτη μέλη μπορούν να απαιτούν τη διεξαγωγή της πρώτης διάθεσης στην αγορά σε κέντρο δημοπρασίας.
2. Εάν η πρώτη διάθεση στην αγορά αλιευμάτων που έχουν εκφορτωθεί δεν γίνεται με δημοπρασία όπως προβλέπεται στο άρθρο 9 παράγραφος 2, τα κράτη μέλη μεριμνούν ώστε οι σχετικές ποσότητες να ανακοινώνονται στα κέντρα δημοπρασίας ή σε άλλους οργανισμούς εξουσιοδοτημένους από τα κράτη μέλη.
3. Τα στοιχεία εκφορτώσεων από ορισμένες κατηγορίες σκαφών, για τα οποία ισχύουν οι παρεκκλίσεις των άρθρων 7 και 8, ή εκφορτώσεων σε λιμάνια που δεν διαθέτουν επαρκώς ανεπτυγμένη διοικητική υποδομή για την καταγραφή των εκφορτώσεων, είναι δυνατόν, ύστερα από αίτηση ενός κράτους μέλους προς την Επιτροπή, εντός 12 μηνών από την έναρξη ισχύος του παρόντος κανονισμού, να εξαιρούνται από την υποχρέωση επεξεργασίας τους. Η εξαίρεση αυτή μπορεί να εγκρίνεται εάν η καταγραφή των απαιτούμενων δεδομένων θα δημιουργούσε υπερβολικές δυσκολίες στις εθνικές αρχές σε σχέση με το σύνολο των εκφορτώσεων, και εάν τα συγκεκριμένα είδη που εκφορτώνονται πωλούνται στην τοπική αγορά. Κάθε κράτος μέλος καταρτίζει κατάλογο των λιμανιών και των σκαφών για τα οποία μπορεί να γίνει η εξαίρεση αυτή και τον κοινοποιεί στην Επιτροπή.
4. Ένα κράτος μέλος στο οποίο χορηγείται η παρέκκλιση της παραγράφου 3 καταρτίζει σχέδιο δειγματοληψίας για να υπολογίζει την έκταση των σχετικών εκφορτώσεων στα οικεία λιμάνια. Πρίν εφαρμοστεί οποιαδήποτε παρέκκλιση, το σχέδιο αυτό πρέπει να εγκρίνεται από την Επιτροπή. Το κράτος μέλος διαβιβάζει τακτικά στην Επιτροπή τα αποτελέσματα των υπολογισμών του.
Άρθρο 15
1. Πριν από τις 15 κάθε μηνός, κάθε κράτος μέλος κοινοποιεί ηλεκτρονικώς στην Επιτροπή, τις ποσότητες κάθε αποθέματος ή ομάδας αποθεμάτων που υπόκεινται σε TAC ή ποσοστώσεις, οι οποίες εκφορτώθηκαν κατά τον προηγούμενο μήνα και υποβάλλει όλες τις πληροφορίες που συλλέγει δυνάμει των άρθρων 11 και 12.
Οι κοινοποιήσεις προς την Επιτροπή αναφέρουν τον τόπο αλίευσης, όπως ορίζεται στα άρθρα 6 και 8, και την ιθαγένεια των εν λόγω αλιευτικών σκαφών.
Κάθε κράτος μέλος ενημερώνει την Επιτροπή σχετικά με την πρόβλεψη κατανάλωσης της ποσόστωσης, αναφέροντας την αναμενόμενη ημερομηνία εξάντλησης ως προς τα είδη για τα οποία οι αλιεύσεις που πραγματοποιήθηκαν από αλιευτικά σκάφη που φέρουν τη σημαία του ή είναι νηολογημένα σ' αυτό θεωρείται ότι έχουν εξαντλήσει το 70 % της ποσόστωσης, της παραχωρούμενης ποσότητας ή του διαθέσιμου μεριδίου του εν λόγω κράτους μέλους.
Όταν τα αλιεύματα των αποθεμάτων ή ομάδων αποθεμάτων που υπόκεινται σε TAC ή ποσοστώσεις φθάνουν το επίπεδο του TAC ή της ποσόστωσης, τα κράτη μέλη υποβάλλουν στην Επιτροπή, ύστερα από σχετική αίτησή της, λεπτομερέστερα ή συχνότερα στοιχεία από τα οριζόμενα στην παρούσα παράγραφο.
2. Η Επιτροπή θέτει στη διάθεση των κρατών μελών, μέσω ηλεκτρονικού υπολογιστή, τις κοινοποιήσεις που λαμβάνει δυνάμει του παρόντος άρθρου.
3. Όταν η Επιτροπή διαπιστώνει ότι ένα κράτος μέλος δεν τήρησε την προθεσμία μεταβίβασης των δεδομένων για τα μηνιαία αλιεύματα, όπως ορίζεται στην παράγραφο 1, μπορεί να ορίζει μια ημερομηνία κατά την οποία, για ένα απόθεμα ή ομάδα αποθεμάτων, τα αλιεύματα που υπόκεινται σε ποσόστωση ή σε άλλη μορφή ποσοτικού περιορισμού και αλιεύονται από αλιευτικά σκάφη που φέρουν τη σημαία του ή είναι νηολογημένα σ' αυτό το κράτος μέλος, θα θεωρείται ότι έχουν εξαντλήσει το 70 % της ποσόστωσης, της παραχωρούμενης ποσότητας ή του διαθέσιμου μεριδίου του. Μπορεί επίσης να ορίζει την αναμενόμενη ημερομηνία της ποσόστωσης, της παραχωρούμενης ποσότητας ή του διαθέσιμου μεριδίου.
4. Πριν από το τέλος του πρώτου μήνα κάθε ημερολογιακού τριμήνου, κάθε κράτος μέλος κοινοποιεί ηλεκτρονικώς στην Επιτροπή τις ποσότητες αποθεμάτων, πλην εκείνων που αναφέρονται στην παράγραφο 1, οι οποίες εκφορτώθηκαν κατά το προηγούμενο τρίμηνο.
Άρθρο 16
1. Με την επιφύλαξη του άρθρου 15, τα κράτη μέλη διαβιβάζουν ύστερα από σχετική αίτηση του ενδιαφερόμενου κράτους μέλους, στοιχεία για τις φορτώσεις, τις προσφορές προς πώληση ή τις μεταφορτώσεις αλιευτικών προϊόντων που πραγματοποιούνται στα λιμάνια τους ή στα ύδατα που υπάγονται στη δικαιοδοσία τους από αλιευτικά σκάφη που φέρουν τη σημαία του ή είναι νηολογημένα σ' αυτό το κράτος μέλος και αφορούν απόθεμα ή ομάδα αποθεμάτων που υπόκεινται σε ποσόστωση χορηγηθείσα σ' αυτό το κράτος μέλος.
Τα στοιχεία αυτά συνίστανται στο όνομα και τα εξωτερικά διακριτικά του εν λόγω σκάφους, στις ποσότητες ψαριών ανά απόθεμα ή ομάδα αποθεμάτων οι οποίες εκφορτώνονται, προσφέρονται προς πώληση ή μεταφορτώνονται από το σκάφος αυτό, καθώς και στην ημερομηνία και τον τόπο εκφόρτωσης, προσφοράς προς πρώτη πώληση ή μεταφόρτωση. Τα στοιχεία αυτά διαβιβάζονται εντός τεσσάρων εργάσιμων ημερών ματά την ημερομηνία υποβολής της αίτησης από το ενδιαφερόμενο κράτος μέλος ή εντός άλλης προθεσμίας που μπορεί να ορίζει αυτό το κράτος μέλος ή το κράτος μέλος εκφόρτωσης.
2. Ταυτόχρονα με την κοινοποίησή τους στο κράτος μέλος στο οποίο είναι νηολογημένο το σκάφος, το κράτος μέλος στο οποίο πραγματοποιήθηκε η εκφόρτωση, προσφορά προς πώληση ή μεταφόρτωση, διαβιβάζει, τα στοιχεία αυτά στην Επιτροπή ύστερα από σχετική της αίτηση.
Άρθρο 17
1. Τα κράτη μέλη λαμβάνουν τα αναγκαία μέτρα για να εξασφαλίζουν την παρακολούθηση των αλιευμάτων ειδών που αλιεύονται από τα σκάφη τους στα ύδατα που υπάγονται στην κυριαρχία ή τη δικαιοδοσία τρίτων χωρών και στην ανοικτή θάλασσα και για να εξασφαλίζουν την εξακρίβωση και την καταγραφή των μεταφορτώσεων και των εκφορτώσεων των αλιευμάτων αυτών.
2. Τα μέτρα ελέγχου και εξακρίβωσης πρέπει να εξασφαλίζουν ότι οι πλοιοκτήτες ή/και οι πλοίαρχοι τηρούν τις ακόλουθες υποχρεώσεις:
- στα αλιευτικά σκάφη τηρείται ημερολόγιο πλοίου, στο οποίο οι πλοίαρχοι καταχωρούν τα αλιεύματά τους,
- κατά τις εκφορτώσεις που πραγματοποιούνται σε κοινοτικά λιμάνια, υποβάλλεται δήλωση εκφόρτωσης στις αρχές του κράτους μέλους εκφόρτωσης,
- τα στοιχεία κάθε μεταφόρτωσης ψαριών σε αλιευτικό σκάφος τρίτης χώρας και των εκφορτώσεων που πραγματοποιούνται απευθείας σε τρίτες χώρες κοινοποιούνται στο κράτος μέλος της σημαίας.
3. Οι διατάξεις των παραγράφων 1 και 2 εφαρμόζονται με την επιφύλαξη των διατάξεων αλιευτικών συμφωνιών μεταξύ της Κοινότητας και τρίτων χωρών και διεθνών συμβάσεων των οποίων η Κοινότητα είναι συμβαλλόμενο μέρος.
Άρθρο 18
1. Πριν από το τέλος του πρώτου μήνα κάθε ημερολογιακού τριμήνου, τα κράτη μέλη κοινοποιούν ηλεκτρονικώς στην Επιτροπή, τις ποσότητες που αλιεύτηκαν στα ύδατα αλιείας που αναφέρονται στο άρθρο 17 και εκφορτώθηκαν κατά το προηγούμενο τρίμηνο, καθώς και όλα τα στοιχεία που συλλέγονται σύμφωνα με την παράγραφο 2 του άρθρου 17.
2. Για τις αλιεύσεις που πραγματοποιούνται στα ύδατα τρίτων χωρών, τα στοιχεία που κοινοποιούνται σύμφωνα με την προηγούμενη παράγραφο 1 αναλύονται ανά τρίτη χώρα και ανά απόθεμα, με αναφορά στη μικρότερη στατιστική ζώνη που ορίζεται για το συγκεκριμένο τύπο αλιείας.
Οι αλιεύσεις που πραγματοποιούνται στην ανοικτή θάλασσα κοινοποιούνται με αναφορά στη μικρότερη στατιστική ζώνη που ορίζεται από τη Διεθνή Σύμβαση που διέπει τον τόπο αλιείας και ανά είδος ή ομάδα ειδών για όλα τα αποθέματα του συγκεκριμένου τύπου αλιείας.
3. Η Επιτροπή θέτει στη διάθεση των κρατών μελών τα στοιχεία που λαμβάνει σύμφωνα με το παρόν άρθρο, πριν από την 1η Οκτωβρίου εκάστου έτους.
Άρθρο 19
1. Για να εξασφαλιστεί η τήρηση των υποχρεώσεων που ορίζονται στα άρθρα 3, 6, 8, 9, 10, 14 και 17, κάθε κράτος μέλος θεσπίζει ένα σύστημα επικύρωσης, το οποίο περιλαμβάνει ιδίως αντιπαραβολή και εξακρίβωση των δεδομένων που προκύπτουν από τις υποχρεώσεις αυτές.
2. Για να διευκολυνθούν οι εξακριβώσεις αυτές, κάθε κράτος μέλος δημιουργεί μια ηλεκτρονική βάση δεδομένων στην οποία καταχωρούνται τα στοιχεία που αναφέρονται στην παράγραφο 1.
Τα κράτη μέλη μπορούν να δημιουργούν αποκεντρωμένες βάσεις δεδομένων, υπό την προϋπόθεση ότι οι βάσεις αυτές και οι διαδικασίες συλλογής και καταχώρησης δεδομένων είναι τυποποιημένες, ώστε να εξασφαλίζεται η συμβατότητα μεταξύ τους σ' ολόκληρο το έδαφος του κράτους μέλους.
3. Εάν ένα κράτος μέλος αδυνατεί να συμμορφωθεί αμέσως προς τις απαιτήσεις της παραγράφου 2 για όλη ή μέρος αλιείας του, η Επιτροπή μπορεί, ύστερα από αίτηση του εν λόγω κράτους μέλους, να χορηγήσει μεταβατική περίοδο μέχρι τριών ετών από την έναρξη ισχύος του παρόντος κανονισμού, με τη διαδικασία του άρθρου 36.
4. Τα κράτη μέλη στα οποία χορηγούνται οι παρεκκλίσεις αυτές τηρούν, μη ηλεκτρονικά αρχεία των στοιχείων που αναφέρονται στη παράγραφο 1 επί τρία έτη και καταρτίζουν σχέδιο δειγματοληψίας, το οποίο εγκρίνει η Επιτροπή, έτσι ώστε να μπορεί να ελέγχεται επί τόπου η ακρίβεια των στοιχείων αυτών. Η Επιτροπή μπορεί αυτοδικαίως, να πραγματοποιεί επιτόπιους ελέγχους για να αξιολογεί την αποτελεσματικότητα του σχεδίου δειγματοληψίας.
5. Κατά το δωδεκάμηνο που ακολουθεί την έναρξη ισχύος του παρόντος κανονισμού, κάθε κράτος μέλος υποβάλλει στην Επιτροπή έκθεση στην οποία περιγράφεται ο τρόπος με τον οποίο συλλέγονται και επαληθεύονται τα δεδομένα και προσδιορίζεται η αξιοπιστία των δεδομένων αυτών. Η Επιτροπή, σε συνεργασία με τα κράτη μέλη, συντάσσει σύνοψη των εκθέσεων αυτών την οποία και τους διαβιβάζει.
6. Για την εφαρμογή του παρόντος άρθρου θεσπίζονται λεπτομερείς κανόνες με τη διαδικασία του άρθρου 36.
Άρθρο 20
1. Τα αλιεύματα που βρίσκονται επί κοινοτικού σκάφους πρέπει να είναι σύμφωνα με τη σύνθεση ειδών που καθορίζεται στον κανονισμό (ΕΟΚ) αριθ. 3094/86 για τη θέσπιση ορισμένων τεχνικών μέτρων διατήρησης των αλιευτικών πόρων, σχετικά με τα δίχτυα που μεταφέρει το εν λόγω σκάφος (6).
Τα δίχτυα που βρίσκονται επί του σκάφους και δεν χρησιμοποιούνται πρέπει να στοιβάζονται κατά τρόπο ώστε η χρησιμοποίησή τους να μην είναι εύκολη, σύμφωνα με τους όρους που ορίζονται κατωτέρω:
α) τα δίχτυα, τα βάρη και τα παρόμοια εργαλεία αποσυνδέονται από το πλαίσιό τους και τα παλαμάρια τους ή τα καραβόσκοινα ρυμουλκήσεως 7
β) τα δίχτυα που βρίσκονται πάνω ή κάτω από τη γέφυρα πρέπει να προσδένονται σταθερά σε κάποιο μέρος της υπερκατασκευής.
2. Σε περίπτωση που τα ευρισκόμενα επί κοινοτικού εδάφους αλιεύματα έχουν αλιευθεί με δίχτυα με διαφορετικά μεγέθη ματιών κατά το ίδιο ταξίδι, η σύνθεση ειδών υπολογίζεται για κάθε τμήμα των αλιευμάτων που αλιεύθηκαν υπό διαφορετικές συνθήκες.
Για το σκοπό αυτό, καταχωρείται στο ημερολόγιο του πλοίου και στη δήλωση εκφόρτωσης οποιαδήποτε αλλαγή του μεγέθους των διχτύων, ως προς αυτά που έχουν χρησιμοποιηθεί προηγουμένως, καθώς και η σύνθεσή των επί του σκάφους αλιευμάτων τη στιγμή της ενδεχόμενης αυτής αλλαγής. Σε ειδικές περιπτώσεις θεσπίζονται, με τη διαδικασία του άρθρου 39, λεπτομερείς κανόνες για την τήρηση επί του σκάφους ενός σχεδίου αποθήκευσης, ανά είδη, των μεταποιημένων προϊόντων, όπου θα αναφέρεται το σημείο αποθήκευσής τους στο κύτος.
3. Με την επιφύλαξη των παραγράφων 1 και 2, το Συμβούλιο δύναται, με βάση έκθεση που καταρτίζει η Επιτροπή, να αποφασίσει με ειδική πλειοψηφία κατόπιν προτάσεως της Επιτροπής, ότι:
α) κανένα κοινοτικό αλιευτικό σκάφος που συμμετέχει σε ειδικούς τύπους αλιείας δεν μπορεί να μεταφέρει δίχτυα με διαφορετικά ελάχιστα μεγέθη ματιών σε ένα και το αυτό αλιευτικό ταξίδι 7
β) σε συγκεκριμένους τύπους αλιείας θα ισχύουν ειδικοί κανόνες για τη χρησιμοποίηση διχτυών με διαφορετικό μέγεθος ματιού.
Άρθρο 21
1. Όλα τα αλιεύματα από απόθεμα ή ομάδα αποθεμάτων που υπόκεινται σε ποσόστωση και τα οποία αλιεύτηκαν από κοινοτικά αλιευτικά σκάφη καταλογίζονται στην ποσόστωση που ισχύει για το εν λόγω απόθεμα ή ομάδα αποθεμάτων για το κράτος μέλος της σημαίας, ανεξαρτήτως του τόπου εκφορτώσεως.
2. Κάθε κράτος μέλος καθορίζει την ημερομηνία από την οποία θεωρείται ότι τα αλιεύματα που αλίευσαν, από απόθεμα ή ομάδα αποθεμάτων που υπόκειται σε ποσόστωση, τα αλιευτικά σκάφη τα οποία φέρουν τη σημαία του ή είναι νηολογημένα σ' αυτό το κράτος μέλος έχουν εξαντλήσει την ποσόστωση που τους έχει παραχωρηθεί για το εν λόγω απόθεμα ή ομάδα αποθεμάτων. Από την ημερομηνία αυτή, το οικείο κράτος μέλος απαγορεύει προσωρινά στα εν λόγω σκάφη την αλιεία από το συγκεκριμένο απόθεμα ή ομάδα αποθεμάτων, καθώς και τη διατήρηση επί του σκάφους, τη μεταφόρτωση και την εκφόρτωση ψαριών τα οποία αλιεύονται μετά την εν λόγω ημερομηνία και καθορίζει προθεσμία εντός της οποίας επιτρέπονται οι μεταφορτώσεις και οι εκφορτώσεις ή οι οριστικές δηλώσεις των αλιευμάτων. Το μέτρο αυτό κοινοποιείται χωρίς καθυστέρηση στην Επιτροπή, η οποία ενημερώνει σχετικά τα λοιπά κράτη μέλη.
3. Μετά την κοινοποίηση που γίνεται δυνάμει της παραγράφου 2 ή με δική της πρωτοβουλία, η Επιτροπή καθορίζει, βάσει των διαθέσιμων πληροφοριών, την ημερομηνία κατά την οποία, για συγκεκριμένο απόθεμα ή ομάδα αποθεμάτων, τα αλιεύματα που υπόκεινται σε TAC, ποσόστωση ή άλλη μορφή ποσοτικού περιορισμού και τα οποία έχουν αλιευθεί από αλιευτικά σκάφη που φέρουν τη σημαία του ή είναι νηολογημένα σε κράτος μέλος θεωρούνται ότι έχουν εξαντλήσει την ποσόστωση, την παραχωρούμενη ποσότητα ή το διαθέσιμο μερίδιο για το εν λόγω κράτος μέλος ή, ενδεχομένως, για την Κοινότητα.
Όταν γίνεται αξιολόγηση της κατάστασης σύμφωνα με το πρώτο εδάφιο, η Επιτροπή ειδοποιεί τα ενδιαφερόμενα κράτη μέλη για τις προοπτικές παύσης της αλιείας λόγω εξάντλησης του TAC.
Τα κοινοτικά αλιευτικά σκάφη παύουν να αλιεύουν από απόθεμα ή ομάδα αποθεμάτων που υπόκειται σε ποσόστωση ή TAC κατά την ημερομηνία κατά την οποία η ποσόστωση που χορηγήθηκε στο εν λόγω κράτος για το εν λόγω απόθεμα ή ομάδα αποθεμάτων θεωρείται ότι έχει εξαντληθεί ή κατά την ημερομηνία κατά την οποία το TAC για το είδος που αποτελεί το απόθεμα ή την ομάδα αποθεμάτων θεωρείται ότι έχει εξαντληθεί 7 τα σκάφη αυτά παύουν επίσης να διατηρούν επί του σκάφους, να μεταφορτώνουν, να εκφορτώνουν ή να αναθέτουν τη μεταφόρτωση ή την εκφόρτωση των αλιευμάτων των αποθεμάτων ή ομάδων αποθεμάτων αυτών εφόσον έχουν αλιευθεί μετά την ημερομηνία αυτή.
4. Όταν, σύμφωνα με την παράγραφο 3 πρώτο εδάφιο, η Επιτροπή αποφασίσει την παύση της αλιείας λόγω της τεκμαιρόμενης εξαντλήσεως του TAC, της ποσοστώσεως, της παραχωρούμενης ποσότητας ή του διαθέσιμου μεριδίου της Κοινότητας και συμβεί ένα κράτος μέλος να μην έχει πράγματι εξαντλήσει την ποσόστωση, την παραχωρούμενη ποσότητα ή το διαθέσιμο μερίδιό του για το οικείο απόθεμα ή ομάδα αποθεμάτων, εφαρμόζονται οι ακόλουθες διατάξεις.
Εάν η ζημία την οποία υπέστη το κράτος μέλος, στο οποίο απαγορεύθηκε η αλιεία πριν από την εξάντληση της ποσοστώσεώς του, δεν αποκατασταθεί σύμφωνα με το άρθρο 9 παράγραφος 2 του κανονισμού (ΕΟΚ) αριθ. 3760/92, λαμβάνονται μέτρα για την κατάλληλη αποκατάσταση της ζημίας, με τη διαδικασία του άρθρου 36. Τα μέτρα αυτά μπορούν να συνεπάγονται μειώσεις της ποσόστωσης, της παραχωρηθείσας ποσότητας ή του διαθέσιμου μεριδίου του κράτους μέλους που προέβη σε υπεραλίευση, οι δε αφαιρούμενες ποσότητες κατανέμονται κατάλληλα στα κράτη μέλη που έπαυσαν τις αλιευτικές τους δραστηριότητες πριν από την εξάντληση των ποσοστώσεών τους. Οι αφαιρέσεις και οι παρεπόμενες παραχωρήσεις γίνονται λαμβανομένων υπόψη, κατά προτεραιότητα, των ειδών και των ζωνών για τις οποίες είχαν καθορισθεί οι ετήσιες ποσοστώσεις, παραχωρήσεις ή μερίδια. Οι εν λόγω μειώσεις ή παραχωρήσεις μπορούν να πραγματοποιούνται στη διάρκεια του έτους κατά το οποίο πραγματοποιήθηκε η ζημία κατά τα επόμενα έτη.
Οι λεπτομερείς κανόνες εφαρμογής της παρούσας παραγράφου, ιδίως όσον αφορά τον προσδιορισμό των σχετικών ποσοτήτων, θεσπίζονται με τη διαδικασία του άρθρου 36.
Άρθρο 22
Στην περίπτωση που οι αρμόδιες αρχές ενός κράτους μέλους διαπιστώνουν ότι οι δραστηριότητες ενός κοινοτικού αλιευτικού σκάφους που έχουν παραβεί σοβαρά ή επανειλημμένα τον παρόντα κανονισμό, το κράτος μέλος της σημαίας μπορεί να επιβάλει στο εν λόγω σκάφος πρόσθετα μέτρα ελέγχου.
Το κράτος μέλος της σημαίας κοινοποιιεί στην Επιτροπή και τα λοιπά κράτη μέλη το όνομα και τα εξωτερικά διακριτικά και αριθμούς στο οποίο έχουν επιβληθεί τα προαναφερόμενα πρόσθετα μέτρα ελέγχου.
Άρθρο 23
1. Όταν η Επιτροπή διαπιστώνει ότι ένα κράτος μέλος υπερέβη την ποσόστωσή του, την παραχωρούμενη ποσότητα ή το μερίδιο του κράτους μέλους που έχει υπεραλιεύσει. Οι μειώσεις αυτές αποφασίζονται με τη διαδικασία του άρθρου 36.
2. Το Συμβούλιο θεσπίζει κανόνες, με ειδική πλειοψηφία και ύστερα από πρόταση της Επιτροπής, για μείωση σύμφωνα με τους στόχους και τις στρατηγικές διαχείρισης που εκτίθενται στο άρθρο 8 του κανονισμού (ΕΟΚ) αριθ. 3760/92 και λαμβάνει υπόψη, κατά προτεραιότητα, τις ακόλουθες παραμέτρους:
- το βαθμό της υπεραλίευσης,
- τυχόν κρούσματα υπεραλίευσης, από το ίδιο απόθεμα, κατά το προηγούμενο έτος,
- τη βιολογική κατάσταση των σχετικών πόρων.
Άρθρο 24
Για να εξασφαλισθεί η τήρηση των στόχων και των στρατηγικών που καθορίζονται από το Συμβούλιο, σύμφωνα με το άρθρο 11 του κανονισμού (ΕΟΚ) αριθ. 3760/92, και ιδίως των ποσοτικών στόχων που αφορούν το αλιευτικό δυναμικό των κοινοτικών στόχων που αφορούν το αλιευτικό δυναμικό των κοινοτικών στόλων και την προσαρμογή των δραστηριοτήτων τους, κάθε κράτος μέλος διενεργεί, στο έδαφός του και στα θαλάσσια ύδατα που υπάγονται στην κυριαρχία ή τη δικαιοδοσία του, τακτικούς ελέγχους όλων των προσώπων τα οποία ενέχονται στην επίτευξη των προαναφερόμενων στόχων.
Άρθρο 25
1. Κάθε κράτος μέλος θεσπίζει διατάξεις για να εξακριβώνει την τήρηση των στόχων που αναφέρονται στο άρθρο 24. Για το σκοπό αυτό, διενεργεί τεχνικούς ελέγχους, ιδίως στους ακόλουθους τομείς:
α) αναδιάρθρωση, ανανέωση και εκσυγχρονισμός του αλιευτικού στόλου 7
β) προσαρμογή του αλιευτικού δυναμικού με προσωρινή ή οριστική παύση 7
γ) περιορισμός της δραστηριότητας ορισμένων αλιευτικών σκαφών 7
δ) περιορισμοί στο σχεδιασμό και τον αριθμό των αλιευτικών εργαλείων, καθώς και στον τρόπο χρήσης τους 7
ε) ανάπτυξη της υδατοκαλλιέργειας και των παράκτιων ζωνών.
2. Εάν η Επιτροπή διαπιστώσει ότι ένα κράτος μέλος δεν έχει συμμορφωθεί προς τις διατάξεις της παραγράφου 1, μπορεί να υποβάλει στο Συμβούλιο, με την επιφύλαξη του άρθρου 169 της συνθήκης, προτάσεις για τη θέσπιση ενδεικνυόμενων γενικών μέτρων. Το Συμβούλιο αποφασίζει με ειδική πλειοψηφία.
Άρθρο 26
1. Με τη διαδικασία του άρθρου 36, μπορούν να θεσπίζονται λεπτομερείς κανόνες εφαρμογής του άρθρου 25, ιδίως όσον αφορά:
α) την εξακρίβωση της ισχύος του κινητήρα των αλιευτικών σκαφών 7
β) την εξακρίβωση της επίσημης χωρητικότητας των αλιευτικών σκαφών 7
γ) την εξακρίβωση της περιόδου ακινητοποίησης των αλιευτικών σκαφών 7
δ) την εξακρίβωση των χαρακτηριστικών των αλιευτικών εργαλείων και του αριθμού τους ανά αλιευτικό σκάφος.
2. Τα κράτη μέλη ανακοινώνουν χωρίς καθυστέρηση στην Επιτροπή τις πληροφορίες που αφορούν τις χρησιμοποιούμενες μεθόδους ελέγχου, καθώς και τα ονόματα και τις διευθύνσεις των οργανισμών που είναι επιφορτισμένοι με την εν λόγω εξακρίβωση.
Άρθρο 27
1. Για να διευκολυνθεί η παρακολούθηση που αναφέρεται στο άρθρο 25, κάθε κράτος μέλος καθιερώνει σύστημα ειδικής θεώρησης το οποίο περιλαμβάνει ιδίως επαλήθευση, με την αντιπαραβολή στοιχείων σχετικά με το αλιευτικό δυναμικό και την αλιευτική δραστηριότητα του στόλου, τα οποία προέρχονται μεταξύ άλλων:
- στο ημερολόγιο πλοίου που προβλέπεται στο άρθρο 6,
- στη δήλωση εκφόρτωσης που προβλέπεται στο άρθρο 8,
- στο νηολόγιο των κοινοτικών αλιευτικών σκαφών που προβλέπεται στον κανονισμό (ΕΟΚ) αριθ. 163/89 της Επιτροπής (7).
2. Για το σκοπό αυτό, τα κράτη μέλη δημιουργούν ή συμπληρώνουν τις υπάρχουσες ηλεκτρονικές βάσεις δεδομένων που περιέχουν τις σχετικές πληροφορίες για το αλιευτικό δυναμικό και τις αλιευτικές δραστηριότητες του στόλου.
3. Ισχύουν εν προκειμένω τα μέτρα που αναφέρονται στο άρθρο 19 παράγραφοι 3, 4 και 5.
4. Οι λεπτομερείς κανόνες εφαρμογής του παρόντος άρθρου θεσπίζονται με τη διαδικασία του άρθρου 36.
Άρθρο 28
1. Για να εξασφαλισθεί η συμμόρφωση με τις τεχνικές πτυχές των κανόνων που αφορούν τα μέτρα που ορίζονται στον κανονισμό (ΕΟΚ) αριθ. 3759/92 περί κοινής οργανώσεως αγοράς στον τομέα των αλιευόμενων προϊόντων και των προϊόντων υδατοκαλλιέργειας (8), κάθε κράτος μέλος διενεργεί στο έδαφός του τακτικούς ελέγχους όλων των προσώπων τα οποία ενέχονται στην εφαρμογή των εν λόγω μέτρων.
2. Οι έλεγχοι αυτοί αφορούν κυρίως τις τεχνικές πτυχές της εφαρμογής:
α) των κανόνων εμπορίας, και ιδίως των ελάχιστων μεγεθών 7
β) του καθεστώτος τιμών, και ιδίως:
- της απόσυρσης προϊόντων από την αγορά για σκοπούς άλλους από την ανθρώπινη κατανάλωση,
- της αποθήκευσης ή/και της μεταποίησης προϊόντων που αποσύρονται από την αγορά.
Τα κράτη μέλη αντιπαραβάλλουν τα έγγραφα που αφορούν την πρώτη διάθεση στην αγορά των ποσοτήτων που αναφέρονται στο άρθρο 9 προς τις ποσότητες που εκφορτώνονται και αναφέρονται στα έγγραφα, ιδίως όσον αφορά το βάρος τους.
3. Τα κράτη μέλη ανακοινώνουν στην Επιτροπή τις πληροφορίες που αφορούν τα θεσπιζόμενα μέτρα ελέγχου, τις αρμόδιες αρχές ελέγχου, το είδος των παραβάσεων που διαπιστώνονται, καθώς και τα μέτρα που λαμβάνονται.
Η Επιτροπή, οι αρμόδιες αρχές των κρατών μελών καθώς και οι δημόσιοι και λοιποί υπάλληλοι υποχρεούνται να μην αποκαλύπτουν τις πληροφορίες που συλλέγονται κατ' εφαρμογήν του παρόντος άρθρου και οι οποίες καλύπτονται από το επαγγελματικό απόρρητο.
4. Το παρών άρθρο δεν θίγει τις εθνικές διατάξεις σχετικά με το απόρρητο των δικαστικών διαδικασιών.
Άρθρο 29
1. Η Επιτροπή εξακριβώνει την εφαρμογή του παρόντος κανονισμού από τα κράτη μέλη εξετάζοντας τα σχετικά έγγραφα και πραγματοποιώντας επισκέψεις επί τόπου. Η Επιτροπή μπορεί να αποφασίσει, αν το κρίνει απαραίτητο, τη διεξαγωγή αιφνιδιαστικής εξακρίβωσης.
Για την πραγματοποίηση επισκέψεων επιτόπου, η Επιτροπή εκδίδει γραπτές οδηγίες προς τους επιθεωρητές της, στις οποίες διευκρινίζονται οι εξουσίες τους και ο σκοπός της αποστολής τους.
2. Όταν το κρίνει απαραίτητο η Επιτροπή, οι επιθεωρητές της μπορούν να παρίστανται στους ελέγχους και τις επιθεωρήσεις που διενεργούν οι εθνικές υπηρεσίες ελέγχου. Στα πλαίσια των αποστολών αυτών, η Επιτροπή καθιερώνει τις κατάλληλες επαφές με τα κράτη μέλη προκειμένου να καταρτισθεί, όπου είναι δυνατόν, ένα αμοιβαία αποδεκτό πρόγραμμα επιθεώρησης.
α) Τα κράτη μέλη συνεργάζονται με την Επιτροπή για να τη διευκολύνουν στην εκτέλεση των καθηκόντων της. Συγκεκριμένα, τα κράτη μέλη λαμβάνουν όλα τα αναγκαία μέτρα ώστε να μη δίνεται στις αποστολές επιθεώρησης δημοσιότητα που παραβλάπτει τις εργασίες επιθεώρησης και ελέγχου.
Όταν η Επιτροπή ή οι εντεταλμένοι υπάλληλοί της συναντούν δυσκολίες κατά την άσκηση των καθηκόντων τους, τα ενδιαφερόμενα κράτη μέλη παρέχουν στην Επιτροπή τα μέσα για την εκπλήρωση των καθηκόντων της και δίνουν στους επιθεωρητές την ευκαιρία να αξιολογήσουν τους ειδικούς ελέγχους 7
β) εάν οι επιτόπιες συνθήκες δεν επιτρέπουν τις εργασίες επιθεώρησης και ελέγχου που προβλέπονται στα πλαίσια του αρχικού προγράμματος επιθεώρησης, οι επιθεωρητές της Επιτροπής τροποποιούν το αρχικό πρόγραμμα επιθεώρησης και ελέγχου σε συνεννόηση και με τη συμφωνία της αρμόδιας εθνικής υπηρεσίας ελέγχου 7
γ) στα πλαίσια της από θαλάσσης ή από αέρος επιθεώρησης, κατά την οποία οι αρμόδιες εθνικές υπηρεσίες πρέπει να εκτελέσουν άλλα πρωταρχικά καθήκοντα σχετιζόμενα, ιδίως, με την άμυνα και την ασφάλεια της ναυσιπλοΐας, οι αρχές του συγκεκριμένου κράτους μέλους επιφυλάσσονται του δικαιώματος να αναβάλλουν ή να δίνουν νέα κατεύθυνση στις εργασίες επιθεώρησης, τις οποίες σκόπευε να παρακολουθήσει η Επιτροπή. Στις περιπτώσεις αυτές, τα κράτη μέλη συνεργάζονται με την Επιτροπή για την εξεύρεση εναλλακτικών λύσεων.
Σε περίπτωση επιθεώρησης από θαλάσσης ή από αέρος, ο κυβερνήτης του σκάφους ή του αεροσκάφους είναι ο μόνος υπεύθυνος των επιχειρήσεων, λαμβάνοντας υπόψη την υποχρέωση των εθνικών αρχών να εφαρμόζουν τον παρόντα κανονισμό. Οι εντεταλμένοι από την Επιτροπή επιθεωρητές που συμμετέχουν στις επιχειρήσεις αυτές τηρούν τους κανόνες και τις διαδικασίες που καθορίζει ο κυβερνήτης.
3. Σε περίπτωση που κρίνεται αναγκαίο, ιδίως δε εάν κατά τις αποστολές που εκτελούνται από κοινοτικούς επιθεωρητές, σύμφωνα με την παράγραφο 2, διαπιστωθεί ότι μπορεί να διεπράχθησαν παρατυπίες κατά την εφαρμογή του παρόντος κανονισμού, η Επιτροπή μπορεί να ζητά από τα κράτη μέλη να της κοινοποιούν το λεπτομερές πρόγραμμα επιθεώρησης και ελέγχου που προβλέπουν ή καθορίζουν οι αρμόδιες εθνικές αρχές για ορισμένη χρονική περίοδο και για συγκεκριμένους τύπους αλιείας και περιοχές. Άμα τη παραλαβή της κοινοποίησης αυτής, οι εντεταλμένοι από την Επιτροπή επιθεωρητές διενεργούν, εφόσον η Επιτροπή το κρίνει αναγκαίο, ανεξάρτητες επιθεωρήσεις προκειμένου να διαπιστωθεί η εκτέλεση του προγράμματος αυτού από τις αρμόδιες αρχές ενός κράτους μέλους.
Όταν οι κοινοτικοί επιθεωρητές επαληθεύουν την εφαρμογή του προγράμματος αυτού, οι υπάλληλοι του κράτους μέλους είναι πάντοτε υπεύθυνοι για την εκτέλεση του εν λόγω προγράμματος. Οι κοινοτικοί δεν μπορούν εξ ιδίας πρωτοβουλίας να ασκήσουν τις εξουσίες επιθεώρησης που παρέχονται στους εθνικούς υπαλλήλους. Οι εν λόγω επιθεωρητές έχουν πρόσβαση στα σκάφη ή τις εγκαταστάσεις μόνον όταν συνοδεύουν υπαλλήλους ενός κράτους μέλους.
Μετά την επαλήθευση αυτή, η Επιτροπή διαβιβάζει στο οικείο κράτος μέλος μια έκθεση αξιολόγησης του προγράμματος και, ενδεχομένως, συνιστά μέτρα ελέγχου για τη βελτίωση της εφαρμογής του ελέγχου από αυτό το κράτος μέλος.
4. Στα πλαίσια των αποστολών επιθεώρησης που διεξάγωνται με αεροσκάφος, στη θάλασσα, ή την ξηρά, δεν επιτρέπεται στους εντεταλμένους επιθεωρητές να διενεργούν ελέγχους φυσικών προσώπων.
5. Στα πλαίσια των επισκέψεών τους που αναφέρονται στις παραγράφους 2 και 3, οι εντεταλμένοι από την Επιτροπή επιθεωρητές έχουν το δικαίωμα της επιτόπου πρόσβασης, παρουσία των αρμόδιων υπηρεσιών, σε στοιχεία συγκεκριμένων βάσεων δεδομένων, είτε την εφαρμογή του παρόντος κανονισμού.
Εφόσον εθνικές διατάξεις προβλέπουν τον εμπιστευτικό χαρακτήρα των ερευνών, η κοινοποίηση αυτών των πληροφοριών υπόκειται στην έγκριση του αρμόδιου δικαστηρίου.
Άρθρο 30
1. Τα κράτη μέλη παρέχουν στην Επιτροπή όλες τις πληροφορίες που ζητά όσον αφορά την εφαρμογή του παρόντος κανονισμού. Κατά την υποβολή της αίτησης για πληροφορίες, η Επιτροπή προσδιορίζει ένα εύλογο χρονικό όριο του οποίου πρέπει να παρέχονται οι πληροφορίες.
2. Εάν η Επιτροπή κρίνει ότι διαπράχθησαν παρατυπίες κατά του παρόντος κανονισμού ή ότι οι υφιστάμενες διατάξεις και μέθοδοι παρακολούθησης δεν είναι αποτελεσματικές, ενημερώνει το ή τα ενδιαφερόμενα κράτη μέλη, τα οποία διεξάγουν διοικητική έρευνα στην οποία μπορούν να συμμετέχουν υπάλληλοι της Επιτροπής.
Το ή τα ενδιαφερόμενα κράτη μέλη ενημερώνουν την Επιτροπή για την πορεία και τα πορίσματα της έρευνας και διαβιβάζουν στην Επιτροπή αντίγραφο της σχετικής έκθεσης, καθώς και τα κυριότερα στοιχεία που χρησιμοποιήθηκαν για τη σύνταξη της εν λόγω έκθεσης.
Προκειμένου να συμμετάσχουν στις επιθεωρήσεις που αναφέρονται στην παρούσα παράγραφο 2, οι υπάλληλοι της Επιτροπής επιδεικνύουν γραπτή εντολή στην οποία αναφέρονται τα στοιχεία ταυτότητας και η ιδιότητά τους.
3. Σε περίπτωση που υπάλληλοι της Επιτροπής συμμετέχουν σε έρευνα, η έρευνα αυτή πρέπει οπωσδήποτε να διεξάγεται από υπαλλήλους του κράτους μέλους. Οι υπάλληλοι της Επιτροπής δεν μπορούν εξ ιδίας πρωτοβουλίας να ασκήσουν τις εξουσίες επιθεώρησης που παρέχονται στους εθνικούς υπαλλήλους, έχουν όμως πρόσβαση στις ίδιες εγκαταστάσεις και στα ίδια έγγραφα με τους υπαλλήλους αυτούς.
Εφόσον, βάσει των διατάξεων της εθνικής ποινικής δικονομίας, ορισμένες πράξεις μπορούν να διενεργούνται αποκλειστικά από υπαλλήλους που ορίζει ειδικά για το σκοπό αυτό η εθνική νομοθεσία, οι υπάλληλοι της Επιτροπής δεν συμμετέχουν στις εν λόγω ενέργειες. Συγκεκριμένα, οι υπάλληλοι της Επιτροπής δεν συμμετέχουν, στις έρευνες εγκαταστάσεων ή στις επίσημες ανακρίσεις προσώπων σύμφωνα με το εθνικό ποινικό δίκαιο, έχουν όμως πρόσβαση στις πληροφορίες που αποκτώνται κατ' αυτόν τον τρόπο.
4. Το παρόν άρθρο δεν θίγει τις εθνικές διατάξεις σχετικά με το απόρρητο των δικαστικών διαδικασιών.
Άρθρο 31
1. Τα κράτη μέλη μεριμνούν ώστε να λαμβάνονται τα κατάλληλα μέτρα, συμπεριλαμβανομένης της κίνησης διοικητικών ή δικαστικών διαδικασιών σύμφωνα με την εθνική τους νομοθεσία, κατά των υπευθύνων φυσικών ή νομικών προσώπων όταν αποδεικνύεται, ιδίως ύστερα από παρακολούθηση ή επιθεώρηση που διενεργούνται σύμφωνα με τον παρόντα κανονισμό, ότι δεν τηρούνται οι κανόνες της κοινής αλιευτικής πολιτικής.
2. Οι διαδικασίες που κινούνται σύμφωνα με την παράγραφο 1 πρέπει να είναι ικανές, σύμφωνα με τις σχετικές διατάξεις της εθνικής νομοθεσίας, να στερήσουν όντως τους υπεύθυνους από τα οικονομικά οφέλη της παράβασης ή να παράγουν αποτελέσματα ανάλογα με τη σοβαρότητα των παρεμβάσεων αυτών, ούτως ώστε να αποτρέψουν πράγματι περαιτέρω παραβάσεις του ίδιου είδους.
3. Οι κυρώσεις που απορρέουν από τις διαδικασίες που αναφέρονται στην παράγραφο 2 μπορούν να περιλαμβάνουν, ανάλογα με τη σοβαρότητα της παράβασης:
- πρόστιμα,
- κατάσχεση των απαγορευμένων αλιευτικών εργαλείων και αλιευμάτων,
- συντηρητική κατάσχεση του σκάφους,
- αναστολή της άδειας,
- αφαίρεση της άδειας.
4. Οι διατάξεις του παρόντος άρθρου δεν εμποδίζουν το κράτος μέλος εκφόρτωσης ή μεταφόρτωσης να διαβιβάζει την ποινική δικογραφία μιας παραβάσεως στις αρμόδιες αρχές του κράτους μέλους νηολόγησης, εφόσον το δεύτερο συμφωνεί και υπό τον όρο ότι με τη διαβίβαση αυτή καθίσταται πιθανότερη η επίτευξη του αποτελέσματος που αναφέρει η παράγραφος 2. Κάθε τέτοια διαβίβαση κοινοποιείται από το κράτος μέλος εκφόρτωσης ή μεταφόρτωσης στην Επιτροπή.
Άρθρο 32
1. Όταν οι αρμόδιες αρχές του κράτους μέλους εκφορτώσεως ή μεταφορτώσεως διαπιστώνουν παράβαση των διατάξεων του παρόντος κανονισμού, προβαίνουν στις κατάλληλες ενέργειες, σύμφωνα με το άρθρο 31, είτε κατά του πλοιάρχου του ενεχόμενου σκάφους είτε κατά παντός υπεύθυνου για την παράβαση.
2. Εάν το κράτος μέλος εκφόρτωσης ή μεταφόρτωσης δεν είναι το κράτος μέλος της σημαίας, οι δε αρμόδιες αρχές του δεν λάβουν, σύμφωνα με την εθνική τους νομοθεσία, κατάλληλα μέτρα, συμπεριλαμβανομένης της κίνησης διοικητικής ή ποινικής διαδικασίας κατά των υπευθύνων φυσικών ή νομικών προσώπων, ή δεν διαβιβάζουν την ποινική δικογραφία σύμφωνα με το άρθρο 31 παράγραφος 4, οι ποσότητες που έχουν εκφορτωθεί ή μεταφορτωθεί παράνομα μπορούν να καταλογίζονται στην ποσόστωση που έχει χορηγηθεί στο πρώτο κράτος μέλος.
Οι ποσοστώσεις ψαριών που καταλογίζονται στην ποσόστωση του εν λόγω κράτους μέλους καθορίζονται με τη διαδικασία του άρθρου 36 κατόπιν συνεννοήσεως της Επιτροπής με τα δύο ενδιαφερόμενα κράτη μέλη.
Εάν το κράτος μέλος εκφόρτωσης ή μεταφόρτωσης δεν διαθέτει πλέον αντίστοιχη ποσόστωση, εφαρμόζεται, τηρουμένων των αναλογιών, το άρθρο 21 παράγραφος 4, οι δε ποσότητες ψαριών που εκφορτώθηκαν ή μεταφορτώθηκαν παράνομα θεωρούνται ισοδύναμες προς το ύψος της ζημιάς που υπέστη, όπως ορίζεται από το εν λόγω άρθρο, το κράτος μέλος νηολόγησης.
Άρθρο 33
1. Οι αρμόδιες αρχές των κρατών μελών κοινοποιούν, άνευ χρονοτριβής, και σύμφωνα με τις διαδικασίες που προβλέπονται στην εθνική τους νομοθεσία, στο κράτος μέλος της σημαίας ή στο κράτος μέλος νηολόγησης, κάθε παράβαση των κοινοτικών κανόνων που αναφέρει το άρθρο 1, αναφέροντας το όνομα και τα αναγνωριστικά στοιχεία του ενεχόμενου σκάφους, τα ονόματα του πλοιάρχου και του πλοιοκτήτη, τις συνθήκες της παράβασης, κάθε ασκηθείσα ποινική ή διοικητική δίωξη ή άλλα μέτρα που ελήφθησαν και οποιαδήποτε οριστική απόφαση σχετικά με την εν λόγω παράβαση. Κατόπιν αιτήσεως, τα κράτη μέλη κοινοποιούν στην Επιτροπή αυτές τις πληροφορίες επί συγκεκριμένων περιπτώσεων.
2. Εφόσον διαβιβαστεί η ποινική δικογραφία σύμφωνα με το άρθρο 31 παράγραφος 4, το κράτος μέλος της σημαίας ή το κράτος μέλος νηολόγησης λαμβάνει κάθε κατάλληλο μέτρο όπως ορίζεται στο άρθρο 31.
3. Το κράτος μέλος της σημαίας ή το κράτος μέλος νηολόγησης κοινοποιεί, άνευ χρονοτριβής, στην Επιτροπή κάθε μέτρο που λαμβάνει σύμφωνα με την παράγραφο 2, καθώς και το όνομα και τα εξωτερικά αναγνωριστικά στοιχεία του ενεχόμενου σκάφους.
Άρθρο 34
1. Τα κράτη μέλη κοινοποιούν τακτικά στην Επιτροπή κάθε νομοθετική, κανονιστική ή διοικητική διάταξη που θεσπίζουν για την πρόληψη και τη δίωξη των παρατυπιών.
Κάθε χρόνο, τα κράτη μέλη κοινοποιούν κάθε μεταβολή στο ελάχιστο και το μέγιστο πρόστιμο που προβλέπεται για κάθε είδος παράβασης, καθώς και τη φύση των τυχόν άλλων κυρώσεων που επιβάλλουν.
2. Τα κράτη μέλη κοινοποιούν τακτικά στην Επιτροπή τα αποτελέσματα των επιθεωρήσεων ή της παρακολούθησης που διενεργείται σύμφωνα με τον παρόντα κανονισμό, καθώς και τον αριθμό και τα είδη των παραβάσεων που διαπιστώθηκαν και τα μέτρα που ελήφθησαν. Ύστερα από σχετική αίτηση της Επιτροπής, τα κράτη μέλη της κοινοποιούν το ύψος των προστίμων που επέβαλαν για συγκεκριμένες παραβάσεις.
3. Η Επιτροπή διαβιβάζει στα κράτη μέλη συνοπτική έκθεση των πληροφοριών που λαμβάνει σύμφωνα με τις παραγράφους 1 και 2.
Άρθρο 35
Κάθε χρόνο και πριν από την 1η Ιουνίου, τα κράτη μέλη διαβιβάζουν στην Επιτροπή έκθεση για την εφαρμογή του παρόντος κανονισμού κατά το παρελθόν ημερολογιακό έτος 7 η έκθεση αυτή περιέχει αποτίμηση των τεχνικών πόρων και του ανθρωπίνου δυναμικού που χρησιμοποιήθηκε, καθώς και τα μέτρα που θα μπορούσαν να θεραπεύσουν τις τυχόν διαπιστούμενες ελλείψεις. Βάσει των εκθέσεων που υποβάλλουν τα κράτη μέλη και των δικών της παρατηρήσεων, η Επιτροπή συντάσσει ετήσια έκθεση και κοινοποιεί προς κάθε κράτος μέλος τα στοιχεία που το αφορούν. Αφού λάβει δεόντως υπόψη της τις απαντήσεις των κρατών μελών, η Επιτροπή δημοσιεύει την εν λόγω έκθεση μαζί με τις απαντήσεις αυτές και, εάν χρειάζεται, προτείνει μέτρα προς θεραπεία των διαπιστούμενων ελλείψεων.
Άρθρο 36
Σε περίπτωση που χρησιμοποιείται η διαδικασία του παρόντος άρθρου, η διαχειριστική επιτροπή αλιείας και υδατοκαλλιέργειας του κανονισμού (ΕΟΚ) αριθ. 3760/92 (εφεξής καλούμενη «η επιτροπή») συγκαλείται από τον πρόεδρό της, είτε με δική του πρωτοβουλία, είτε ύστερα από αίτημα του αντιπροσώπου ενός κράτους μέλους.
Ο αντιπρόσωπος της Επιτροπής υποβάλλει στην εν λόγω επιτροπή σχέδιο των μέτρων που πρέπει να ληφθούν. Η Επιτροπή διατυπώνει τη γνώμη της για το σχέδιο αυτό μέσα σε προθεσμία που μπορεί να ορίσει ο πρόεδρος ανάλογα με τον επείγοντα χαρακτήρα του θέματος. Αποφασίζει με την πλειοψηφία η οποία προβλέπεται στο άρθρο 148 παράγραφος 2 της συνθήκης για την έκδοση των αποφάσεων που καλείται να λάβει το Συμβούλιο ύστερα από πρόταση της Επιτροπής. Κατά την πλειοψηφία στην επιτροπή, οι ψήφοι των αντιπροσώπων των κρατών μελών σταθμίζονται σύμφωνα με το προαναφερόμενο άρθρο. Ο πρόεδρος δεν ψηφίζει.
Η Επιτροπή θεσπίζει μέτρα τα οποία μπορούν να εφαρμοστούν αμέσως. Εάν όμως τα μέτρα αυτά δεν είναι σύμφωνα με τη γνώμη που διατύπωσε η επιτροπή, ανακοινώνονται αμέσως από την Επιτροπή στο Συμβούλιο. Στην περίπτωση αυτή, η Επιτροπή μπορεί να αναβάλει επί ένα μήνα το πολύ, από την ημερομηνία της ανακοίνωσης αυτής, την εφαρμογή των μέτρων που αποφασίστηκαν από αυτήν.
Το Συμβούλιο μπορεί, με ειδική πλειοψηφία, να λάβει διαφορετική απόφαση μέσα στη προθεσμία που προβλέπεται στο προηγούμενο εδάφιο.
Άρθρο 37
1. Τα κράτη μέλη και η Επιτροπή λαμβάνουν κάθε ενδεδειγμένο μέτρο ώστε τα στοιχεία που συλλέγονται στα πλαίσια του παρόντος κανονισμού να τυγχάνουν εμπιστευτικής μεταχειρίσεως.
2. Τα ονόματα των φυσικών ή νομικών προσώπων δεν κοινοποιούνται στην Επιτροπή ή άλλο κράτος μέλος παρά μόνο στην περίπτωση κατά την οποία η εν λόγω κοινοποίηση προβλέπεται ρητά από τον παρόντα κανονισμό ή εφόσον είναι απαραίτητη για την πρόληψη ή την δίωξη των παραβάσεων, ή για την εξακρίβωση εμφανών παραβάσεων.
Τα στοιχεία που αναφέρει η παράγραφος 1 διαβιβάζονται μόνο εάν ομαδοποιούνται μαζί με άλλα στοιχεία υπό μορφή που να μην επιτρέπει την άμεση ή έμμεση αναγνώριση φυσικών ή νομικών προσώπων.
3. Τα στοιχεία που ανταλλάσσονται μεταξύ των κρατών μελών και Επιτροπής δεν διαβιβάζονται σε πρόσωπα που δεν ανήκουν σε φορείς των κρατών μελών ή στα θεσμικά όργανα της Κοινότητας και τα οποία πρέπει, λόγω των καθηκόντων τους, να έχουν πρόσβαση στα στοιχεία αυτά, εκτός εάν τα κράτη μέλη που διαβιβάζουν τα στοιχεία δώσουν ρητή συγκατάθεση.
4. Τα στοιχεία που κοινοποιούνται ή συλλέγονται υπό οποιαδήποτε μορφή δυνάμει του παρόντος κανονισμού, καλύπτονται από το επαγγελματικό απόρρητο και τυγχάνουν της ίδιας προστασίας που επιβάλλουν για ανάλογα στοιχεία η εθνική νομοθεσία του κράτους μέλους που τα συλλέγει καθώς και οι αντίστοιχες διατάξεις που εφαρμόζονται στα θεσμικά όργανα των Κοινοτήτων.
5. Τα στοιχεία που αναφέρει η παράγραφος 1 χρησιμοποιούνται αποκλειστικά για το σκοπό που προβλέπει ο παρών κανονισμός, εκτός εάν οι αρχές που τα διαβιβάζουν δώσουν ρητή συγκατάθεση και υπό τον όρο ότι οι διατάξεις που ισχύουν στο κράτος μέλος της αρχής που λαμβάνει τα στοιχεία δεν απαγορεύουν τη χρήση ή την κοινοποίησή τους αυτή.
6. Οι παράγραφοι 1 έως 5 δεν πρέπει να λαμβάνονται ως εμπόδια για τη χρησιμοποίηση των στοιχείων που συλλέγονται δυνάμει του παρόντος κανονισμού, στα πλαίσια δικαστικών διώξεων ή μεταγενέστερων διαδικασιών λόγω μη τήρησης της κοινοτικής αλιευτικής νομοθεσίας. Οι αρμόδιες αρχές των κρατών μελών που διαβιβάζουν τα στοιχεία ενημερώνονται για όλες τις περιπτώσεις κατά τις οποίες τα εν λόγω στοιχεία χρησιμοποιούνται για το σκοπό αυτό.
Το παρόν άρθρο δεν θίγει τις υποχρεώσεις δυνάμει διεθνών συμβάσεων για αμοιβαία συνδρομή σε ποινικές υποθέσεις.
7. Όταν ένα κράτος μέλος πληροφορεί την Επιτροπή ότι, κατόπιν έρευνας, διαπιστώθηκε ότι ένα φυσικό ή νομικό πρόσωπο, το όνομα του οποίου της είχε κοινοποιηθεί δυνάμει των διατάξεων του παρόντος κανονισμού, δεν ενεχόταν σε παράβαση, η Επιτροπή κοινοποιεί άνευ χρονοτριβής στον ή τους ενδιαφερομένους στους οποίους είχε κοινοποιήσει το όνομα του εν λόγω προσώπου το αποτέλεσμα της έρευνας ή της προσφυγής στη δικαιοσύνη. Το πρόσωπο αυτό δεν θεωρείται πλέον ως ενεχόμενο στις εν λόγω παρατυπίες όπως απέρρεε από την πρώτη κοινοποίηση. Τα στοιχεία που συγκεντρώθηκαν προκειμένου να εξακριβωθεί η ταυτότητα του προσώπου αυτού καταστρέφονται πάραυτα.
8. Οι διατάξεις των παραγράφων 1 έως 5 δεν πρέπει να εκλαμβάνονται ως απαγορεύσεις της δημοσίευσης στοιχείων γενικής φύσεως ή μελετών που δεν περιέχουν συγκεκριμένες αναφορές σε φυσικά ή νομικά πρόσωπα.
9. Τα στοιχεία που αναφέρει ο παρών κανονισμός φυλάσσονται έτσι ώστε να επιτρέπουν την αναγνώριση της ταυτότητας των προσώπων τα οποία αφορούν μόνο όσο χρονικό διάστημα είναι αναγκαίο για την επίτευξη των στόχων αυτών.
10. Τα δεδομένα που συλλέγονται στα πλαίσια του παρόντος κανονισμού είναι διαθέσιμα, κατόπιν αιτήσεως, σε κάθε φυσικό ή νομικό πρόσωπο που αφορούν.
Άρθρο 38
Ο παρών κανονισμός εφαρμόζεται με την επιφύλαξη των τυχόν εθνικών μέτρων ελέγχου που υπερβαίνουν τις στοιχειώδεις απαιτήσεις του, εφόσον συμφωνούν με την κοινοτική νομοθεσία και με την κοινή αλιευτική πολιτική.
Τα εθνικά μέτρα που αναφέρει το πρώτο εδάφιο κοινοποιούνται στην Επιτροπή σύμφωνα με το άρθρο 2 παράγραφος 2 του κανονισμού (ΕΟΚ) αριθ. 101/76 της 19ης Ιανουαρίου 1976 πέρι θεσπίσεως κοινής διαρθρωτικής πολιτικής στον τομέα της αλιείας (9).
Άρθρο 39
1. Ο κανονισμός (ΕΟΚ) αριθ. 2241/87 καταργείται από την 1η Ιανουαρίου 1994 πλην του άρθρου 5 το οποίο εξακολουθεί να ισχύει μέχρις ότου τεθούν σε ισχύ οι κανονισμοί με τους οποίους θεσπίζονται οι κατάλογοι του άρθρου 6 παράγραφος 2.
2. Οι αναφορές στον δυνάμει της παραγράφου 1 καταργούμενο κανονισμό θεωρούνται ως αναφορές στον παρόντα κανονισμό.
Άρθρο 40
Ο παρών κανονισμός αρχίζει να ισχύει από την 1η Ιανουαρίου 1994.
Τα κράτη μέλη απαλλάσσονται έως την 1η Ιανουαρίου 1996 από την υποχρέωση να εφαρμόζουν τις διατάξεις των άρθρων 9, 15 και 18 σε ότι αφορά την ηλεκτρονική μεταβίβαση των δηλώσεων πώλησης και των καταχωρήσεων εκφόρτωσης.
Τα κράτη μέλη απαλλάσσονται έως την 1η Ιανουαρίου 1999 από την υποχρέωση να εφαρμόζουν τις διατάξεις των άρθρων 6, 8 και 19 στο μέτρο που αφορούν αλιευτικές δραστηριότητες στη Μεσόγειο.
ΚΑΝΟΝΙΣΜΟΣ (ΕΚ) αριθ. 3063/93 ΤΗΣ ΕΠΙΤΡΟΠΗΣ της 5ης Νοεμβρίου 1993 περί λεπτομερών κανόνων εφαρμογής του κανονισμού (ΕΟΚ) αριθ. 2019/93 του Συμβουλίου όσον αφορά τις ενισχύσεις για την παραγωγή μελιού ειδικής ποιότητας
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2019/93 του Συμβουλίου της 19ης Ιουλίου 1993 για τη θέσπιση ειδικών μέτρων για ορισμένα γεωργικά προϊόντα προς όφελος των μικρών νησιών του Αιγαίου Πελάγους (1), και ιδίως το άρθρο 12 παράγραφος 4,
τον κανονισμό (ΕΟΚ) αριθ. 3813/92 του Συμβουλίου της 28ης Δεκεμβρίου 1992 σχετικά με τη λογιστική μονάδα και τις ισοτιμίες μετατροπής που πρέπει να εφαρμόζονται στα πλαίσια της κοινής γεωργικής πολιτικής (2), και ιδίως το άρθρο 6,
Εκτιμώντας: ότι, σύμφωνα με το άρθρο 12 του κανονισμού (ΕΟΚ) αριθ. 2019/93, θεσπίζεται για τα καλούμενα "μικρά νησιά" του Αιγαίου καθεστώς ενισχύσεων για την παραγωγή μελιού ειδικής ποιότητας, στο οποίο περιλαμβάνεται μεγάλο μέρος θυμαρίσιου μελιού- ότι κρίνεται σκόπιμο να προβλεφθούν οι αναγκαίοι κανόνες για τη διαχείριση αυτού του καθεστώτος και για τον έλεγχο των προϋποθέσεων, όπως έχει αποφασιστεί από το Συμβούλιο-
ότι, προκειμένου να αποκτήσουν κίνητρα οι μελισσοκόμοι που ανήκουν σε οργανώσεις σύμφωνα με τον κανονισμό (ΕΟΚ) αριθ. 1360/78 του Συμβουλίου της 19ης Ιουνίου 1978 περί των ομάδων παραγωγών και των ενώσεων αυτών (3), όπως τροποποιήθηκε τελευταία από τον κανονισμό (ΕΟΚ) αριθ. 746/93 (4), για να βελτιώσουν τα συστήματα εμπορίας τους ώστε να ανταπεξέλθουν στις απαιτήσεις της αγοράς και να προωθήσουν προϊόντα ποιότητας, η χορήγηση ενίσχυσης πρέπει να εξαρτάται από την υλοποίηση ετήσιου προγράμματος πρωτοβουλιών που υποβάλλεται έγκριση στην αρμόδια αρχή που ορίζει η Ελλάδα- ότι για να ανταποκριθεί στους στόχους αυτούς το πρόγραμμα αυτό πρέπει να αποσκοπεί, αφενός, στην επίτευξη της γενετικής βελτίωσης, της μετατροπής κυψελών, της εισαγωγής μηχανημάτων, καθώς και της συνεχούς κατάρτισης των επαγγελματιών μελισσοκόμων όσον αφορά τις νέες τεχνικές παραγωγής και, αφετέρου, στην πραγματοποίηση μελετών αγοράς, και στη διεύρυνση νέων μεθόδων συσκευασίας και προώθησης του προϊόντος κατά τις εμπορικές εκδηλώσεις-
ότι οι κανόνες αυτοί πρέπει επίσης να αφορούν τον προσδιορισμό των περιόδων υποβολής αίτησης για ενίσχυση, τις ελάχιστες πληροφορίες που πρέπει να περιλαμβάνουν οι αιτήσεις αυτές, τις περιόδους επαλήθευσης και καταβολής της ενίσχυσης από την αρμόδια αρχή, καθώς και τη γνωστοποίηση στην Επιτροπή των χορηγηθεισών ενισχύσεων- ότι οι εν λόγω κανόνες πρέπει να προβλέπουν τους ελέγχους που απαιτούνται προς διασφάλιση της ορθής εφαρμογής του καθεστώτος ενισχύσεων, καθώς και τις συνέπειες σε περίπτωση παράβασης των κανόνων αυτών-
ότι, ενόψει της εφαρμογής του καθεστώτος ενίσχυσης, ενδείκνυται να προβλεφθούν παρεκκλίσεις όσον αφορά τις ημερομηνίες υποβολής της αίτησης και καταβολής της ενίσχυσης για τη συγκομιδή του 1993-
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της Επιτροπής Διαχείρισης Αυγών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Η ενίσχυση για την παραγωγή μελιού ειδικής ποιότητας στα μικρά νησιά του Αιγαίου, που περιλαμβάνει μεγάλο μέρος θυμαρίσιου μελιού, χορηγείται στις ενώσεις παραγωγών μελιού, οι οποίες έχουν αναγνωριστεί κατ' εφαρμογή του κανονισμού (ΕΟΚ) αριθ. 1360/78 και οι οποίες αναλαμβάνουν την υλοποίηση ετήσιων προγραμμάτων πρωτοβουλιών με σκοπό τη βελτίωση των συνθηκών εμπορίας και προώθησης του μελιού ποιότητας.
Εντούτοις, μέχρι το τέλος του 1994, η ενίσχυση καταβάλλεται επίσης στους μελισσοκόμους που έχουν στην εκμετάλλευσή τους τουλάχιστον δέκα κυψέλες, καταγραμμένες από την ελληνική αρχή.
Άρθρο 2
1. Το πρόγραμμα πρωτουβουλιών έχει τους ακόλουθους στόχους:
- βελτίωση της εμπορίας με την εισαγωγή τεχνολογίας και την ενσωμάτωση μηχανημάτων για την εξαγωγή, τον καθαρισμό και τη διήθηση, καθώς και με την κατάρτιση των επαγγελματιών μελισσοκόμων,
- διατήρηση της απόδοσης του ζωικού κεφαλαίου, με την αντικατάσταση των γερασμένων βασιλισσών επί διετούς βάσεως, από υβρίδια προσαρμοσμένα στην περιοχή,
- προώθηση της πώλησης του μελιού ποιότητας με μελέτες αγοράς, την εφαρμογή νέων μεθόδων συσκευασίας, καθώς και την οργάνωση και τη συμμετοχή σε εμποροπανηγύρεις και άλλες εκδηλώσεις εμπορικής φύσεως.
2. Τα προγράμματα υποβάλλονται προς έγκριση από τις ενώσεις παραγωγών μελιού στην ελληνική αρχή. Εντός προθεσμίας δύο μηνών από την υποβολή τους, η ελληνική αρχή αποφασίζει σχετικά με την έγκριση ή την απόρριψη του προγράμματος, αφού ζητήσει, κατά περίπτωση, τη διενέργεια των αναγκαίων τροποποιήσεων.
Άρθρο 3
1. Η αίτηση για ενίσχυση υποβάλλεται από τον ενδιαφερόμενο στην ελληνική αρχή κατά την περίοδο που ορίζεται από την τελευταία και το αργότερο στις 30 Σεπτεμβρίου κάθε έτους, για την παραγωγή του εν λόγω έτους. Σε περίπτωση μη τηρήσεως της εν λόγω προθεσμίας, εκτός περιπτώσεων ανωτέρας βίας, η ενίχυση που πρέπει να καταβληθεί μειώνεται κατά 20 %. Δεν καταβάλλεται καμία ενίσχυση για αίτηση που υποβάλλεται τουλάχιστον 20 ημέρες μετά την ημερομηνία που καθορίζεται από την ελληνική αρχή.
Εντούτοις, για το 1993, οι αιτήσεις για ενίσχυση μπορούν να υποβληθούν το αργότερο στις 15 Δεκεμβρίου 1993.
2. Στην αίτηση για ενίσχυση περιλαμβάνονται τουλάχιστον οι ακόλουθες πληροφορίες:
- το όνομα και η διεύθυνση της ένωσης παραγωγών μελιού, ή το ονοματεπώνυμο και η διεύθυνση του μελισσοκόμου,
- ο αριθμός των κυψελών παραγωγών και ο αριθμός καταχώρησης από την ελληνική αρχή,
- η ποσότητα μελιού, που περιλαμβάνει μεγάλο μέρος θυμαρίσιου μελιού, και έχει παραχθεί κατά την περίοδο για την οποία ζητείται η ενίσχυση.
3. Εφόσον το σύνολο των κυψελών για τις οποίες ζητείται ενίσχυση υπερβαίνει τον μέγιστο αριθμό των κυψελών που αναφέρεται στο άρθρο 12 παράγραφος 3 του κανονισμού (ΕΟΚ) αριθ. 2019/93, η ελληνική αρχή καθορίζει ενιαίο συντελεστή μειώσεως που πρέπει να εφαρμόζεται σε κάθε αίτηση.
Άρθρο 4
Η Ελλάδα καταβάλλει την ενίσχυση το αργότερο στις 31 Δεκεμβρίου της περιόδου για την οποία χορηγείται η ενίσχυση, συναρτήσει του πραγματικού ποσοστού της πραγματοποίησης του προγράμματος πρωτοβουλιών. Δεν διενεργείται πληρωμή αν το ποσοστό αυτό είναι χαμηλότερο από 50 %.
Εντούτοις, για το 1993, η πληρωμή της ενισχύσεως μπορεί να γίνει το αργότερο στις 28 Φεβρουαρίου 1994.
Άρθρο 5
Η Ελλάδα γνωστοποιεί στην Επιτροπή, στο αργότερο στις 31 Ιανουαρίου κάθε έτους:
- τον αριθμό των ενώσεων παραγωγών και τον αριθμό των μεμονωμένων μελισσοκόμων που έχουν υποβάλει αίτηση ενίσχυσης,
- τον αριθμό των κυψελών για τις οποίες ζητήθηκε και χορηγήθηκε η ενίσχυση από τις ενώσεις παραγωγών και από τους μελισσοκόμους,
- το συντελεστή μείωσης που ενδεχομένως εφαρμόζεται,
- τα εγκριθέντα προγράμματα πρωτοβουλιών,
- τον αριθμό των παρατυπιών που έχουν διαπιστωθεί και τις σχετικές κυψέλες.
Εντούτοις, για το 1993 τα στοιχεία αυτά μπορούν να γνωστοποιηθούν το αργότερο στις 15 Μαρτίου 1994.
Άρθρο 6
1. Η Ελλάδα διασφαλίζει, με επιτόπιους ελέγχους, την ακρίβεια των πληροφοριών που περιέχονται στις αιτήσεις για ενίσχυση και την τήρηση των προϋποθέσεων χορηγήσεως της ενίσχυσης.
- την υλοποίηση του προγράμματος πρωτοβουλιών.
Άρθρο 7
2. Σε περίπτωση που πρέπει να επιστραφεί η ενίσχυση αξαιτίας παρατυπίας που βαρύνει τον ενδιαφερόμενο και η οποία έχει γίνει εσκεμμένα ή από σοβαρή αμέλεια, η ελληνική αρχή προβαίνει στην ανάκτηση των καταβληθέντων ποσών, προσαυξημένων κατά 20 %, με επιφύλαξη της εφαρμογής της προσαύξησης για τόκους που αναφέρεται στην παράγραφο 1. Ο ενδιαφερόμενος δεν δικαιούται πλέον να απολαύει του καθεστώτος για το επόμενο έτος.
ΚΑΝΟΝΙΣΜΟΣ (ΕΟΚ) αριθ. 3089/93 ΤΟΥ ΣΥΜΒΟΥΛΙΟΥ της 29ης Οκτωβρίου 1993 για την τροποποίηση του κανονισμού (ΕΟΚ) αριθ. 2299/89 για τη θέσπιση κώδικα συμπεριφοράς για τα ηλεκτρονικά συστήματα κράτησης θέσεων
ΤΟ ΣΥΜΒΟΥΛΙΟ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 84 παράγραφος 2,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2),
τη γνώμη της Οικονομικής και Κοινωνικής Επιτροπής (3), Εκτιμώντας:
ότι ο κανονισμός (ΕΟΚ) αριθ. 2299/89 (4) αποτελεί σημαντικό βήμα για τη διασφάλιση ανόθευτου ανταγωνισμού μεταξύ των αερομεταφορέων και μεταξύ των ηλεκτρονικών συστημάτων κράτησης θέσεων, προστατεύοντας, κατ' αυτό τον τρόπο, τα συμφέροντα των καταναλωτών-
ότι είναι αναγκαίο να επεκταθεί το πεδίο εφαρμογής του κανονισμού (ΕΟΚ) αριθ. 2299/89 και να αποσαφηνιστούν οι διατάξεις του, και ότι είναι σκόπιμη η λήψη των σχετικών μέτρων σε κοινοτικό επίπεδο, προκειμένου να εξασφαλιστεί η επίτευξη των στόχων του εν λόγω κανονισμού σε όλα τα κράτη μέλη-
ότι με τον παρόντα κανονισμό δεν θίγεται η εφαρμογή των άρθρων 85 και 86 της συνθήκης-
ότι, με τον κανονισμό (ΕΟΚ) αριθ. 83/91 της Επιτροπής (5), εξαιρούνται από τις διατάξεις του άρθρου 85 παράγραφος 1 της συνθήκης οι συμφωνίες για την από κοινού αγορά, ανάπτυξη και λειτουργία των ηλεκτρονικών συστημάτων κράτησης θέσεων-
ότι οι μη τακτικές αεροπορικές γραμμές κατέχουν σημαντικότερη θέση εντός της Κοινότητας-
ότι τον κύριο όγκο αυτών των ταξιδιών αποτελούν οργανωμένα ταξίδια ή δέσμες συνδυασμένων υπηρεσιών, όπου η αεροπορική μεταφορά αποτελεί ένα μόνο στοιχείο της παρεχόμενης υπηρεσίας-
ότι οι υπηρεσίες παροχής "μόνον θέσης" και οι απλές υπηρεσίες σε μη τακτικές γραμμές ανταγωνίζονται, καταρχήν, άμεσα τις υπηρεσίες αεροπορικής μεταφοράς που προσφέρουν οι τακτικές γραμμές-
ότι είναι σκόπιμη η ίση μεταχείριση ομοειδών προϊόντων και η εξασφάλιση θεμιτού ανταγωνισμού μεταξύ των δύο ειδών υπηρεσιών αεροπορικής μεταφοράς, καθώς και η αμερόληπτη ενημέρωση του καταναλωτή-
ότι ενδείκνυται η αντιμετώπιση όλων των θεμάτων που αφορούν τη χρήση ηλεκτρονικών συστημάτων κράτησης θέσεων για όλα τα είδη υπηρεσιών αεροπορικής μεταφοράς με τον ίδιο κανονισμό-
ότι οι καταναλωτές που αναζητούν διαφορετικά προϊόντα πρέπει να μπορούν να ζητήσουν την παρουσίαση μόνο τακτικών και μη τακτικών πτήσεων-
ότι είναι σκόπιμο να αποσαφηνιστεί ότι ο κανονισμός (ΕΟΚ) αριθ. 2299/89 εφαρμόζεται σε ηλεκτρονικά συστήματα κράτησης θέσεων που προσφέρονται ή/και χρησιμοποιούνται από τους τελικούς καταναλωτές, είτε είναι ιδιώτες είτε εταιρείες-
ότι οι αερομεταφορείς που χρησιμοποιούν ηλεκτρονικό σύστημα κράτησης στα δικά τους γραφεία που αναγνωρίζονται σαφώς ως τέτοια δεν πρέπει να υπαχθούν στις διατάξεις περί κυρίας παρουσίασης-
ότι είναι σκόπιμο να γίνει σαφής διάκριση ανάμεσα στη σύμβαση για συμμετοχή σε σύστημα ή τη σύμβαση που επιτρέπει τη χρήση συστήματος και τη σύμβαση για προμήθεια του ίδιου του τεχνικού εξοπλισμού, η οποία υπάγεται στις συνήθεις διατάξεις περί συμβάσεων, επιτρέποντας έτσι στον πωλητή συστήματος να απαιτεί την κάλυψη των άμεσων δαπανών στις οποίες έχει υποβληθεί, σε περίπτωση καταγγελίας της σύμβασης συμμετοχής ή συνδρομής σύμφωνα με τις διατάξεις του παρόντος κανονισμού-
ότι η άρνηση εκ μέρους των μητρικών μεταφορέων να παρέχουν τις ίδιες πληροφορίες για τα δρομολόγια, τους ναύλους και τις διαθέσιμες θέσεις σε άλλα συστήματα εκτός του δικού τους και να δέχονται κρατήσεις που έχουν γίνει μέσω των άλλων συστημάτων ενδέχεται να στρεβλώσει σοβαρά τον ανταγωνισμό μεταξύ των ηλεκτρονικών συστημάτων κράτησης θέσεων-
ότι η ανταγωνιστική ουδετερότης των συστημάτων ηλεκτρονικής κράτησης θέσεων των αερομεταφορέων πρέπει να διασφαλιστεί όσον αφορά τη λειτουργική ισότητα και την ασφάλεια των δεδομένων, ιδίως μέσω της ισότητας κατά την πρόσβαση στα διάφορα μέσα, στην πληροφόρηση, στα δεδομένα και στις διεπαφές καθώς και μέσω του σαφούς διαχωρισμού μεταξύ των ιδιωτικών και των εμπορικών μέσων των αερομεταφορέων-
ότι η ανταγωνιστική ισότης θα ενδυναμωθεί αν τα συστήματα ηλεκτρονικής κράτησης διαθέτουν χωριστή νομική οντότητα-
ότι ο μητρικός μεταφορέας είναι δυνατόν, στον ανταγωνισμό μεταξύ αερομεταφορέων, να αντλεί αθέμιτα πλεονεκτήματα, λόγω του ελέγχου που ασκεί επί του ηλεκτρονικού του συστήματος κράτησης θέσεων- ότι, επομένως, είναι αναγκαία η απόλυτη ισότητα μεταχείρισης μητρικών και συμμετεχόντων μεταφορέων, στο βαθμό που ο μητρικός μεταφορέας χρησιμοποιεί τα μέσα του δικού του συστήματος που καλύπτονται από τον παρόντα κανονισμό-
ότι είναι σκόπιμο, προς το συμφέρον του καταναλωτή, να προβλέπεται πάντοτε μια κύρια εικόνα για κάθε συναλλαγή που ζητείται από τον καταναλωτή-
ότι είναι σκόπιμο να διατίθενται, εξίσου και έγκαιρα, στους συμμετέχοντες μεταφορείς λεπτομερή στοιχεία για την εμπορική προώθηση, τις κρατήσεις και τις πωλήσεις- ότι τα στοιχεία ταυτότητας ή οι προσωπικές πληροφορίες για τους επιβάτες ή τους επιχειρηματικούς χρήστες πρέπει να καλύπτονται από το ιδιωτικό απόρρητο- ότι, συνεπώς, ο πωλητής συστήματος πρέπει να εξασφαλίζει, με τεχνικά μέσα και κατάλληλες διασφαλίσεις, τουλάχιστον όσον αφορά το λογισμικό, ότι είναι αδύνατη η άνευ αδείας πρόσβαση στις πληροφορίες-
ότι οι πληροφορίες για την τιμολόγηση πρέπει να είναι αρκετά λεπτομερείς έτσι ώστε οι συμμετέχοντες μεταφορείς και οι συνδρομητές να μπορούν να ελέγξουν το κόστος τους- ότι, για τη διευκόλυνση του ελέγχου αυτού, οι εν λόγω πληροφορίες πρέπει να παρέχονται σε μαγνητικά υποθέματα-
ότι είναι σκόπιμο, προς το συμφέρον του καταναλωτή, να διευκρινισθεί ότι στην κύρια εικόνα θα εμφανίζεται μόνον άπαξ οποιαδήποτε πτήση ή συνδυασμός πτήσεων, εκτός από τις περιπτώσεις κοινοπραξίας ή άλλης ρύθμισης όπου ο μεταφορέας αναλαμβάνει χωριστή ευθύνη για την προσφορά και πώληση των προϊόντων αερομεταφοράς στις οικείες πτήσεις-
ότι ο πωλητής συστήματος θα μεριμνά ώστε οι απαιτήσεις τεχνικής συμμόρφωσης προς τις διατάξεις σχετικά με τη λειτουργική ισότητα και την ασφάλεια δεδομένων να ελέγχονται από ανεξάρτητο ελεγκτή,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΟΚ) αριθ. 2299/89 τροποποιείται ως εξής:
Ο παρών κανονισμός εφαρμόζεται σε ηλεκτρονικά συστήματα κράτησης θέσεων εφόσον αυτά περιλαμβάνουν υπηρεσίες αεροπορικής μεταφοράς, όταν προσφέρονται για χρήση ή/και χρησιμοποιούνται στο έδαφος της Κοινότητας, ανεξάρτητα από:
- την ιδιότητα ή την ιθαγένεια του πωλητή του συστήματος,
- την πηγή των χρησιμοποιούμενων πληροφοριών ή τον τόπο στον οποίο βρίσκεται η κεντρική μονάδα επεξεργασίας δεδομένων,
- τη γεωγραφική θέση των αερολιμένων μεταξύ των οποίων γίνεται η εν λόγω αεροπορική μεταφορά.
Άρθρο 2
Για τους σκοπούς του παρόντος κανονισμού, νοούνται ως:
α) "απλή υπηρεσία αεροπορικής μεταφοράς", η αεροπορική μεταφορά επιβάτη μεταξύ δύο αερολιμένων, συμπεριλαμβανομένων όλων των συναφών βοηθητικών υπηρεσιών και πρόσθετων παροχών που προσφέρονται προς πώληση ή/και πωλούνται ως αναπόσπαστο μέρος της εν λόγω υπηρεσίας-
β) "συνδυασμένη υπηρεσία αεροπορικής μεταφοράς", ο προκαθορισμένος συνδυασμός απλής υπηρεσίας αεροπορικής μεταφοράς και άλλων υπηρεσιών, μη βοηθητικών της αεροπορικής μεταφοράς, που προσφέρονται προς πώληση ή/και πωλούνται σε συνολική τιμή-
γ) "υπηρεσία αεροπορικής μεταφοράς", η απλή και η συνδυασμένη υπηρεσία αεροπορικής μεταφοράς-
δ) "τακτική αεροπορική γραμμή", σειρά από πτήσεις, καθεμία από τις οποίες παρουσιάζει τα ακόλουθα χαρακτηριστικά:
- εκτελείται με αεροσκάφος για τη μεταφορά επιβατών ή επιβατών και εμπορευμάτων ή/και ταχυδρομείου επ' αμοιβή, κατά τρόπο ώστε σε όλες τις πτήσεις να διατίθενται θέσεις προς μεμονωμένη πώληση στους καταναλωτές (είτε απευθείας από τον αερομεταφορέα είτε από τους εξουσιοδοτημένους πράκτορές του),
- εκτελείται έτσι ώστε να εξυπηρετεί τη συγκοινωνία μεταξύ δύο συγκεκριμένων ή περισσοτέρων σημείων:
1. είτε σύμφωνα με δημοσιευμένο πίνακα δρομολογίων είτε
2. με πτήσεις τόσο τακτικές ή συχνές, ώστε να αποτελούν εμφανώς συστηματική σειρά-
ε) "ναύλος" η τιμή που καταβάλλεται για απλές υπηρεσίες αεροπορικών μεταφορών και οι όροι υπό τους οποίους ισχύει η τιμή αυτή-
στ) "ηλεκτρονικό σύστημα κράτησης" (ΗΣΚ), το σύστημα κράτησης θέσεων με ηλεκτρονικό υπολογιστή που περιλαμβάνει, μεταξύ άλλων, πληροφορίες για:
- τα δρομολόγια,
- τις διαθέσιμες θέσεις,
- τους ναύλους και
- τις συναφείς υπηρεσίες,
των αερομεταφορέων και περιέχει, ή όχι, τη δυνατότητα:
- να γίνονται μέσω αυτού κρατήσεις θέσεων ή
- να εκδίδονται εισιτήρια,
στο βαθμό που ορισμένες ή όλες αυτές οι υπηρεσίες προσφέρονται στους συνδρομητές-
ζ) "μέσα διανομής", τα μέσα που παρέχει ο πωλητής συστήματος για την παροχή πληροφοριών σχετικά με τα δρομολόγια, τις διαθέσιμες θέσεις, τους ναύλους και τις συναφείς υπηρεσίες των αερομεταφορέων και για την κράτηση θέσεων ή/και την έκδοση εισιτηρίων, καθώς και για οποιαδήποτε άλλη συναφή υπηρεσία-
η) "πωλητής συστήματος", κάθε φυσικό ή νομικό πρόσωπο και οι θυγατρικές του, που είναι υπεύθυνο για τη λειτουργία ή εμπορία του ΗΣΚ-
θ) "μητρικός μεταφορέας", κάθε αερομεταφορέας που άμεσα ή έμμεσα, μόνος ή από κοινού με άλλους, διαθέτει ή ελέγχει πραγματικά έναν πωλητή συστήματος, καθώς και κάθε αερομεταφορέας που ανήκει σε αυτόν ή βρίσκεται υπό τον πραγματικό του έλεγχο-
ι) "πραγματικός έλεγχος", η σχέση που συνίσταται σε δικαιώματα, συμβάσεις ή άλλα μέσα τα οποία, είτε χωριστά είτε από κοινού, και λαμβάνοντας υπόψη τα σχετικά πραγματικά ή νομικά περιστατικά, επιτρέπουν να ασκηθεί άμεσα ή έμμεσα αποφασιστική επιρροή σε επιχείρηση, ιδίως:
- με το δικαίωμα χρήσης όλων ή μέρους των περιουσιακών στοιχείων μιας επιχείρησης,
- με δικαιώματα ή συμβάσεις που παρέχουν αποφασιστική επιρροή στη σύνθεση, την ψηφοφορία ή τις αποφάσεις των οργάνων μιας επιχείρησης ή κατά οποιονδήποτε άλλο τρόπο επηρεάζουν αποφασιστικά τη λειτουργία της επιχείρησης-
ια) "συμμετέχων μεταφορέας", ο αερομεταφορέας που έχει συνάψει συμφωνία με πωλητή συστήματος για τη διανομή υπηρεσιών αεροπορικής μεταφοράς μέσω ΗΣΚ. Εφόσον ένας μητρικός μεταφορέας χρησιμοποιεί τις δυνατότητες του δικού του ΗΣΚ οι οποίες καλύπτονται από τον παρόντα κανονισμό, θεωρείται συμμετέχων μεταφορέας-
ιβ) "συνδρομητής", κάθε πρόσωπο ή επιχείρηση, εκτός από τους συμμετέχοντες μεταφορείς, που χρησιμοποιεί τις δυνατότητες διανομής υπηρεσιών αεροπορικής μεταφοράς ενός ΗΣΚ στο πλαίσιο σύμβασης ή άλλης ρύθμισης με πωλητή συστήματος-
ιγ) "καταναλωτής", κάθε πρόσωπο που ζητεί πληροφορίες ή/και προτίθεται να αγοράσει υπηρεσία αεροπορικής μεταφοράς-
ιδ) "κύρια εικόνα" νοείται η πλήρης, ουδέτερη παρουσίαση στοιχείων σχετικά με τις αεροπορικές μεταφορές μεταξύ ζευγών πόλεων, σε δεδομένη χρονική περίοδο-
ιε) "διάρκεια ταξιδιού", το χρονικό διάστημα που μεσολαβεί μεταξύ της προγραμματισμένης ώρας αναχώρησης και άφιξης-
ιστ) "συμπλήρωση των προσφερόμενων υπηρεσιών", η παροχή στους συνδρομητές από έναν πωλητή συστήματος, για δικό του λογαριασμό, οποιουδήποτε προϊόντος ή υπηρεσίας, σε συνδυασμό με ένα ΗΣΚ, εκτός από τα μέσα διανομής.
Άρθρο 3
- δεν διαθέτει παράλογους όρους στις συμβάσεις με συμμετέχοντες μεταφορείς,
- δεν απαιτεί την αποδοχή συμπληρωματικών όρων που, από τη φύση τους ή σύμφωνα με τα συναλλακτικά ήθη, δεν έχουν καμία σχέση με τη συμμετοχή στο ΗΣΚ του, και θέτει τους ίδιους όρους για υπηρεσίες ίδιου επιπέδου-
β) ο πωλητής συστήματος δεν μπορεί να θέτει ως όρο συμμετοχής στο ΗΣΚ του ότι ο συμμετέχων μεταφορέας δεν επιτρέπεται να συμμετέχει ταυτόχρονα σε άλλο σύστημα-
γ) ο συμμετέχων μεταφορέας έχει το δικαίωμα καταγγελίας της σύμβασης που έχει συνάψει με τον πωλητή συστήματος ύστερα από προειδοποίηση της οποίας η προθεσμία δεν απαιτείται να υπερβαίνει τους έξι μήνες και η οποία λήγει το νωρίτερο τέλος του πρώτου έτους.
Στην περίπτωση αυτή, ο πωλητής συστήματος δεν δικαιούται επιστροφής ποσού μεγαλύτερου από το ποσό των δαπανών που συνδέονται άμεσα με την καταγγελία της σύμβασης.
4. Ένας πωλητής συστήματος, εάν αποφάσισε να προσθέσει οποιαδήποτε βελτίωση στα παρεχόμενα μέσα διανομής ή στον εξοπλισμό που χρησιμοποιείται για την παροχή των μέσων, παρέχει πληροφορίες σχετικά με τις βελτιώσεις αυτές και προσφέρει τις βελτιώσεις σε όλους τους συμμετέχοντες μεταφορείς, συμπεριλαμβανομένων και των μητρικών μεταφορέων, εξίσου έγκαιρα και υπό τους ίδιους όρους και προϋποθέσεις, με την επιφύλαξη τυχόν περιορισμών, και κατά τρόπο ώστε να μην υπάρχει διαφορά εφαρμογής των νέων βελτιώσεων μεταξύ μητρικών και συμμετεχόντων μεταφορέων."
2. Προστίθεται το ακόλουθο άρθρο 3α:
"Άρθρο 3α
1. α) Ο μητρικός μεταφορέας δεν μπορεί να εισάγει διακρίσεις εις βάρος ανταγωνιστικού ΗΣΚ αρνούμενος να του παράσχει, εξίσου έγκαιρα, εφόσον το ζητήσει, τις ίδιες με εκείνες που τροφοδοτεί το δικό του ΗΣΚ, πληροφορίες σχετικά με τα δρομολόγια, τους ναύλους και τις διαθέσιμες θέσεις των υπηρεσιών αεροπορικής μεταφοράς τις οποίες παρέχει, ή να διανείμει τις δικές του υπηρεσίες αεροπορικής μεταφοράς μέσω άλλου ΗΣΚ, ή αρνούμενος να αποδεχθεί ή να επιβεβαιώσει εξίσου έγκαιρα κράτηση θέσης που πραγματοποιείται μέσω ανταγωνιστικού ΗΣΚ για οποιαδήποτε από τις δικές του υπηρεσίες αεροπορικής μεταφοράς που διανέμονται μέσω του δικού του ΗΣΚ. Ο μητρικός μεταφορέας υποχρεούται να δέχεται και να επιβεβαιώνει μόνον κρατήσεις που γίνονται σύμφωνα με τους δικούς του ναύλους και όρους-
β) ο μητρικός μεταφορέας δεν υποχρεούται να αποδεχθεί άλλες δαπάνες στο πλαίσιο αυτό, εκτός εκείνων που αφορούν την αναπαραγωγή των παρεχόμενων πληροφοριών και τις αποδεκτές κρατήσεις-
γ) ο μητρικός φορέας δύναται να διεξάγει ελέγχους προκειμένου να εξασφαλίσει ότι το ανταγωνιστικό ΗΣΚ τηρεί το άρθρο 5 παράγραφος 1.
2. Η υποχρέωση που επιβάλλεται με το παρόν άρθρο δεν ισχύει προς όφελος ανταγωνιστικού ΗΣΚ όταν βάσει της διαδικασίας του άρθρου 6 παράγραφος 5 ή του άρθρου 7 παράγραφος 3 ή του άρθρου 4 αποφασίζεται ότι έχει παραβεί το άρθρο 4α ή ότι ο πωλητής συστήματος δεν παρέχει επαρκείς εγγυήσεις ότι τηρούνται οι υποχρεώσεις του άρθρου 6 σχετικά με την άνευ αδείας πρόσβαση των μητρικών μεταφορέων σε πληροφορίες."
3. Το άρθρο 4 αντικαθίσταται από το ακόλουθο κείμενο:
"Άρθρο 4
2. Κανένας πωλητής συστήματος δεν επιφυλάσσει οποιεσδήποτε συγκεκριμένες διαδικασίες φόρτωσης δεδομένων σε σύστημα υπολογιστή ή/και επεξεργασίας τους ή οποιοδήποτε άλλο μέσο διανομής προς αποκλειστική χρήση ενός ή περισσότερων μητρικών του μεταφορέων.
3. Ο πωλητής συστήματος εξασφαλίζει ότι τα μέσα διανομής του είναι διαχωρισμένα, κατά σαφή και εξακριβώσιμο τρόπο, από οποιαδήποτε ιδιωτικά μέσα μεταφορέα αφορούν καταστάσεις στοιχείων, διαχείριση και προώθηση πωλήσεων. Ο διαχωρισμός μπορεί να επιτευχθεί είτε ως προς τη λογική συνάρτησης των μέσων διανομής διά του λογισμικού, είτε ως προς την υλική τους υπόσταση κατά τρόπο ώστε οποιαδήποτε σύνδεση μεταξύ των μέσων διανομής και των ιδιωτικών μέσων να μπορεί να επιτυχάνεται μόνο μέσω διεπαφής, συγκεκριμένων εφαρμογών. Ανεξάρτητα από τη μέθοδο διαχωρισμού που υιοθετείται, οποιαδήποτε διεπαφή του είδους αυτού είναι διαθέσιμη σε όλους τους μητρικούς και συμμετέχοντες μεταφορείς κατά τρόπο που δεν δημιουργεί διακρίσεις και παρέχει ίση μεταχείριση ως προς διαδικασίες, πρωτόκολλα, δεδομένα εισόδου και εξόδου. Όπου είναι διαθέσιμα συναφή και γενικώς αποδεκτά πρότυπα του κλάδου των αεροπορικών μεταφορών, οι πωλητές συστημάτων προσφέρουν διεπαφές συμβατές με τα πρότυπα αυτά."
1. α) Οι εικόνες που παρέχονται με ΗΣΚ πρέπει να είναι σαφείς και να μην εισάγουν διακρίσεις-
β) ο πωλητής συστήματος πρέπει να μην παρουσιάζει, εκ προθέσεως ή εξ αμελείας, στο ΗΣΚ του ανακριβείς πληροφορίες.
2. α) Ο πωλητής συστήματος παρέχει μέσω του ΗΣΚ του μία κύρια εικόνα ή εικόνες για κάθε επιμέρους συναλλαγή όπου περιλαμβάνονται τα στοιχεία που έχουν παράσχει οι συμμετέχοντες μεταφορείς σχετικά με τα δρομολόγια των πτήσεων, τους τύπους των ναύλων και τις διαθέσιμες θέσεις με σαφήνεια και πληρότητα, χωρίς διακρίσεις ή μεροληψία, ιδίως όσον αφορά τη σειρά παρουσίασης των πληροφοριών-
β) ο καταναλωτής πρέπει να έχει τη δυνατότητα, εφόσον το ζητήσει, να λάβει μια κύρια εικόνα που να περιορίζεται μόνον στις τακτικές ή στις μη τακτικές αεροπορικές μεταφορές-
γ) κατά τη δημιουργία και την επιλογή πτήσεων για ένα δεδομένο ζεύγος πόλεων που πρόκειται να συμπεριληφθεί στην κύρια εικόνα, δεν πρέπει να γίνεται διάκριση όσον αφορά τους αερολιμένες που εξυπηρετούν την ίδια πόλη-
δ) η σειρά παρουσίασης των εναλλακτικών πτήσεων στην κύρια εικόνα είναι αυτή που καθορίζεται στο παράρτημα-
ε) τα κριτήρια που πρέπει να χρησιμοποιούνται για τη σειρά παρουσίασης των πληροφοριών δεν πρέπει να βασίζονται σε κάποιο παράγοντα που έχει άμεσα ή έμμεσα σχέση με την ταυτότητα του μεταφορέα και πρέπει να εφαρμόζονται χωρίς διάκριση σε όλους τους συμμετέχοντες μεταφορείς.
3. Εφόσον ο πωλητής συστήματος παρέχει πληροφορίες σχετικά με ναύλους, η εικόνα πρέπει να είναι αμερόληπτη και χωρίς διακρίσεις και να περιέχει τουλάχιστον τους ναύλους για όλες τις πτήσεις των συμμετεχόντων μεταφορέων που εμφανίζονται στην κύρια εικόνα. Η πηγή αυτών των πληροφοριών πρέπει να είναι αποδεκτή από τους ενδιαφερόμενους συμμετέχοντες μεταφορείς καθώς και τον πωλητή του συστήματος.
4. Οι πληροφορίες σχετικά με τις συνδυασμένες υπηρεσίες αεροπορικής μεταφοράς όπως, μεταξύ άλλων, η ταυτότητα του οργανωτή του ταξιδίου, οι διαθέσιμες θέσεις και οι τιμές, δεν εμφανίζονται στην κύρια εικόνα.
5. Ένα ΗΣΚ δεν θεωρείται ότι παραβαίνει τον παρόντα κανονισμό εφόσον αλλάζει μια εικόνα προκειμένου να ανταποκριθεί σε ειδικό(ά) αίτημα(τα) του καταναλωτή.
Άρθρο 6
1. Ο πωλητής συστήματος παρέχει στατιστικές ή άλλες πληροφορίες που προέρχονται από το ΗΣΚ του σύμφωνα με τις ακόλουθες προϋποθέσεις:
α) οι πληροφορίες σχετικά με μενονωμένες κρατήσεις διατίθενται σε ισότιμη βάση και μόνον στον ή στους αερομεταφορείς που συμμετέχουν στη γραμμή την οποία καλύπτει η κράτηση ή στον ή στους συνδρομητές που συμμετέχουν στην κράτηση-
β) η παροχή οποιωνδήποτε στοιχείων για την εμπορική προώθηση, τις κρατήσεις και τις πωλήσεις θα γίνεται στην εξής βάση:
i) όλα αυτά τα στοιχεία παρέχονται εξίσου εγκαίρως και αδιακρίτως σε όλους τους συμμετέχοντες μεταφορείς, συμπεριλαμβανομένων και των μητρικών μεταφορέων,
ii) τα στοιχεία αυτά μπορεί και, εφόσον το ζητεί ο ενδιαφερόμενος, πρέπει να καλύπτουν όλους τους συμμετέχοντες μεταφορείς ή/και συνδρομητές, αλλά δεν περιλαμβάνουν στοιχεία ταυτότητας ή προσωπικές πληροφορίες για τους επιβάτες ή τους επιχειρηματικούς χρήστες,
iii) όλες οι αιτήσεις παροχής τέτοιων στοιχείων διεκπεραιώνονται εξίσου προσεκτικά και έγκαιρα, με την επιφύλαξη της μεθόδου μεταβίβασης που έχει επιλέξει ο συγκεκριμένος μεταφορέας.
2. Ο πωλητής συστήματος δεν παρέχει προσωπικές πληροφορίες που αφορούν έναν επιβάτη σε άλλους που δεν συμμετέχουν στη συναλλαγή, χωρίς την συγκατάθεση του επιβάτη.
3. Ο πωλητής συστήματος εξασφαλίζει με τεχνικά μέσα ή/και με κατάλληλες διασφαλίσεις, τουλάχιστον όσον αφορά το λογισμικό, ότι τηρούνται οι διατάξεις των παραγράφων 1 και 2, κατά τρόπον ώστε οι πληροφορίες που παρέχονται από αερομεταφορείς ή δημιουργούνται γι' αυτούς να μην είναι κατ' ουδένα τρόπο προσιτές σ' έναν ή περισσότερους μητρικούς μεταφορείς, εκτός στο μέτρο που το επιτρέπει το παρόν άρθρο.
4. Εντός τριών μηνών από την έναρξη ισχύος του παρόντος κανονισμού, ο πωλητής συστήματος παρέχει σε όλους τους συμμετέχοντες μεταφορείς, εφόσον το ζητούν, λεπτομερή περιγραφή των τεχνικών και διοικητικών μέτρων που έχει λάβει προκειμένου να συμμορφωθεί προς το παρόν άρθρο.
5. Μόλις ληφθεί λεπτομερής περιγραφή των τεχνικών και διοικητικών μέτρων που έχουν υιοθετηθεί ή τροποποιηθεί από πωλητή συστήματος, η Επιτροπή αποφασίζει εντός τριών μηνών αν τα μέτρα επαρκούν για να παρέχουν τις διασφαλίσεις που απαιτούνται κατά το παρόν άρθρο. Εάν δεν επαρκούν, η Επιτροπή στην απόφασή της μπορεί να επικαλεστεί την εφαρμογή του άρθρου 3α παράγραφος 2. Η Επιτροπή ενημερώνει αμέσως τα κράτη μέλη για την απόφαση αυτή, η οποία και τίθεται σε ισχύ, εκτός εάν το Συμβούλιο, ύστερα από αίτημα κράτους μέλους, λάβει αντίθετη απόφαση εντός δύο μηνών από την ημερομηνία της απόφασης της Επιτροπής."
6. Οι παράγραφοι 1 και 2 του άρθρου 7 αντικαθίστανται από το ακόλουθο κείμενο:
"1. Οι δυνάμει των άρθρων 3 και 4 έως 6 υποχρεώσεις του πωλητή συστήματος δεν εφαρμόζονται όσον αφορά μητρικό μεταφορέα τρίτης χώρας, στο βαθμό που το ΗΣΚ του το οποίο βρίσκεται εκτός του εδάφους της Κοινότητας δεν παρέχει στους κοινοτικούς αερομεταφορείς μεταχείριση ισοδύναμη με αυτήν που παρέχεται στο πλαίσιο του παρόντος κανονισμού και του κανονισμού (ΕΟΚ) αριθ. 83/91 της Επιτροπής (*).
7. Στο άρθρο 7 προστίθεται η ακόλουθη παράγραφος 5:
"5. α) Σε περίπτωση που διαπιστώνεται η ύπαρξη σοβαρών διακρίσεων κατά την έννοια των προηγούμενων παραγράφων 1 ή 2, η Επιτροπή μπορεί, κατόπιν σχετικής αποφάσεως, να δώσει εντολή στα ΗΣΚ να τροποποιήσουν κατάλληλα τις δραστηριότητές τους έτσι ώστε να δοθεί τέλος στη διακριτική μεταχείριση. Η Επιτροπή ενημερώνει αμέσως τα κράτη μέλη για την απόφαση αυτή-
β) η απόφαση τίθεται σε ισχύ, εκτός εάν το Συμβούλιο, κατόπιν αιτήματος κράτους μέλους, λάβει διαφορετική απόφαση εντός δύο μηνών από την ημερομηνία της απόφασης της Επιτροπής."
1. Ο μητρικός μεταφορέας δεν συνδέει, άμεσα ή έμμεσα την, εκ μέρους συνδρομητού, χρήση οποιουδήποτε συγκεκριμένου ΗΣΚ με την είσπαξη προμήθειας ή με άλλο κίνητρο ή αντικίνητρο για την πώληση υπηρεσιών αεροπορικής μεταφοράς που διατίθνεται στις πτήσεις του.
2. Ο μητρικός μεταφορέας δεν απαιτεί, άμεσα ή έμμεσα, από συνδρομητή τη χρήση συγκεκριμένου ΗΣΚ για την πώληση ή την έκδοση εισιτηρίων για οποιαδήποτε από τις υπηρεσίες αεροπορικής μεταφοράς που παρέχει ο ίδιος είτε άμεσα είτε έμμεσα.
3. Οι όροι τους οποίους ο αερομεταφορέας μπορεί να επιβάλλει με ταξιδιωτικό πράκτορα, όταν τον εξουσιοδοτεί να πωλεί και να εκδίδει εισιτήρια για τις υπηρεσίες αεροπορικής μεταφοράς που παρέχει ο αερομεταφορέας αυτός, εφαρμόζονται με την επιφύλαξη των παραγράφων 1 και 2."
9. Οι παράγραφοι 4, 5 και 6 του άρθρου 9 αντικαθίστανται από το ακόλουθο κείμενο:
"4. α) Ο πωλητής συστήματος δεν θέτει παράλογους όρους στις συμβάσεις με τους συνδρομητές, με τις οποίες επιτρέπει τη χρήση του ΗΣΚ του. Ειδικότερα, ο συνδρομητής έχει το δικαίωμα καταγγελίας της σύμβασης που έχει συνάψει με τον πωλητή συστήματος ύστερα από προειδοποίηση, της οποίας η προθεσμία δεν απαιτείται να υπερβαίνει τους τρεις μήνες, και η οποία λήγει το νωρίτερο στο τέλος του πρώτου έτους της σύμβασης.
Στην περίπτωση αυτή, ο πωλητής συστήματος δεν θα δικαιούται επιστροφής ποσού μεγαλύτερου από το ποσό των δαπανών που συνδέονται άμεσα με την καταγγελία της σύμβασης-
β) με την επιφύλαξη της παραγράφου 2, η προμήθεια τεχνικού εξοπλισμού δεν υπόκειται στους όρους που αναφέρονται στο στοιχείο α).
5. Ο πωλητής συστήματος προβλέπει, σε κάθε σύμβαση με συνδρομητή, ότι:
α) παρέχεται πρόσβαση στην κύρια εικόνα, σύμφωνα με το άρθρο 5, για κάθε μεμονωμένη συναλλαγή, εκτός εάν ο καταναλωτής ζητά πληροφορίες για έναν μόνο αερομεταφορέα ή μόνο για συνδυασμένες υπηρεσίες αεροπορικής μεταφοράς-
β) ο συνδρομητής δεν χειρίζεται το υλικό το οποίο παρέχεται από τα ΗΣΚ κατά τρόπο που να ενδέχεται να οδηγήσει σε ανακριβή ή παραπλανητική παρουσίαση των πληροφοριών στους καταναλωτές ή σε παρουσίαση που να εισάγει διακρίσεις.
6. Ο πωλητής συστήματος δεν επιβάλλει στο συνδρομητή την υποχρέωση να δεχθεί προσφορά τεχνικού εξοπλισμού, αλλά μπορεί να απαιτεί τη χρήση εξοπλισμού και λογισμικού συμβατού προς το σύστημά του."
10. Οι παράγραφοι 1 και 2 του άρθρου 10 αντικαθίστανται από το ακόλουθο κείμενο:
"1. Τα τέλη που χρεώνει ο πωλητής συστήματος δεν εισάγουν διακρίσεις, έχουν εύλογη διάρθρωση και καθορίζονται σε εύλογα επίπεδα ανάλογα με το κόστος της παρεχόμενης και χρησιμοποιούμενης υπηρεσίας- ειδικότερα δε τα εν λόγω τέλη είναι τα ίδια για υπηρεσίες του αυτού επιπέδου.
Η τιμολόγηση για τις υπηρεσίες ΗΣΚ πρέπει να είναι επαρκώς αναλυτική, ώστε να επιτρέπεται στους συμμετέχοντες μεταφορείς και συνδρομητές να παρακολουθούν με ακρίβεια τις υπηρεσίες που έχουν χρησιμοποιηθεί και τα αντίστοιχα τέλη. Η τιμολόγηση των κρατήσεων πρέπει να περιλαμβάνει τουλάχιστον τις ακόλουθες πληροφορίες για κάθε τμήμα διαδρομής:
- τύπος κρατήσεων με ΗΣΚ,
- όνομα επιβάτη,
- χώρα,
- κωδικός IATA/ARC αναγνώρισης πρακτορείου,
- κωδικός πόλεως,
- ζεύγος πόλεων ή τμήμα διαδρομής,
- ημερομηνία κράτησης (ημερομηνία συναλλαγής),
- ημερομηνία πτήσης,
- αριθμός πτήσης,
- κωδικός καθεστώτος (καθεστώς κράτησης),
- τύπος υπηρεσίας (θέση),
- ένδειξη κράτησης/ακύρωσης.
Οι πληροφορίες για την τιμολόγηση προσφέρονται σε μαγνητικά υποθέματα.
Στον συμμετέχοντα αερομεταφορέα προσφέρεται η ευχέρεια να ενημερώνεται κάθε φορά που γίνεται κάποια κράτηση/συναλλαγή για την οποία θα χρεωθούν τέλη. Εφόσον, ο μεταφορέας επιλέγει να ενημερώνεται σχετικά, του παρέχεται η δυνατότητα να μην επιτρέπει αυτές τις κρατήσεις/συναλλαγές, εκτός αν έχουν ήδη γίνει δεκτές.
2. Ο πωλητής συστήματος παρέχει στα ενδιαφερόμενα μέρη, κατόπιν σχετικού αιτήματος, λεπτομέρειες ως προς τις τρέχουσες διαδικασίες, τα τέλη, τα μέσα των συστημάτων, συμπεριλαμβανομένων των διεπαφών, τα κριτήρια επιμέλειας κειμένων και απεικόνισης δεδομένων. Ωστόσο, η διάταξη αυτή δεν υποχρεώνει τους πωλητές συστημάτων να αποκαλύπτουν πληροφορίες καλυπτόμενες από δικαιώματα πνευματικής ή βιομηχανικής ιδιοκτησίας, όπως είναι προγράμματα λογισμικού."
11. Το άρθρο 21 αντικαθίσταται από το ακόλουθο κείμενο:
"Άρθρο 21
Οι διατάξεις του άρθρου 5, του άρθρου 9 παράγραφος 5 και του παραρτήματος του παρόντος κανονισμού δεν εφαρμόζονται σε ΗΣΚ που χρησιμοποιείται από αερομεταφορέα ή από ομάδα αερομεταφορέων στα δικά του(ς) γραφεία και θυρίδες πωλήσεων που αναγνωρίζεται σαφώς ότι έχουν αυτή την ιδιότητα."
12. Προστίθεται το ακόλουθο άρθρο 21α:
"Άρθρο 21α
1. Ο πωλητής συστήματος εξασφαλίζει ότι η τεχνική συμμόρφωση του ΗΣΚ του προς τα άρθρα 4α και 6 παρακολουθείται από ανεξάρτητο ελεγκτή. Για το σκοπό αυτό, παρέχεται στον ελεγκτή δυνατότητα πρόσβασης οποτεδήποτε σε οποιαδήποτε προγράμματα, διαδικασίες, λειτουργίες και διασφαλίσεις χρησιμοποιούνται στους υπολογιστές ή τα συστήματα υπολογιστών μέσω των οποίων ο πωλητής συστήματος παρέχει τα μέσα διανομής του. Τουλάχιστον μια φορά κατ' έτος κάθε πωλητής συστήματος υποβάλλει στην Επιτροπή την έκθεση της επιθεώρησης και των διατυπώσεων του ελεγκτή του. Η έκθεση αυτή εξετάζεται από την Επιτροπή προκειμένου να ληφθούν τα ενδεχομένως αναγκαία, σύμφωνα με το άρθρο 11 παράγραφος 1, μέτρα.
2. Ο πωλητής συστήματος ενημερώνει τους συμμετέχοντες μεταφορείς και την Επιτροπή για την ταυτότητα του ελεγκτή τουλάχιστον τρεις μήνες πριν από την επιβεβαίωση του σχετικού διορισμού και τουλάχιστον τρεις μήνες πριν από κάθε ετήσιο επαναδιορισμό. Εάν, μέσα σ' ένα μήνα από τη σχετική κοινοποίηση, οποιοσδήποτε από τους συμμετέχοντες μεταφορείς προβάλλει αντίρρηση ως προς την ικανότητα του ελεγκτή να εκπληρώσει τα καθήκοντά του όπως απαιτείται κατά το παρόν άρθρο, η Επιτροπή, εντός προθεσμίας δύο ακόμη μηνών, ύστερα από διαβούλευση με τον ελεγκτή, τον πωλητή συστήματος και οποιοδήποτε άλλο μέρος ισχυρίζεται ότι έχει έννομο συμφέρον, αποφασίζει κατά πόσον ο ελεγκτής πρέπει να αντικατασταθεί ή όχι."
13. Το άρθρο 22 αντικαθίσταται από το ακόλουθο κείμενο:
"Άρθρο 22
1. Ο κανονισμός αυτός δεν θίγει την εθνική νομοθεσία στον τομέα της ασφάλειας, της δημόσιας τάξης και της προστασίας των δεδομένων.
2. Το άρθρο 1, το άρθρο 3 παράγραφος 4 και τα άρθρα 4α, 6 και 21α είναι διατάξεις δημόσιας τάξης. Οι δικαιούχοι των δικαιωμάτων που απορρέουν από το άρθρο 3 παράγραφος 4 και τα άρθρα 4α, 6 και 21α δεν μπορούν να παραιτηθούν από τα εν λόγω δικαιώματα με συμβατικές ρήτρες ή άλλα μέσα."
14. Το άρθρο 23 αντικαθίσταται από το ακόλουθο κείμενο:
"Άρθρο 23
1. Το Συμβούλιο αποφασίζει για την αναθεώρηση του παρόντος κανονισμού έως τις 31 Δεκεμβρίου 1997, με βάση πρόταση της Επιτροπής που υποβάλλεται έως τις 31 Μαρτίου 1997 και συνοδεύεται από έκθεση σχετικά με την εφαρμογή του παρόντος κανονισμού.
2. Το Συμβούλιο επανεξετάζει την εφαρμογή του άρθρου 4α και του άρθρου 6 παράγραφος 3, με βάση έκθεση που υποβάλλει η Επιτροπή το αργότερο έως το τέλος του 1994."
15. Το παράρτημα αντικαθίσταται από το παράρτημα του παρόντος κανονισμού.
Άρθρο 2
1. Ο παρών κανονισμός αρχίζει να ισχύει την τριακοστή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
2. Το νέο άρθρο 3 παράγραφος 1 και το άρθρο 5 παράγραφος 2 στοιχείο β) του κανονισμού (ΕΟΚ) αριθ. 2299/89 αρχίζουν να εφαρμόζονται έξι μήνες μετά την ημερομηνία που αναφέρεται στην παράγραφο 1. Η Επιτροπή μπορεί να χορηγήσει παράταση δώδεκα επιπλέον μηνών στα ΗΣΚ τα οποία, για αντικειμενικούς λόγους, δεν μπορούν να συμμορφωθούν με τις διατάξεις του άρθρου 3 παράγραφος 1 και του άρθρου 5 παράγραφος 2 στοιχείο β).
3. Η υποχρέωση που αναφέρεται στο σημείο 9 στοιχείο γ) του παραρτήματος να απεικονίζονται οι πτήσεις με ανταπόκριση με ένα στίχο ανά αεροσκάφος θα αρχίσει να εφαρμόζεται από την 1η Ιανουαρίου 1995.
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος.
της 14ης Δεκεμβρίου 1993
Η ΕΚΤΕΛΕΣΤΙΚΗ ΕΠΙΤΡΟΠΗ,
Έχοντας υπόψη: το άρθρο 132 της σύμβασης εφαρμογής της συμφωνίας Σένγκεν,
ΑΠΟΦΑΣΗ ΤΟΥ ΣΥΜΒΟΥΛΙΟΥ της 20ής Δεκεμβρίου 1993 για τη σύναψη πρόσθετου πρωτοκόλλου της ενδιάμεσης συμφωνίας για το εμπόριο και εμπορικά θέματα μεταξύ της Ευρωπαϊκής Οικονομικής Κοινότητας και της Ευρωπαϊκής Κοινότητας Άνθρακα και Χάλυβα, αφενός, και της Ρουμανίας, αφετέρου, και της ευρωπαϊκής συμφωνίας μεταξύ των Ευρωπαϊκών Κοινοτήτων και των κρατών μελών τους, αφενός, και της Ρουμανίας, αφετέρου (94/48/ΕΚ)
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 113 σε συνδυασμό με το άρθρο 228 παράγραφος 2,
τα συμπεράσματα του Ευρωπαϊκού Συμβουλίου της Κοπεγχάγης, της 21ης και 22ας Ιουνίου 1993,
την πρόταση της Επιτροπής, Εκτιμώντας:
ότι η Επιτροπή διαπραγματεύτηκε εξ ονόματος των Κοινοτήτων πρόσθετο πρωτόκολλο της ενδιάμεσης συμφωνίας για το εμπόριο και εμπορικά θέματα και της ευρωπαϊκής συμφωνίας με την Ρουμανία-
ότι θα πρέπει να εγκριθεί αυτό το πρόσθετο πρωτόκολλο,
ΑΠΟΦΑΣΙΖΕΙ:
Άρθρο 1
Το πρόσθετο πρωτόκολλο της ενδιάμεσης συμφωνίας για το εμπόριο και εμπορικά θέματα μεταξύ της Ευρωπαϊκής Οικονομικής Κοινότητας και της Ευρωπαϊκής Κοινότητας Άνθρακα και Χάλυβα, αφενός, και της Ρουμανίας, αφετέρου, και της ευρωπαϊκής συμφωνίας μεταξύ των Ευρωπαϊκών Κοινοτήτων και των κρατών μελών τους, αφενός, και της Ρουμανίας αφετέρου, εγκρίνεται εξ ονόματος της Ευρωπαϊκής Κοινότητας.
Το κείμενο του πρόσθετου πρωτοκόλλου επισυνάπτεται στην παρούσα απόφαση.
Άρθρο 2
Ο Πρόεδρος του Συμβουλίου εξουσιοδοτείται να ορίσει το πρόσωπο που είναι αρμόδιο να υπογράψει το πρόσθετο πρωτόκολλο δεσμεύοντας την Ευρωπαϊκή Κοινότητα.
Ο Πρόεδρος του Συμβουλίου πραγματοποιεί την κοινοποίηση που προβλέπεται στο άρθρο 8 του πρόσθετου πρωτοκόλλου εξ ονόματος της Ευρωπαϊκής Κοινότητας.
ΑΠΟΦΑΣΗ ΤΗΣ ΕΠΙΤΡΟΠΗΣ της 7ης Φεβρουαρίου 1994 για την τροποποίηση της απόφασης 90/424/ΕΟΚ του Συμβουλίου σχετικά με ορισμένες δαπάνες στον κτηνιατρικό τομέα (94/77/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την απόφαση 90/424/ΕΟΚ του Συμβουλίου της 26ης Ιουνίου 1990 σχετικά με ορισμένες δαπάνες στον κτηνιατρικό τομέα (1), όπως τροποποιήθηκε τελευταία από την απόφαση 93/439/ΕΟΚ της Επιτροπής (2), και ιδίως το άρθρο 24 παράγραφος 1, Εκτιμώντας:
ότι το άρθρο 24 της απόφασης 90/424/ΕΟΚ προβλέπει ιδίως τη δυνατότητα χρηματοδοτικής δράσης της Κοινότητας για την εκρίζωση και την παρακολούθηση των νόσων που αναφέρονται στον κατάλογο του παραρτήματος της εν λόγω απόφασης-
ότι η υγρή περικαρδίτιδα (cowdriosis), οι πιροπλασμώσεις (babesioses) και οι αναπλασμώσεις που μεταδίδονται από έντομα φορείς έχουν παρουσιαστεί στα Γαλλικά Υπερπόντια Διαμερίσματα-
ότι επομένως η συγκεκριμένη υγειονομική κατάσταση των Υπερπόντιων Γαλλικών Διαμερισμάτων δικαιολογεί την προσθήκη των νόσων που προαναφέρθηκαν στο παράρτημα της απόφασης 90/424/ΕΟΚ-
ότι τα μέτρα που προβλέπονται στην παρούσα απόφαση είναι σύμφωνα με τη γνώμη της Μόνιμης Κτηνιατρικής Επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Οι ακόλουθες περιπτώσεις προστίθενται στην ομάδα 1 του παραρτήματος της απόφασης 90/424/ΕΟΚ:
"- υγρή περικαρδίτιδα (cowdriosis) που μεταδίδεται από έντομα φορείς στα Γαλλικά Υπερπόντια Διαμερίσματα,
- πιροπλασμώσεις (babesioses) που μεταδίδονται από έντομα φορείς στα Γαλλικά Υπερπόντια Διαμερίσματα,
- αναπλασμώσεις που μεταδίδονται από έντομα φορείς στα Γαλλικά Υπερπόντια Διαμερίσματα".
Άρθρο 2
Rene STEICHEN Μέλος της Επιτροπής
ΑΠΟΦΑΣΗ ΤΗΣ ΕΠΙΤΡΟΠΗΣ της 8ης Φεβρουαρίου 1994 περί τροποποιήσεως της οδηγίας 89/556/ΕΟΚ του Συμβουλίου για τον καθορισμό των υγειονομικών όρων που διέπουν το ενδοκοινοτικό εμπόριο και τις εισαγωγές εμβρύων κατοικιδίων βοοειδών (Κείμενο που παρουσιάζει ενδιαφέρον για τον ΕΟΧ) (94/113/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 89/556/ΕΟΚ του Συμβουλίου της 25ης Σεπτεμβρίου 1989 για τον καθορισμό των υγειονομικών όρων που διέπουν το ενδοκοινοτικό εμπόριο και τις εισαγωγές εμβρύων κατοικιδίων βοοειδών (1), όπως τροποποιήθηκε τελευταία από την οδηγία 93/52/ΕΟΚ (2), και ιδίως το άρθρο 16, Εκτιμώντας:
ότι το άρθρο 1 της οδηγίας 89/556/ΕΟΚ αποκλείει από το πεδίο εφαρμογής αυτής έμβρυα λαμβανόμενα με ορισμένες μεθόδους- ότι τα έμβρυα επί των οποίων πρόκειται να εφαρμοσθούν μέθοδοι που περιλαμβάνουν διάτρηση της διαφανούς ζώνης, καθώς και τα έμβρυα που λαμβάνονται με γονιμοποίηση in vitro, μπορούν να διατίθενται στο εμπόριο ή να εισάγονται μόνον εφόσον πληρούνται οι προϋποθέσεις της εν λόγω οδηγίας, καθώς και ορισμένα επιπλέον μέτρα διασφάλισης-
ότι τα μέτρα που προβλέπονται στην παρούσα απόφαση είναι σύμφωνα με τη γνώμη της Μόνιμης Κτηνιατρικής Επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Τα παραρτήματα της οδηγίας 89/556/ΕΟΚ τροποποιούνται σύμφωνα με το παράρτημα της παρούσας οδηγίας.
Άρθρο 2
Η παρούσα απόφαση εφαρμόζεται από την 1η Μαρτίου 1994.
Δεν εφαρμόζεται για έμβρυα των οποίων η συλλογή, επεξεργασία και αποθήκευση έχουν πραγματοποιηθεί από την 1η Μαρτίου 1994.
Άρθρο 3
Rene STEICHEN Μέλος της Επιτροπής
ΑΠΟΦΑΣΗ ΤΗΣ ΕΠΙΤΡΟΠΗΣ της 23ης Φεβρουαρίου 1994 περί συστάσεως συμβουλευτικής επιτροπής για το συντονισμό της καταπολέμησης της απάτης (94/140/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη τη συνθήκη για την ίδρυση της Ευρωπαϊκής Κοινότητας,
Εκτιμώντας: ότι η ορθή διαχείριση των οικονομικών της Κοινότητας συνεπάγεται την αποτελεσματική καταπολέμηση της απάτης που διαπράττεται εις βάρος του κοινοτικού προϋπολογισμού-
ότι την ευθύνη για τα συγκεκριμένα μέτρα καταπολέμησης της απάτης φέρουν, καταρχήν, τα κράτη μέλη και ότι απαιτείται στενή συνεργασία μεταξύ αυτών και της Επιτροπής-
ότι στο άρθρο 209Α της συνθήκης ορίζεται ότι τα κράτη μέλη λαμβάνουν τα ίδια μέτρα καταπολέμησης της απάτης κατά των οικονομικών συμφερόντων της Κοινότητας, με εκείνα που λαμβάνουν για την καταπολέμηση της απάτης κατά των ιδίων οικονομικών συμφερόντων- ότι, για το σκοπό αυτό, τα κράτη μέλη οφείλουν, με τη βοήθεια της Επιτροπής, να συντονίζουν τη δράση τους σχετικά με την προστασία των οικονομικών συμφερόντων της Κοινότητας και να καταπολεμούν την απάτη-
ότι η Επιτροπή ασκεί επίσης σημαντικές αρμοδιότητες που πηγάζουν από το γενικό ρόλο τον οποίο διαδραματίζει προς διασφάλιση της χρήσης εκτέλεσης του κοινοτικού προϋπολογισμού και της εφαρμογής των διατάξεων της συνθήκης-
ότι είναι, ως εκ τούτου, επιθυμητό η Επιτροπή να τύχει της συμβουλευτικής συνδρομής επιτροπής αποτελούμενης από αντιπροσώπους των κρατών μελών όσον αφορά κάθε θέμα πρόληψης, συνεργασίας μεταξύ των κρατών μελών και μεταξύ των κρατών μελών και της Επιτροπής και καταστολής της απάτης, καθώς και σχετικά με κάθε άλλο θέμα που αφορά τη νομική προστασία των οικονομικών συμφερόντων της Κοινότητας-
ότι οι υπάρχουσες επιτροπές ασχολούνται μόνο με συγκεκριμένους τομείς και ότι οι επιτροπές αυτές δεν πρόκειται να αντικατασταθούν- ότι, ωστόσο, είναι χρήσιμο να υπάρχει συνολική θεώρηση της προβληματικής της απάτης εις βάρος του κοινοτικού προϋπολογισμού, και ότι, κατά συνέπεια, απαιτείται να συσταθεί επιτροπή με οριζόντια αρμοδιότητα-
ότι, λόγω του οριζόντιου χαρακτήρα της επιτροπής και της ανάγκης των κρατών μελών να αντιπροσωπούνται στο κατάλληλο επίπεδο το οποίο αντιστοιχεί στη διοικητική τους διάρθρωση, προβλέπεται ότι η επιτροπή περιλαμβάνει δύο αντιπροσώπους ανά κράτος μέλος,
ΑΠΟΦΑΣΙΖΕΙ:
Άρθρο 2
1. Η επιτροπή περιλαμβάνει δύο αντιπροσώπους από κάθε κράτος μέλος, οι οποίοι είναι δυνατόν να επικουρούνται από δύο μέλη του προσωπικού των ενδιαφερόμενων υπηρεσιών.
2. Η επιτροπή προεδρεύεται από τον αντιπρόσωπο της Επιτροπής.
3. Είναι δυνατόν να συσταθούν ομάδες εργασίας προς διευκόλυνση των εργασιών της επιτροπής.
2. Η Επιτροπή μπορεί, όταν ζητά τη γνώμη της επιτροπής, να ορίσει προθεσμία για τη διατύπωση της σχετικής γνωμοδότησης.
3. Οι γνώμες που εκφέρονται από τους αντιπροσώπους των κρατών μελών εγγράφονται στα πρακτικά.
ΑΠΟΦΑΣΗ ΤΟΥ ΣΥΜΒΟΥΛΙΟΥ της 19ης Απριλίου 1994 για κοινή δράση την οποία υιοθέτησε το Συμβούλιο βάσει του άρθρου Ι.3 της συνθήκης για την Ευρωπαϊκή Ένωση υπέρ της ειρηνευτικής διαδικασίας στη Μέση Ανατολή (94/276/ΚΕΠΠΑ)
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την Ευρωπαϊκή Ένωση, και ιδίως τα άρθρα Ι.3 και Ι.11,
τις γενικές κατευθυντήριες γραμμές που καθόρισε το Ευρωπαϊκό Συμβούλιο της 29ης Οκτωβρίου 1993,
το πλαίσιο για κοινή δράση που συμφωνήθηκε στο Ευρωπαϊκό Συμβούλιο της 10ης και 11ης Δεκεμβρίου 1993,
το άρθρο Γ της συνθήκης για την Ευρωπαϊκή Ένωση,
ΑΠΟΦΑΣΙΣΕ ΤΑ ΕΞΗΣ:
Άρθρο 1
α) Η Ευρωπαϊκή Ένωση, προκειμένου να συμβάλει στην επίτευξη πολύπλευρης ειρήνης στη Μέση Ανατολή βάσει των σχετικών αποφάσεων του Συμβουλίου Ασφαλείας των Ηνωμένων Εθνών:
- θα συμμετάσχει σε διεθνείς ρυθμίσεις συμφωνημένες από τα ενδιαφερόμενα μέρη για την εξασφάλιση της ειρήνης στο πλαίσιο της διαδικασίας που άρχισε στη Μαδρίτη,
- θα χρησιμοποιήσει την επιρροή της για να ενθαρρύνει τα μέρη να υποστηρίξουν άνευ όρων την ειρηνευτική διαδικασία βάσει των προσκλήσεων στη διάσκεψη της Μαδρίτης και θα επιδιώξει την ενίσχυση της δημοκρατίας και το σεβασμό των ανθρωπίνων δικαιωμάτων,
- θα συμβάλει στον καθορισμό της μελλοντικής μορφής των σχέσεων μεταξύ των μερών της περιοχής στο πλαίσιο της ομάδας ελέγχου των εξοπλισμών και περιφερειακής ασφάλειας-
β) η Ευρωπαϊκή Ένωση:
- θα εντείνει το ρόλο της στην ad hoc επιτροπή συνδέσμου που είναι υπεύθυνη για το συντονισμό της διεθνούς βοήθειας προς τα Κατεχόμενα Εδάφη,
- θα διατηρήσει τον κύριο ρόλο της στην ομάδα περιφερειακής οικονομικής ανάπτυξης (ΟΠΟΑ) και θα διευρύνει τη συμμετοχή της σε άλλες πολυμερείς ομάδες,
- θα εξετάσει πρόσθετους τρόπους με τους οποίους θα μπορούσε να συμβάλει στην ανάπτυξη της περιοχής-
γ) η Ευρωπαϊκή Ένωση:
- θα προωθήσει μέτρα οικοδομήσεως εμπιστοσύνης τα οποία έχει υποβάλει στα μέρη,
- θα πραγματοποιήσει διαβήματα προς τα Αραβικά Κράτη με στόχο την άρση του αποκλεισμού του Ισραήλ,
- θα παρακολουθήσει στενά το μέλλον των οικισμών ισραηλινών σε όλα τα Κατεχόμενα Εδάφη και θα πραγματοποιήσει διαβήματα προς το Ισραήλ για αυτό το θέμα.
Άρθρο 2
Σύμφωνα με τις συναφείς κοινοτικές διαδικασίες, το Συμβούλιο θα εξετάσει προτάσεις που θα υποβάλει η Επιτροπή:
- για την ταχεία εφαρμογή προγραμμάτων βοήθειας για την ανάπτυξη των Κατεχόμενων Εδαφών και για ένα παλαιστινιακό επιχειρησιακό προϋπολογισμό, σε στενή διαβούλευση με την παλαιστινιακή πλευρά και εξίσου στενό συντονισμό με άλλους δωρητές,
- για την παροχή βοήθειας στο πλαίσιο υφιστάμενων κατευθυντήριων γραμμών στα άλλα μέρη των διμερών διαπραγματεύσεων καθώς σημειώνουν ουσιαστική πρόοδο προς την επίτευξη ειρήνης.
Άρθρο 3
Προκειμένου να υπάρξει ενεργός και επείγουσα συμβολή στη δημιουργία μιας παλαιστινιακής αστυνομικής δύναμης:
α) η Ευρωπαϊκή Ένωση θα παράσχει βοήθεια-
β) η προεδρία, σε στενή συνεργασία με την Επιτροπή, θα διευκολύνει το συντονισμό μέσω της ανταλλαγής πληροφοριών μεταξύ κρατών μελών για τη διμερή βοήθειά τους-
γ) κεφάλαια μέγιστου ύψους 10 εκατομμυρίων Ecu τα οποία θα διατεθούν από τον κοινοτικό προϋπολογισμό θα χρησιμοποιηθούν επειγόντως για την παροχή βοήθειας για τη δημιουργία παλαιστινιακής αστυνομικής δύναμης.
Άρθρο 4
Η Ευρωπαϊκή Ένωση θα συμμετάσχει, κατόπιν αίτησης των μερών, στην προστασία του παλαιστινιακού λαού στο πλαίσιο προσωρινής διεθνούς παρουσίας στα Κατεχόμενα Εδάφη, όπως προβλέπεται στην απόφαση 904 του Συμβουλίου Ασφαλείας (1994).
Οι επιχειρησιακές ρυθμίσεις και η χρηματοδότηση που απορρέουν από αυτό το άρθρο θα αποτελέσουν αντικείμενο χωριστής και ειδικής απόφασης του Συμβουλίου.
Άρθρο 5
Κατόπιν αίτησης των μερών, η Ευρωπαϊκή Ένωση θα εφαρμόσει συντονισμένο πρόγραμμα βοήθειας για την προετοιμασία και την παρακολούθηση των εκλογών στα Κατεχόμενα Εδάφη που προαγγέλλονται στη δήλωση αρχών της 13ης Σεπτεμβρίου 1993. Οι ακριβείς επιχειρησιακές ρυθμίσεις και η χρηματοδότηση θα αποτελέσουν αντικείμενο χωριστής απόφασης του Συμβουλίου όταν επιτευχθεί συμφωνία μεταξύ του Ισραήλ και της ΟΑΠ όσον αφορά τις ρυθμίσεις για τις εκλογές. Το Ευρωπαϊκό Κοινοβούλιο θα κληθεί να συμμετάσχει σ' αυτές τις ρυθμίσεις.
Άρθρο 6
Η Ευρωπαϊκή Ένωση επιβεβαιώνει την προθυμία της να λάβει περαιτέρω επιχειρησιακές αποφάσεις όσον αφορά αυτή την κοινή δράση, σύμφωνα με τις εξελίξεις της ειρηνευτικής διαδικασίας.
Άρθρο 7
Η παρούσα απόφαση αρχίζει να ισχύει από σήμερα.
Άρθρο 8
Η παρούσα απόφαση θα δημοσιευθεί στην Επίσημη Εφημερίδα.
ΑΠΟΦΑΣΗ ΤΗΣ ΕΠΙΤΡΟΠΗΣ της 25ης Μαΐου 1994 περί θεσπίσεως ορισμένων λεπτομερειών εφαρμογής της οδηγίας 90/425/ΕΟΚ του Συμβουλίου όσον αφορά τη δειγματοληψία κατά τους κτηνιατρικούς ελέγχους στον τόπο προορισμού (94/338/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 90/425/ΕΟΚ του Συμβουλίου της 26ης Ιουνίου 1990 σχετικά με τους κτηνιατρικούς ελέγχους που εφαρμόζονται στο ενδοκοινοτικό εμπόριο ορισμένων ζώντων ζώων και προϊόντων με προοπτική την υλοποίηση της εσωτερικής αγοράς (1), όπως τροποποιήθηκε τελευταία από την οδηγία 92/118/ΕΟΚ (2), και ιδίως το άρθρο 5 παράγραφος 3,
Εκτιμώντας: ότι η αρμόδια αρχή του κράτους μέλους μπορεί στους τόπους προορισμού των ζώων και των προϊόντων να εξακριβώνει, με τη βοήθεια δειγματοληπτικών κτηνιατρικών ελέγχων και αδιακρίτως, αν πληρούνται οι απαιτήσεις του άρθρου 3 της οδηγίας 90/425/ΕΟΚ, και ότι μπορεί παράλληλα να προβαίνει σε δειγματοληψία σύμφωνα με το άρθρο 5 παράγραφος 1 στοιχείο α) της εν λόγω οδηγίας-
ότι, προκειμένου να διασφαλισθεί ότι οι έλεγχοι στους τόπους προορισμού διενεργούνται αποτελεσματικά και να αποτραπεί οποιαδήποτε μελλοντική δυσχέρεια στο ενδοκοινοτικό εμπόριο, και να διαφυλάσσονται επίσης τα συμφέροντα των ενδιαφερόμενων μερών, σκόπιμο είναι να θεσπισθούν ορισμένοι λεπτομερείς κανόνες που θα αφορούν τη δειγματοληψία-
ότι τα μέτρα που προβλέπονται στην παρούσα απόφαση είναι σύμφωνα με τη γνώμη της Μόνιμης Κτηνιατρικής Επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Άρθρο 4
Η παρούσα απόφαση απευθύνεται στα κράτη μέλη.
ΑΠΟΦΑΣΗ ΤΟΥ ΣΥΜΒΟΥΛΙΟΥ της 24ης Οκτωβρίου 1994 για την επέκταση της νομικής προστασίας των τοπογραφιών προϊόντων ημιαγωγών σε πρόσωπα από τον Καναδά (94/700/ΕΚ)
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 87/54/ΕΟΚ του Συμβουλίου της 16ης Δεκεμβρίου 1986 σχετικά με τη νομική προστασία των τοπογραφιών προϊόντων ημιαγωγών (1), και ιδίως το άρθρο 3 παράγραφος 7,
την πρόταση της Επιτροπής, Εκτιμώντας:
ότι το δικαίωμα νομικής προστασίας των τοπογραφιών προϊόντων ημιαγωγών στην Κοινότητα ισχύει για τα πρόσωπα που δικαιούνται προστασίας σύμφωνα με τις διατάξεις του άρθρου 3 παράγραφοι 1 έως 5 της οδηγίας 87/54/ΕΟΚ-
ότι το δικαίωμα προστασίας μπορεί να χορηγηθεί, με απόφαση του Συμβουλίου, σε πρόσωπα τα οποία δεν δικαιούνται προστασίας βάσει των εν λόγω διατάξεων-
ότι η επέκταση της προστασίας πρέπει, κατά το δυνατόν, να αποφασίζεται από την Κοινότητα ως σύνολο-
ότι η προστασία αυτή επεκτάθηκε προηγουμένως, σε βάση αμοιβαιότητας, με τις αποφάσεις 90/510/ΕΟΚ (2) και 93/16/ΕΟΚ (3) σε πρόσωπα από εξωκοινοτικές χώρες και εδάφη, είτε σε μόνιμη είτε σε προσωρινή βάση, αντιστοίχως-
ότι ο Καναδάς διαθέτει νομοθεσία βάσει της οποίας παρέχεται επαρκής προστασία στους δημιουργούς τοπογραφιών και εξεδήλωσε την πρόθεσή του να επεκτείνει την εφαρμογή της, από την 1η Νοεμβρίου 1994, στους υπηκόους της Κοινότητας και στα φυσικά ή νομικά πρόσωπα με πραγματική και ουσιαστική βιομηχανική ή εμπορική εγκατάσταση στη χώρα για τη δημιουργία τοπογραφιών ή την κατασκευή ολοκληρωμένων κυκλωμάτων-
ότι η συμφωνία σχετικά με τα δικαιώματα πνευματικής ιδιοκτησίας που είναι αντικείμενο εμπορικών συναλλαγών, η οποία εγγράφεται μεταξύ των αποτελεσμάτων των πολυμερών εμπορικών διαπραγματεύσεων του κύκλου της Ουρουγουάης, και περιλήφθηκε στην τελική πράξη του Marrakech της 15ης Απριλίου 1994, επιβάλλει στα μέρη την υποχρέωση να προστατεύουν τις τοπογραφίες σχεδίων ολοκληρωμένων κυκλωμάτων σύμφωνα με τις εθνικές διατάξεις και τις διατάξεις της συνθήκης για την πνευματική ιδιοκτησία στον τομέα των ολοκληρωμένων κυκλωμάτων, στις οποίες και παραπέμπει-
ότι η εν λόγω συμφωνία, καθώς και η συμφωνία περί ιδρύσεως του παγκόσμιου οργανισμού εμπορίου, θα έχει έναρξη ισχύος την 1η Ιανουαρίου 1995 ή το νωρίτερο δυνατό μετά από την ημερομηνία αυτή- ότι οι ανεπτυγμένες χώρες μέλη της συμφωνίας περί ιδρύσεως του παγκόσμιου οργανισμού εμπορίου θα έχουν στη διάθεσή τους περίοδο ενός έτους μετά την έναρξη ισχύος για την εφαρμογή των διατάξεων της συμφωνίας σχετικά με τα δικαιώματα πνευματικής ιδιοκτησίας που είναι αντικείμενο εμπορικών συναλλαγών-
ότι ενδείκνυται, ενόψει των δεσμεύσεων που ανέλαβαν οι καναδικές αρχές, να επεκταθεί το δικαίωμα προστασίας ΕΚ της οδηγίας 87/54/ΕΟΚ στα φυσικά πρόσωπα, τις εταιρείες και άλλα νομικά πρόσωπα από τον Καναδά, από την 1η Νοεμβρίου 1994 και μέχρι την εφαρμογή της προαναφερθείσας συμφωνίας σχετικά με τα δικαιώματα πνευματικής ιδιοκτησίας που είναι αντικείμενο εμπορικών συναλλαγών,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Τα κράτη μέλη επεκτείνουν το δικαίωμα προστασίας σύμφωνα με την οδηγία 87/54/ΕΟΚ ως εξής:
α) τα φυσικά πρόσωπα που είναι υπήκοοι του Καναδά, ή έχουν τη συνήθη διαμονή τους στο έδαφος του Καναδά, τυγχάνουν της ίδιας μεταχείρισης με τους υπηκόους κράτους μέλους-
β) οι εταιρείες και τα λοιπά νομικά πρόσωπα του Καναδά, που έχουν πραγματική και ουσιαστική βιομηχανική ή εμπορική εγκατάσταση στη χώρα αυτή, αντιμετωπίζονται σαν να έχουν πραγματική και ουσιαστική βιομηχανική ή εμπορική εγκατάσταση στο έδαφος κράτους μέλους.
Άρθρο 2
Η απόφαση αυτή εφαρμόζεται από την 1η Νοεμβρίου 1994.
Άρθρο 3
Η απόφαση αυτή απευθύνεται στα κράτη μέλη.
ΑΠΟΦΑΣΗ ΤΗΣ ΕΠΙΤΡΟΠΗΣ της 30ής Νοεμβρίου 1994 για καθορισμό των ειδικών όρων εισαγωγής ζώντων, διθύρων μαλακίων, εχινοδέρμων, χιτωνοφόρων και θαλασσίων γαστεροπόδων καταγωγής Τουρκίας (Κείμενο που παρουσιάζει ενδιαφέρον για τον ΕΟΧ) (94/777/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 91/492/ΕΟΚ του Συμβουλίου της 15ης Ιουλίου 1991 περί καθορισμού των υγειονομικών κανόνων οι οποίοι διέπουν την παραγωγή και τη διάθεση στην αγορά ζώντων διθύρων μαλακίων (1), και ιδίως το άρθρο 9,
Εκτιμώντας: ότι εμπειρογνώμονες της Επιτροπής επισκέφθηκαν την Τουρκία για να διαπιστώσουν τους όρους παραγωγής και διάθεσης στην αγορά ζώντων διθύρων μαλακίων, εχινοδέρμων, χιτωνοφόρων και θαλασσίων γαστεροπόδων-
ότι οι διατάξεις της τουρκικής νομοθεσίας παρέχουν στο "Ministry of Agriculture and Rural Affairs" την ευθύνη του υγειονομικού ελέγχου των ζώντων διθύρων μαλακίων, των εχινοδέρμων, χιτωνοφόρων και των θαλασσίων γαστεροπόδων καθώς και την επίβλεψη των όρων υγιεινής και καταλληλότητας της παραγωγής τους- ότι αυτή η ίδια νομοθεσία παρέχει στο "Ministry of Agriculture and Rural Affairs" το δικαίωμα να επιτρέπει ή να απαγορεύει τη συλλογή ζώντων διθύρων μαλακίων, εχινοδέρμων, χιτωνοφόρων και θαλασσίων γαστεροπόδων ορισμένων ζωνών-
ότι η οργάνωση του "Ministry of Agriculture and Rural Affairs" και των εργαστηρίων του είναι σε θέση να εξακριβώσει με αποτελεσματικό τρόπο την εφαρμογή της ισχύουσας νομοθεσίας στην Τουρκία-
ότι οι αρμόδιες αρχές της Τουρκίας είναι σε θέση να ανακοινώνουν τακτικά και γρήγορα στην Επιτροπή πληροφορίες σχετικά με την ύπαρξη πλαγκτού που περιέχει τοξίνες στις ζώνες συλλογής-
ότι οι αρμόδιες αρχές της Τουρκίας παρείχαν επίσημα διαβεβαιώσεις για την τήρηση των κανόνων που περιλαμβάνονται στο κεφάλαιο V του παραρτήματος της οδηγίας 91/492/ΕΟΚ και για την τήρηση απαιτήσεων ισοδύναμων προς τις απαιτήσεις που προβλέπονται από την παρούσα οδηγία για την ταξινόμηση των ζωνών παραγωγής και μετεγκατάστασης, την έγκριση των κέντρων αποστολής τους ελέγχους δημόσιας υγείας και την επίβλεψη της παραγωγής- ότι για κάθε πιθανή μεταβολή των ζωνών συλλογής η Κοινότητα θα ενημερώνεται σχετικά-
ότι η Τουρκία μπορεί να περιλαμβάνει στον κατάλογο των τρίτων χωρών που πληρούν τις προϋποθέσεις ισοδυναμίας που αναφέρονται στο άρθρο 9 παράγραφος 3 στοιχείο α) της οδηγίας 91/492/ΕΟΚ-
ότι, σύμφωνα με το άρθρο 9 παράγραφος 3 στοιχείο γ) της οδηγίας 91/492/ΕΟΚ πρέπει να καταρτιστεί ένας κατάλογος των μονάδων από τις οποίες επιτρέπεται η εισαγωγή ζώντων, διθύρων μαλακίων, εχινοδέρμων, χιτωνοφόρων και θαλασσίων γαστεροπόδων- ότι οι μονάδες αυτές μπορούν να καταχωρηθούν στον κατάλογο μόνο εάν έχουν εγκριθεί επίσημα από τις αρμόδιες αρχές της Τουρκίας- ότι εναπόκειται επομένως στις αρμόδιες αρχές τις Τουρκίας να διασφαλίσουν την τήρηση των διατάξεων που προβλέπονται για τον σκοπόν αυτό από το άρθρο 9 παράγραφος 3 στοιχείο γ) της οδηγίας 91/492/ΕΟΚ-
ότι οι ειδικοί όροι εισαγωγής εφαρμόζονται με την επιφύλαξη των αποφάσεων που λαμβάνονται κατ' εφαρμογήν της οδηγίας 91/67/ΕΟΚ του Συμβουλίου της 28ης Ιανουαρίου 1991 σχετικά με τους όρους υγειονομικού ελέγχου που διέπουν τη διάθεση στην αγορά ζώων και προϊόντων υδατοκαλλιέργειας (2)-
ότι τα μέτρα που προβλέπονται στην παρούσα απόφαση είναι σύμφωνα με τη γνώμη της Μόνιμης Κτηνιατρικής Επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
3. Πρέπει να έχουν συσκευαστεί σε σφραγισμένες συσκευασίες, από εγκεκριμένο κέντρο αποστολής που περιλαμβάνεται στον κατάλογο του παραρτήματος Γ.
4. Κάθε συσκευασία πρέπει να φέρει ανεξίτηλο υγειονομικό σήμα που να περιλαμβάνει τουλάχιστον τις ακόλουθες ενδείξεις:
- τη χώρα αποστολής: ΤΟΥΡΚΙΑ,
- το είδος (κοινή και επιστημονική ονομασία),
- τον προσδιορισμό της ταυτότητας της ζώνης παραγωγής και του κέντρου αποστολής μέσω του αριθμού έγκρισης,
- την ημερομηνία συσκευασίας, αποτελούμενη τουλάχιστον από την ένδειξη της ημέρας και του μηνός.
Άρθρο 3
1. Το πιστοποιητικό που αναφέρεται στο άρθρο 2 σημείο 1 πρέπει να συντάσσεται τουλάχιστον σε μία από τις επίσημες γλώσσες του κράτους μέλους στο οποίο διενεργείται ο έλεγχος.
2. Το πιστοποιητικό πρέπει να φέρει το όνομα, την ιδιότητα και την υπογραφή του κτηνιάτρου του "Ministry of Agriculture and Rural Affairs" καθώς και την επίσημη σφραγίδα του "Ministry of Agriculture and Rural Affairs". Όλες αυτές οι ενδείξεις πρέπει να έχουν διαφορετικό χρώμα από τις άλλες ενδείξεις του πιστοποιητικού.
Άρθρο 4
Η παρούσα απόφαση απευθύνεται στα κράτη μέλη.
ΑΠΟΦΑΣΗ ΤΗΣ ΕΠΙΤΡΟΠΗΣ της 16ης Δεκεμβρίου 1994 για τον καθορισμό των ειδικών όρων έγκρισης των κέντρων επανασυσκευασίας που αναφέρονται στην οδηγία 77/99/ΕΟΚ του Συμβουλίου και των κανόνων σήμανσης των προϊόντων που επανασυσκευάζονται σε αυτά (94/837/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
ότι πρέπει να καθοριστούν οι όροι υγιεινής σύμφωνα με τους οποίους δύνανται να πραγματοποιούνται οι εν λόγω εργασίες-
ότι πρέπει επίσης να καθοριστούν οι κανόνες σήμανσης καταλληλότητας των προϊόντων που επανασυσκευάζονται στα εν λόγω κέντρα-
ότι τα μέτρα που προβλέπονται στην παρούσα απόφαση είναι σύμφωνα με τη γνώμη της Μόνιμης Κτηνιατρικής Επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
1. Τα κέντρα επανασυσκευασίας στα οποία πραγματοποιείται μόνο συγκέντρωση προϊόντων χωρίς να αφαιρείται το περιτύλιγμα πρέπει να πληρούν τους συγκεκριμένους όρους που καθορίζονται στο παράρτημα Β κεφάλαιο VII σημείο 1 της οδηγίας 77/99/ΕΟΚ.
2. Τα κέντρα επανασυσκευασίας στα οποία πραγματοποιούνται εργασίες αποσφράγισης της συσκευασίας και επανασυσκευασίας πρέπει να πληρούν τους συγκεκριμένους όρους που καθορίζονται στο παράρτημα Α κεφάλαιο Ι και ΙΙ της οδηγίας 77/99/ΕΟΚ καθώς και τους όρους που καθορίζονται στο παράρτημα Β κεφάλαιο Ι σημείο 1 στοιχεία α), β), δ), ε) και στ) και σημείο 2 στοιχεία α), γ), θ) και ι) της ίδιας οδηγίας.
Άρθρο 2
1. Τα προϊόντα που προέρχονται από τα κέντρα επανασυσκευασίας στα οποία αναφέρεται το άρθρο 1 παράγραφος 1 πρέπει να διατηρούν το σήμα καταλληλότητας της αρχικής εγκατάστασης παραγωγής.
Τα προϊόντα που προέρχονται από τα κέντρα επανασυσκευασίας στα οποία αναφέρεται το άρθρο 1 παράγραφος 2 πρέπει να αποτελούν αντικείμενο σήμανσης καταλληλότητας σύμφωνα με τις διατάξεις που καθορίζονται στο παράρτημα Β κεφάλαιο VI της οδηγίας 77/99/ΕΟΚ. Το σήμα καταλληλότητας χορηγείται στα κέντρα επανασυσκευασίας από την αρμόδια αρχή.
Σε περίπτωση συγκέντρωσης προϊόντων διαφορετικής προέλευσης, το σήμα καταλληλότητας του κέντρου επανασυσκευασίας πρέπει να τίθεται επάνω στο τελευταίο αμπαλάρισμα που πραγματοποιείται στο κέντρο επανασυσκευασίας.
2. Τα κέντρα επανασυσκευασίας πρέπει να θέσουν σε εφαρμογή ένα ειδικό σύστημα καταχώρησης ώστε η αρμόδια αρχή να μπορεί να προσδιορίζει από ένα επανασυσκευασμένο προϊόν την αρχική εγκατάσταση παραγωγής.
Άρθρο 3
Η παρούσα απόφαση απευθύνεται στα κράτη μέλη.
ΑΠΟΦΑΣΗ ΤΗΣ ΕΠΙΤΡΟΠΗΣ της 28ης Δεκεμβρίου 1994 για την έγκριση του επιχειρησιακού προγράμματος που έχει υποβληθεί από τη Φινλανδία σχετικά με τον έλεγχο της σαλμονέλας για ορισμένα ζωντανά ζώα και ζωικά προϊόντα (94/968/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 64/432/ΕΟΚ του Συμβουλίου της 26ης Ιουνίου 1964 σχετικά με προβλήματα υγειονομικού ελέγχου επί θεμάτων ενδοκοινοτικών συναλλαγών ζώων του βοείου και χοιρείου είδους (1) όπως έχει τροποποιηθεί από την πράξη περί των όρων προσχωρήσεως του Βασιλείου της Νορβηγίας, της Δημοκρατίας της Αυστρίας, της Δημοκρατίας της Φινλανδίας και του Βασιλείου της Σουηδίας και των προσαρμογών των συνθηκών επί των οποίων βασίζεται η Ένωση, παράρτημα Ι, V, Ε, πρώτο μέρος, κεφάλαιο 2, Α, σημείο 1 στοιχείο η), και ιδίως το άρθρο 10α παράγραφος 2,
την οδηγία 90/539/ΕΟΚ του Συμβουλίου της 15ης Οκτωβρίου 1990 σχετικά με τους όρους υγειονομικού ελέγχου που διέπουν τις ενδοκοινοτικές συναλλαγές και τις εισαγωγές προέλευσης τρίτων χωρών πουλερικών και αυγών προς επώαση (2), όπως έχει τροποποιηθεί από την πράξη περί των όρων προσχωρήσεως του Βασιλείου της Νορβηγίας, της Δημοκρατίας της Αυστρίας, της Δημοκρατίας της Φινλανδίας και του Βασιλείου της Σουηδίας και των προσαρμογών των συνθηκών επί των οποίων βασίζεται η Ένωση, παράρτημα Ι, V, Ε, πρώτο μέρος, κεφάλαιο 2, Α, σημείο 4 στοιχεία β) (3) και γ), και ιδίως το άρθρα 9α, 9β και 10β,
την οδηγία 64/433/ΕΟΚ του Συμβουλίου της 26ης Ιουνίου 1964 σχετικά με τους υγιειονομικούς όρους παραγωγής και διάθεσης στην αγορά νωπών κρεάτων (4), όπως έχει τροποποιηθεί από την πράξη περί των όρων προσχωρήσεως του Βασιλείου της Νορβηγίας, της Δημοκρατίας της Αυστρίας, της Δημοκρατίας της Φινλανδίας και του Βασιλείου της Σουηδίας και των προσαρμογών των συνθηκών επί των οποίων βασίζεται η Ένωση, παράρτημα Ι, V, Ε, πρώτο μέρος, κεφάλαιο 3, σημείο 1 στοιχείο δ), και ιδίως το άρθρο 5 παράγραφος 4,
την οδηγία 71/118/ΕΟΚ του Συμβουλίου της 15ης Φεβρουαρίου 1971 σχετικά με υγειονομικά προβλήματα επί θεμάτων συναλλαγών νωπών κρεάτων πουλερικών (5), όπως έχει τροποποιηθεί από την πράξη περί των όρων προσχωρήσεως του Βασιλείου της Νορβηγίας, της Δημοκρατίας της Αυστρίας, της Δημοκρατίας της Φινλανδίας και του Βασιλείου της Σουηδίας και των προσαρμογών των συνθηκών επί των οποίων βασίζεται η Ένωση, παράρτημα Ι, V, Ε, πρώτο μέρος, κεφάλαιο 3, σημείο 3 στοιχείο β) και ιδίως το άρθρο 5 παράγραφος 4,
την οδηγία 92/118/ΕΟΚ του Συμβουλίου της 17ης Δεκεμβρίου 1992 για τον καθορισμό των όρων υγιεινομικού ελέγχου που διέπουν τις συναλλαγές και τις εισαγωγές στην Κοινότητα προϊόντων τα οποία δεν υπάγονται, όσον αφορά αυτούς τους όρους, στις ειδικές κοινοτικές κανονιστικές ρυθμίσεις που αναφέρονται στο παράρτημα Α κεφάλαιο πρώτο της οδηγίας 89/662/ΕΟΚ και, όσον αφορά τα παθογόνα, της οδηγίας 90/425/ΕΟΚ (6), όπως έχει τροποποιηθεί από την πράξη περί των όρων προσχωρήσεως του Βασιλείου της Νορβηγίας, της Δημοκρατίας της Αυστρίας, της Δημοκρατίας της Φινλανδίας και του Βασιλείου της Σουηδίας και των προσαρμογών των συνθηκών επί των οποίων βασίζεται η Ένωση, παράρτημα Ι, V, Ε, πρώτο μέρος, κεφάλαιο 4, σημείο 4 στοιχείο γ), και ιδίως το παράρτημα ΙΙ, κεφάλαιο 2, πρώτο εδάφιο στοιχείο γ), Εκτιμώντας:
ότι, σύμφωνα με το άρθρο 10α παράγραφος 2 της οδηγίας 64/432/ΕΟΚ, με τα άρθρα 9α, 9β και 10β της οδηγίας 90/539/ΕΟΚ, με το άρθρο 5 της οδηγίας 64/433/ΕΟΚ, με το άρθρο 5 της οδηγίας 71/118/ΕΟΚ, και με το παράρτημα ΙΙ κεφάλαιο 2 πρώτο εδάφιο της οδηγίας 92/118/ΕΟΚ, η Φινλανδία υπέβαλε, στις 10 Οκτωβρίου και στις 13 Δεκεμβρίου 1994, το επιχειρησιακό πρόγραμμά της σχετικά με τον έλεγχο της σαλμονέλας-
ότι αυτό το επιχειρησιακό πρόγραμμα συγκεντρώνει το σύνολο των μέτρων τα οποία η Φινλανδία έχει αναλάβει να υλοποιήσει μόλις αρχίσει να ισχύει η συνθήκη προσχώρησης, με σκοπό τον έλεγχο της σαλμονέλας για τα εκτρεφόμενα βοοειδή και χοιροειδή, απόδοσης ή σφαγής, των πουλερικών αναπαραγωγής, των νεοσσών μιας ημέρας που προορίζονται να εισαχθούν σε σμήνη πουλερικών αναπαραγωγής ή σε σμήνη πουλερικών απόδοσης, για τις ωοτόκους όρνιθες (πουλερικά απόδοσης που εκτρέφονται για την παραγωγή αυγών κατανάλωσης), για τα πουλερικά σφαγής, για τα βόεια και τα χοίρεια κρέατα, για τα κρέατα πουλερικών και για τα αυγά που προορίζονται για απευθείας κατανάλωση από τον άνθρωπο-
ότι, λόγω των προαναφερομένων, πρέπει να προβλεφθεί μια μόνο απόφαση της Επιτροπής για την έγκριση αυτού του επιχειρησιακού προγράμματος-
ότι, εντούτοις, οι εγγυήσεις σχετικά με την σαλμονέλα, που ισχύουν για την Φινλανδία και που έχουν ήδη οριστεί ή αναμένεται ακόμα η διευκρίνησή τους, προβλέπονται για κάθε κατηγορία ζωντανών ζώων ή ζωικών προϊόντων- ότι οι εγγυήσεις αυτές εξαρτώνται από την έγκριση των μέτρων που πρέπει να υλοποιηθούν από την Φινλανδία σε κάθε τομέα,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Εγκρίνονται τα μέτρα σχετικά με τα εκτρεφόμενα βοοειδή και χοιροειδή, απόδοσης ή σφαγής τα οποία περιλαμβάνονται στο φινλανδικό πρόγραμμα.
Άρθρο 2
Εγκρίνονται τα μέτρα σχετικά με τα πουλερικά αναπαραγωγής και με τους νεοσσούς μιας ημέρας που προορίζονται να εισαχθούν σε σμήνη πουλερικών αναπαραγωγής ή σε σμήνη πουλερικών απόδοσης, τα οποία περιλαμβάνονται στο φινλανδικό πρόγραμμα.
Άρθρο 3
Εγκρίνονται τα μέτρα σχετικά με τις ωοτόκους όρνιθες (πουλερικά απόδοσης που εκτρέφονται για την παραγωγή αυγών κατανάλωσης), τα οποία περιλαμβάνονται στο φινλανδικό πρόγραμμα.
Άρθρο 4
Έγκρίνονται τα μέτρα σχετικά με τα πουλερικά σφαγής, τα οποία περιλαμβάνονται στο φινλανδικό πρόγραμμα.
Άρθρο 5
Εγκρίνονται τα μέτρα σχετικά με τα βόεια και τα χοίρεια κρέατα τα οποία περιλαμβάνονται στο φινλανδικό πρόγραμμα.
Άρθρο 6
Εγκρίνονται τα μέτρα σχετικά με τα κρέατα πουλερικών, τα οποία περιλαμβάνονται στο φινλανδικό πρόγραμμα.
Άρθρο 7
Εγκρίνονται τα μέτρα σχετικά με τα αυγά που προορίζονται για απευθείας κατανάλωση από τον άνθρωπο, τα οποία περιλαμβάνονται στο φινλανδικό πρόγραμμα.
Άρθρο 8
Η Φινλανδία θέτει σε ισχύ, την ημέρα την οποία αρχίζει να ισχύει η συνθήκη προσχώρησης, τις νομοθετικές, κανονιστικές και διοικητικές διατάξεις για την υλοποίηση των μέτρων που αναφέρονται στα άρθρα 1, 2, 3, 4, 5, 6 και 7.
Άρθρο 9
Η παρούσα απόφαση αρχίζει να ισχύει από την ημερομηνία και με την επιφύλαξη της ενάρξεως ισχύος της συνθήκης προσχώρησης της Νορβηγίας, της Αυστρίας, της Φινλανδίας και της Σουηδίας.
Άρθρο 10
Η παρούσα απόφαση απευθύνεται στα κράτη μέλη.
ΚΑΝΟΝΙΣΜΟΣ (ΕΚ) αριθ. 163/94 ΤΟΥ ΣΥΜΒΟΥΛΙΟΥ της 24ης Ιανουαρίου 1994 που τροποποιεί τον κανονισμό (ΕΟΚ) αριθ. 386/90 για τον έλεγχο κατά την εξαγωγή των προϊόντων που τυγχάνουν επιστροφών ή άλλων ποσών
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 43,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2), Εκτιμώντας:
ότι ο κανονισμός (ΕΟΚ) αριθ. 386/90 του Συμβουλίου της 12ης Φεβρουαρίου 1990 για τον έλεγχο κατά την εξαγωγή γεωργικών προϊόντων που τυγχάνουν επιστροφών ή άλλων ποσών (3), προβλέπει ότι η Επιτροπή θα υποβάλει στο Συμβούλιο έκθεση για την εξέλιξη της εφαρμογής του εν λόγω κανονισμού 7
ότι, από την εν λόγω έκθεση και τη συμπληρωματική έκθεση, προκύπτει ότι η ακαμψία ορισμένων κανόνων μπορεί να αποβεί εις βάρος του αποτελεσματικότερου ελέγχου 7 ότι η ανάλυση κινδύνου μπορεί να χρησιμοποιηθεί καλύτερα εάν οι υπηρεσίες ελέγχου διαθέτουν ευρύτερο περιθώριο χειρισμών για να προσανατολίσουν τον έλεγχο 7
ότι η υποχρέωση τήρησης του ποσοστού του 5 % κατά προϊόν και τελωνείο δυσχεραίνει τον προσανατολισμό του ανθρώπινου δυναμικού στις εξαγωγές υψηλού κινδύνου 7
ότι, διατηρώντας εν γένει το ποσοστό ελέγχου στο 5 %, καθίσταται δυνατή μια ελαστικότητα η οποία επιτρέπει στις υπηρεσίες να προσανατολίσουν τον έλεγχό τους προς προϊόντα πιο ευαίσθητα 7
ότι, για να αντιμετωπισθεί ο κίνδυνος της υποκατάστασης, ιδίως σε περιπτώσεις διασαφήσεων εξαγωγής που υποβάλλονται και γίνονται δεκτές εντός του κράτους μέλους ή στις εγκαταστάσεις του εξαγωγέα, είναι ανάγκη να προβλεφθεί η δυνατότητα υποβολής ενός ελάχιστου ποσοστού υλικού ελέγχου που θα διενεργείται από το τελωνείο εξόδου με αντιπροσωπευτική δειγματοληψία 7
ότι, λαμβανομένης υπόψη της ανάγκης αποτελεσματικής εφαρμογής, σε ολόκληρη την Κοινότητα, των διατάξεων περί ελέγχου των επιστροφών κατά την εξαγωγή, και δεδομένων των δημοσιονομικών κινδύνων που απειλούν τα κοινοτικά ταμεία, η θέσπιση κοινοτικών κανόνων καθίσταται απαραίτητη,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΟΚ) αριθ. 386/90 τροποποιείται ως εξής:
- κατά τελωνείο,
- κατά ημερολογιακό έτος και
- κατά τομέα προϊόντων.
Εντούτοις, το ποσοστό του 5 % κατά τομέα προϊόντων μπορεί να αντικατασταθεί από ένα ποσοστό 5 % επί του συνόλου των τομέων στο βαθμό που το κράτος μέλος εφαρμόζει σύστημα επιλογής με βάση ανάλυση κινδύνων, διενεργούμενη με κριτήρια οριζόμενα με τη διαδικασία του άρθρου 6. Στην περίπτωση αυτή ισχύει υποχρεωτικά ελάχιστο ποσοστό 2 % κατά τομέα προϊόντων.»
Άρθρο 2
Ο παρών κανονισμός αρχίζει να ισχύει την έβδομη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 1966/94 ΤΗΣ ΕΠΙΤΡΟΠΗΣ της 28ης Ιουλίου 1994 για κατάταξη εμπορευμάτων στη συνδυασμένη ονοματολογία
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2658/87 του Συμβουλίου της 23ης Ιουλίου 1987 για τη δασμολογική και στατιστική ονοματολογία και για το κοινό δασμολόγιο (1), όπως τροποποιήθηκε τελευταία από τον κανονισμό (ΕΚ) αριθ. 1737/94 της Επιτροπής (2), και ιδίως το άρθρο 9,
Εκτιμώντας: ότι, για να εξασφαλιστεί η ομοιόμορφη εφαρμογή της συνδυασμένης ονοματολογίας που παρατίθεται στο παράρτημα του προαναφερθέντος κανονισμού, πρέπει να αποφασιστούν χωρίς καθυστέρηση οι διατάξεις για την κατάταξη του εμπορεύματος που αναφέρεται στο παράρτημα 7
ότι ο κανονισμός (ΕΟΚ) αριθ. 2658/88 έχει καθορίσει τους γενικούς κανόνες για την ερμηνεία της συνδυασμένης ονοματολογίας 7 ότι οι κανόνες αυτοί εφαρμόζονται επίσης σε κάθε άλλη ονοματολογία που την περιλαμβάνει, έστω και εν μέρει ή με την προσθήκη, ενδεχομένως, υποδιαιρέσεων, η οποία έχει συνταχθεί από ειδικούς κοινοτικούς νομοθετικούς κανόνες ενόψει της εφαρμογής δασμολογικών ή άλλων μέτρων στο πλαίσιο των εμπορικών ανταλλαγών 7
ότι, κατ' εφαρμογή των εν λόγω γενικών κανόνων, το εμπόρευμα που περιγράφεται στη στήλη 1 του πίνακα του παραρτήματος του παρόντος κανονισμού πρέπει να καταταγεί στον αντίστοιχο κανονισμό που σημειώνονται στη στήλη 2 βάσει των αιτιολογιών που αναφέρονται στη στήλη 3 7
ότι είναι σκόπιμο, υπό την επιφύλαξη των μέτρων που ισχύουν στην Κοινότητα σχετικά με τα συστήματα διπλού ελέγχου και εκείνα της εκ των προτέρων και εκ των υστέρων κοινοτικής επιτήρησης των υφαντουργικών προϊόντων κατά την εισαγωγή στην Κοινότητα, οι δεσμευτικές δασμολογικές πληροφορίες οι οποίες περέχονται από τις τελωνειακές αρχές των κρατών μελών σχετικά με την κατάταξη των εμπορευμάτων στην τελωνειακή ονοματολογία και δεν είναι σύμφωνες με τον παρόντα κανονισμό, να μπορούν να συνεχίσουν να αποτελούν αντικείμενο επίκλησης από τον κάτοχό τους για μία περίοδο εξήντα ημερών σύμφωνα με τις διατάξεις του άρθρου 12 παράγραφος 6, του κανονισμού (ΕΟΚ) αριθ. 2913/92 του Συμβουλίου της 12 Οκτωβρίου 1992, περί θεσπίσεως του κοινοτικού τελωνειακού κώδικα (3) 7
ότι το τμήμα δασμολογικής και στατιστικής ονοματολογίας της Επιτροπής Τελωνειακού Κώδικα δεν διατύπωσε γνώμη στην προθεσμία που όρισε ο πρόεδρός της σε ό,τι αφορά τα προϊόντα αριθ. 3, 5, 6, 7 του πίνακα του παραρτήματος 7
ότι τα μέτρα που προβλέπονται από τον παρόντα κανονισμό είναι σύμφωνα με τη γνώμη του τμήματος δασμολογικής και στατιστικής ονοματολογίας της Επιτροπής Τελωνειακού Κώδικα για ότι αφορά τα προϊόντα αριθ. 1, 2 και 4 του πίνακα του παραρτήματος,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το εμπόρευμα που περιγράφεται στη στήλη 1 του προσαρτημένου πίνακα του παραρτήματος κατατάσσεται στη συνδυασμένη ονοματολογία στον αντίστοιχο κωδικό ΣΟ που σημειώνεται στη στήλη 2 του εν λόγω πίνακα.
Άρθρο 2
Υπό την επιφύλαξη των μέτρων που ισχύουν στην Κοινότητα σχετικά με το σύστημα διπλού ελέγχου και εκείνα της εκ των προτέρων και εκ των υστέρων κοινοτικής επιτήρησης των υφαντουργικών προϊόντων κατά την εισαγωγή στην Κοινότητα, οι δεσμευτικές δασμολογικές πληροφορίες που παρέχονται από τις τελωνειακές αρχές των κρατών μελών σχετικά με την κατάταξη των εμπορευμάτων στην τελωνειακή ονοματολογία και δεν είναι πλέον σύμφωνες με τον παρόντα κανονισμό, μπορούν να συνεχίσουν να αποτελούν αντικείμενο επίκλησης από τον κάτοχό τους, σύμφωνα με τις διατάξεις του άρθρου 12 παράγραφος 6, του κανονισμού (ΕΟΚ) αριθ. 2913/92, για μια περίοδο εξήντα ημερών.
Άρθρο 3
Ο παρών κανονισμός αρχίζει να ισχύει την εικοστή πρώτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 2701/94 ΤΗΣ ΕΠΙΤΡΟΠΗΣ της 7ης Νοεμβρίου 1994 για τροποποίηση των παραρτημάτων Ι, ΙΙ, ΙΙΙ και IV του κανονισμού (ΕΟΚ) αριθ. 2377/90 του Συμβουλίου για τη θέσπιση κοινοτικής διαδικασίας για τον καθορισμό ανώτατων ορίων καταλοίπων κτηνιατρικών φαρμάκων στα τρόφιμα ζωικής προέλευσης (Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2377/90 του Συμβουλίου της 26ης Ιουνίου 1990 για τη θέσπιση κοινοτικής διαδικασίας για τον καθορισμό ανώτατων ορίων καταλοίπων κτηνιατρικών φαρμάκων στα τρόφιμα ζωικής προέλευσης (1), όπως τροποποιήθηκε τελευταία από τον κανονισμό (ΕΚ) αριθ. 1430/94 της Επιτροπής (2), και ιδίως τα άρθα 6, 7 και 8,
Εκτιμώντας: ότι, από την ημερομηνία έκδοσης αυτού του κανονισμού, τα παραρτήματα τροποποιήθηκαν πολλές φορές- ότι, εξαιτίας του αριθμού τους, της περιπλοκίας τους και της διασποράς τους σε διάφορες Επίσημες Εφημερίδες των Ευρωπαϊκών Κοινοτήτων, τα κείμενα αυτά είναι δύσκολο να χρησιμοποιηθούν και γι' αυτό στερούνται τη σαφήνεια που πρέπει να αποτελεί ένα ουσιώδες στοιχείο για κάθε νομοθεσία- ότι, μ' αυτές στις συνθήκες, πρέπει να γίνει η κωδίκευσή τους- ότι με αυτήν την ευκαιρία, πρέπει η ονομασία ή η χημική περιγραφή ορισμένων ενώσεων να αποδοθεί σωστά ή να γίνει πιο επακριβής και να διορθωθούν ορισμένα βασικά λάθη-
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της Επιτροπής για την Προσαρμογή στην Τεχνική Πρόοδο των οδηγιών που αποβλέπουν στην εξάλειψη των τεχνικών εμποδίων στις συναλλαγές στον τομέα των κτηνιατρικών φαρμάκων,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Τα παραρτήματα Ι, ΙΙ, ΙΙΙ και IV του κανονισμού (ΕΟΚ) αριθ. 2377/90 αντικαθίστανται από το παράρτημα του παρόντος κανονισμoύ.
Άρθρο 2
Ο παρών κανονισμός αρχίζει να ισχύει την εξηκοστή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 3129/94 ΤΗΣ ΕΠΙΤΡΟΠΗΣ της 20ής Δεκεμβρίου 1994 για τροποποίηση του κανονισμού (ΕΟΚ) αριθ. 2273/93 για τον καθορισμό των κέντρων παρεμβάσεως των σιτηρών, μετά την προσχώρηση της Αυστρίας, Φινλανδίας και Σουηδίας
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την πράξη προσχώρησης της Νορβηγίας, Αυστρίας, Φινλανδίας και Σουηδίας (1), και ιδίως το άρθρο 169 παράγραφος 2, Εκτιμώντας:
ότι ο κανονισμός (ΕΟΚ) αριθ. 2273/93 της Επιτροπής (2), όπως τροποποιήθηκε από τον κανονισμό (ΕΚ) αριθ. 2202/94 (3), του οποίου η ισχύς εκτείνεται και πέραν της 1ης Ιανουαρίου 1995 πρέπει να προσαρμοστεί ώστε να συμφωνεί με τις διατάξεις της πράξης προσχώρησης-
ότι, δυνάμει του άρθρου 2 παράγραφος 3 της συνθήκης προσχώρησης (4), τα όργανα των Ευρωπαϊκών Κοινοτήτων δύνανται να θεσπίσουν πριν από την προσχώρηση τα μέτρα που αναφέρονται στο άρθρο 169 της πράξης προσχώρησης και τα μέτρα αυτά αρχίζουν να ισχύουν με την επιφύλαξη και κατά την ημερομηνία της έναρξης ισχύος της συνθήκης προσχώρησης,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το παράρτημα του κανονισμού (ΕΟΚ) αριθ. 2273/93 συμπληρώνεται με τα κέντρα παρέμβασης που περιλαμβάνονται στο παράρτημα του παρόντος κανονισμού καθώς και με τις σχετικές ενδείξεις.
Άρθρο 2
Ο παρών κανονισμός αρχίζει να ισχύει κατά την ημερομηνία και με την επιφύλαξη της έναρξης ισχύος της συνθήκης προσχώρησης της Νορβηγίας, της Αυστρίας, της Φινλανδίας και της Σουηδίας.
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος.
ΑΠΟΦΑΣΗ ΤΗΣ ΕΠΙΤΡΟΠΗΣ της 10ης Φεβρουαρίου 1995 για τον καθορισμό των ειδικών όρων εισαγωγής προϊόντων αλιείας και υδατοκαλλιέργειας καταγωγής Μαρόκου (Κείμενο που παρουσιάζει ενδιαφέρον για τον ΕΟΧ) (95/30/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 91/493/ΕΟΚ του Συμβουλίου της 22ας Ιουλίου 1991 για τον καθορισμό των υγειονομικών κανόνων που διέπουν την παραγωγή και τη διάθεση στην αγορά των αλιευτικών προϊόντων (1), και ιδίως το άρθρο 11 παράγραφος 1, Εκτιμώντας:
ότι μία ομάδα εμπειρογνωμόνων της Επιτροπής μετέβη στο Μαρόκο για να διαπιστώσει ότι τηρούνται οι όροι παραγωγής, αποθήκευσης και αποστολής των αλιευτικών προϊόντων με προορισμό την Κοινότητα-
ότι οι προδιαγραφές της νομοθεσίας του Μαρόκου όσον αφορά την επιθεώρηση και τον υγειονομικό έλεγχο των αλιευτικών προϊόντων μπορούν να θεωρηθούν ως ισοδύναμες με εκείνες που καθορίζονται από την οδηγία 91/493/ΕΟΚ-
ότι η Διεύθυνση Κτηνοτροφίας του Υπουργείου Γεωργίας (DEMA) του Μαρόκου είναι σε θέση να επαληθεύει με αποτελεσματικό τρόπο την εφαρμογή της ισχύουσας νομοθεσίας-
ότι οι διαδικασίες πιστοποίησης που αναφέρονται στο άρθρο 11 παράγραφος 4 στοιχείο α) της οδηγίας 91/493/ΕΟΚ καλύπτουν τον ορισμό υποδείγματος πιστοποιητικού, την επιλογή της γλώσσας ή των γλωσσών στην οποία πρέπει αυτό να συντάσσεται, καθώς και τον προσδιορισμό της ιδιότητας του υπογράφοντος-
ότι είναι σκόπιμο, σύμφωνα με το άρθρο 11 παράγραφος 4 στοιχείο β) της οδηγίας 91/493/ΕΟΚ, να τίθεται, στις συσκευασίες των αλιευτικών προϊόντων, σήμανση που να περιλαμβάνει το όνομα της τρίτης χώρας και τον αριθμό εγκρίσεως της εγκαταστάσεως προέλευσης -
ότι , σύμφωνα με το άρθρο 11 παράγραφος 4 στοιχείο γ) της οδηγίας 91/493/ΕΟΚ, πρέπει να καταρτιστεί κατάλογος των εγκεκριμένων εγκαταστάσεων- ότι ο κατάλογος αυτός πρέπει να καταρτιστεί με βάση ανακοίνωση του DEMA στην Επιτροπή- ότι εναπόκειται, λοιπόν, στο DEMA να διασφαλίζει την τήρηση των διατάξεων που προβλέπονται γι' αυτό το σκοπό στο άρθρο 11 παράγραφος 4 της οδηγίας 91/493/ΕΟΚ-
ότι το DEMA παρέσχε επισήμως διαβεβαιώσεις όσον αφορά την τήρηση των κανόνων που αναφέρονται στο κεφάλαιο V του παραρτήματος της οδηγίας 91/493/ΕΟΚ και την τήρηση των απαιτήσεων που είναι ισοδύναμες με εκείνες που περιγράφονται στην εν λόγω οδηγία για την έγκριση των εγκαταστάσεων-
ότι τα μέτρα που προβλέπονται στην παρούσα απόφαση είναι σύμφωνα με τη γνώμη της Μόνιμης Κτηνιατρικής Επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
1. Το πιστοποιητικό που αναφέρεται στο άρθρο 2 σημείο 1 πρέπει να συντάσσεται τουλάχιστον σε μία από τις επίσημες γλώσσες του κράτους μέλους όπου πραγματοποιείται ο έλεγχος.
2. Στο πιστοποιητικό πρέπει να εμφαίνεται το όνομα, η ιδιότητα και η υπογραφή του αντιπροσώπου του DEMA, καιθώς και η επίσημη σφραγίδα του DEMA, και για τις ενδείξεις αυτές πρέπει να χρησιμοποιείται διαφορετικό χρώμα από εκείνο των άλλων ενδείξεων που περιλαμβάνονται στο πιστοποιητικό.
Άρθρο 4
Η παρούσα απόφαση εφαρμόζεται από την 1η Μαρτίου 1995.
Άρθρο 5
Η παρούσα απόφαση απευθύνεται στα κράτη μέλη.
ΚΑΝΟΝΙΣΜΟΣ (ΕΚ) αριθ. 1368/95 ΤΗΣ ΕΠΙΤΡΟΠΗΣ της 16ης Ιουνίου 1995 για τροποποίηση του κανονισμού (ΕΟΚ) αριθ. 2921/90 περί χορηγήσεως ενισχύσεων για το αποκορυφωμένο γάλα το οποίο μεταποιείται για παρασκευή καζεΐνης και καζεϊνικών αλάτων
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 804/68 του Συμβουλίου της 27ης Ιουνίου 1968 περί κοινής οργανώσεως αγοράς στον τομέα του γάλακτος και των γαλακτοκομικών προϊόντων (1), όπως τροποποιήθηκε τελευταία από την πράξη προσχώρησης της Αυστρίας, της Φινλανδίας και της Σουηδίας και από τον κανονισμό (ΕΚ) αριθ. 3290/94 (2), και ιδίως το άρθρο 11 παράγραφος 3,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΟΚ) αριθ. 2921/90 τροποποιείται ως εξής:
1. το άρθρο 2 παράγραφος 1 αντικαθίσταται από το ακόλουθο κείμενο:
Άρθρο 2
Ο παρών κανονισμός αρχίζει να ισχύει την έβδομη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 1442/95 ΤΗΣ ΕΠΙΤΡΟΠΗΣ της 26ης Ιουνίου 1995 σχετικά με την τροποποίηση των παραρτημάτων Ι, ΙΙ, ΙΙΙ και IV του κανονισμού (ΕΟΚ) αριθ. 2377/90 του Συμβουλίου για τη θέσπιση κοινοτικής διαδικασίας για τον καθορισμό ανώτατων ορίων καταλοίπων κτηνιατρικών φαρμάκων στα τρόφιμα ζωικής προέλευσης (Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2377/90 του Συμβουλίου της 26ης Ιουνίου 1990 για τη θέσπιση κοινοτικής διαδικασίας για τον καθορισμό ανώτατων ορίων καταλοίπων κτηνιατρικών φαρμάκων στα τρόφιμα ζωϊκής προέλευσης (1), όπως τροποποιήθηκε τελευταία από τον κανονισμό (ΕΚ) αριθ. 0000/95 της Επιτροπής (2), και ιδίως τα άρθρα 7 και 8,
Εκτιμώντας: ότι, σύμφωνα με τον κανονισμό (ΕΟΚ) αριθ. 2377/90, πρέπει να θεσπιστούν, σταδιακά, ανώτατα όρια καταλοίπων για όλες τις φαρμακολογικώς ενεργές ουσίες που χρησιμοποιούνται στην Κοινότητα σε κτηνιατρικά φάρμακα που προορίζονται να χορηγηθούν σε ζώα από τα οποία παράγονται τρόφιμα 7
ότι τα ανώτατα όρια καταλοίπων πρέπει να θεσπιστούν μόνο αφού εξεταστούν στο πλαίσιο της επιτροπής κτηνιατρικών φαρμάκων όλα τα σχετικά πληροφοριακά στοιχεία που αφορούν την ασφάλεια των καταλοίπων της συγκεκριμένης ουσίας για τον καταναλωτή τροφίμων ζωικής προέλευσης καθώς και η επίδραση των καταλοίπων στη βιομηχανική επεξεργασία των τροφίμων 7
ότι, κατά τη θέσπιση των ανωτάτων ορίων για τα κατάλοιπα των κτηνιατρικών φαρμάκων στα τρόφιμα ζωικής προέλευσης είναι αναγκαίο να καθοριστούν τα ζωικά είδη στα οποία επιτρέπεται η παρουσία των καταλοίπων, οι ποσότητες που μπορούν να ανευρίσκονται σε καθένα από τους ιστούς που λαμβάνονται από το ζώο στο οποίο χορηγήθηκε το φάρμακο (ιστός-στόχος) και η φύση του καταλοίπου εκείνου που είναι κατάλληλο για την παρακολούθηση των καταλοίπων (κατάλοιπο-δέκτης) 7
ότι, για να διευκολυνθεί ο έλεγχος των καταλοίπων, όπως προβλέπει η οικεία κοινοτική νομοθεσία, θα πρέπει συνήθως να θεσπίζονται ανώτατα όρια καταλοίπων για ιστούς-στόχους ήπατος και νεφρών 7 ότι, ωστόσο, επειδή συχνά το ήπαρ και τα νεφρά αφαιρούνται από τα σφάγια που αποτελούν αντικείμενο διεθνούς εμπορίου, πρέπει να καθορίζονται πάντα ανώτατα όρια καταλοίπων και για τους μύες ή τους λιπώδεις ιστούς 7
ότι, όσον αφορά τα κτηνιατρικά φάρμακα που προορίζονται να χορηγηθούν σε πτηνά που βρίσκονται σε περίοδο ωοτοκίας, σε ζώα που βρίσκονται σε περίοδο γαλακτοπαραγωγής ή σε μέλισσες, πρέπει επίσης να καθοριστούν ανώτατα όρια καταλοίπων και για τα αυγά, το γάλα ή το μέλι 7
ότι η καραζόλη, η διανοζίνη και η σπιραμυσίνη (που αφορούν τα είδη βοοειδών και ορνίθων) πρέπει να προστεθούν στο παράρτημα Ι του κανονισμού (ΕΟΚ) αριθ. 2377/90 7
ότι πρέπει να προστεθούν η λεσιρελίνη διχλοροϊζοσυανουράτη νατρίου, δινοπρόστη τρομεθαμίνη, υδροχλωρικό οξύ, μαλικό οξύ, λ-τατραρικό οξύ και το μονόξυνο και δισόξυνο αλάτι του νατρίου, του καλίου και ασβεστίου, οινόπνευμα βενζύλης, εθανόλης, ν-βουτανόλη πρέπει να εισέλθουν στο παράρτημα ΙΙ του κανονισμού (ΕΟΚ) αριθ. 2377/90 7
ότι, προκειμένου να καταστεί δυνατή η ολοκλήρωση των επιστημονικών μελετών, πρέπει να προστεθούν η δανοφλοξασίνη και η ερυθρομυσίνη στο παράρτημα ΙΙΙ του κανονισμού (ΕΟΚ) αριθ. 2377/90 7
ότι, προκειμένου να καταστεί δυνατή η ολοκλήρωση των επιστημονικών μελετών, η διάρκεια ισχύος των προσωρινών ανώτατων ορίων καταλοίπων κτηνιατρικών φαρμάκων στα τρόφιμα ζωϊκής προέλευσης όπως ήταν προηγούμενα καθορισμένη στο παράρτημα ΙΙΙ του κανονισμού (ΕΟΚ) αριθ. 2377/90 πρέπει να επεκταθεί για την τυλοζίνη και τη σπιραμυσίνη (εφαρμοζόμενα στα είδη χοιρών) 7
ότι φαίνεται να μην είναι δυνατός ο καθορισμός ανωτάτων ορίων καταλοίπων γαι την φουραζολιδόνη, δεδομένου ότι τα κατάλοιπα, σε οποιαδήποτε όρια, στις τροφές ζωικής προελεύσεως συνιστούν δυνάμει κίνδυνο για την υγεία των καταναλωτών 7 ότι, κατά συνέπεια, η φουραζολιδόνη πρέπει να εγγραφεί στο παράρτημα IV του κανονισμού (ΕΟΚ) αριθ. 2377/90 7
ότι πρέπει να δοθεί στα κράτη μέλη προθεσμία 60 ημερών πριν από την έναρξη ισχύος του παρόντος κανονισμού ώστε να μπορέσουν να πραγματοποιήσουν τις αναγκαίες τροποποιήσεις στις άδειες κυκλοφορίας κτηνιατρικών φαρμάκων που χορηγήθηκαν σύμφωνα με την οδηγία (ΕΟΚ) αριθ. 81/851/ΕΟΚ του Συμβουλίου (3), όπως τροποποιήθηκε τελευταία από την οδηγία 93/40/ΕΟΚ (4), προκειμένου να ληφθούν υπόψη οι διατάξεις του παρόντος κανονισμού 7
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της Επιτροπής για την Προσαρμογή στην Τεχνική Πρόοδο των Οδηγιών που αποβλέπουν στην Εξάλειψη των Τεχνικών Εμποδίων στις Συναλλαγές στον Τομέα των Κτηνιατρικών Φαρμάκων,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Τα παραρτήματα Ι, ΙΙ, ΙΙΙ και IV του κανονισμού (ΕΟΚ) αριθ. 2377/90 τροποποιούνται όπως αναφέρεται στο παράρτημα του παρόντος κανονισμού.
Άρθρο 2
Ο παρών κανονισμός αρχίζει να ισχύει την εξηκοστή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 1662/95 ΤΗΣ ΕΠΙΤΡΟΠΗΣ της 7ης Ιουλίου 1995 για τη θέσπιση ορισμένων ρυθμίσεων εφαρμογής κοινοτικών διαδικασιών λήψεως αποφάσεων σε θέματα αδειών κυκλοφορίας φαρμάκων που προορίζονται για τον άνθρωπο ή κτηνιατρικών φαρμάκων
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2309/93 του Συμβουλίου της 22ας Ιουλίου 1993 για τη θέσπιση κοινοτικών διαδικασιών έγκρισης και εποπτείας των φαρμακευτικών προϊόντων για ανθρώπινη και κτηνιατρική χρήση και για τη σύσταση ευρωπαϊκού οργανισμού για την αξιολόγηση των φαρμακευτικών προϊόντων (1), και ιδίως το άρθρο 10 παράγραφος 3 και το άρθρο 32,
ότι, δυνάμει του κανονισμού (ΕΟΚ) αριθ. 2309/93 η Επιτροπή πρέπει να θεσπίζει τις διατάξεις που απαιτούνται για την εφαρμογή της γραπτής διαδικασίας που προβλέπεται από το άρθρο 10 παράγραφος 3 και το άρθρο 32 παράγραφος 3 του εν λόγω κανονισμού 7
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της Μόνιμης Επιτροπής Φαρμάκων που προορίζονται για τον Άνθρωπο, καθώς και με τη γνώμη της Επιτροπής Κτηνιατρικών Φαρμάκων,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο παρών κανονισμός θεσπίζει, στο πλαίσιο αποφάσεων σχετικών με τη χορήγηση αδειών κυκλοφορίας φαρμάκων, ορισμένες ρυθμίσεις εφαρμογής, από τη μόνιμη επιτροπή φαρμάκων που προορίζονται για τον άνθρωπο και την επιτροπή κτηνιατρικών φαρμάκων (καλούμενης στο εξής «η επιτροπή», της διαδικασίας που προβλέπεται στο άρθρο 73 του κανονισμού (ΕΟΚ) αριθ. 2309/93, στο άρθρο 37β της οδηγίας 75/319/ΕΟΚ του Συμβουλίου (2) ή το άρθρο 42κ της οδηγίας 81/851/ΕΟΚ του Συμβουλίου (3).
Άρθρο 2
Η επιτροπή συγκαλείται από τον πρόεδρό της δυνάμει των εφαρμοστέων διατάξεων του κανονισμού (ΕΟΚ) αριθ. 2309/93, της οδηγίας 75/319/ΕΟΚ ή της οδηγίας 81/815/ΕΟΚ.
Εκτός από τις εξαιρετικές περιπτώσεις όπου το σχέδιο αποφάσεως που καταρτίζεται από την Επιτροπή δεν είναι σύμφωνο με τη γνώμη του ευρωπαϊκού οργανισμού για την αξιολόγηση των φαρμάκων, εφαρμόζεται γραπτή διαδικασία σύμφωνα με τις διατάξεις του άρθρου 3.
Άρθρο 3
Εντός των 30 ημερών που έπονται της κοινοποιήσεως, τα κράτη μέλη ανακοινώνουν στον πρόεδρο την απόφασή τους περί αποδοχής του σχεδίου, περί απόρριψης του σχεδίου ή περί αποχής. Τα κράτη μέλη δύνανται να συνοδεύσουν την απόφασή τους με γραπτές παρατηρήσεις. Κάθε κράτος μέλος που δεν έχει γνωστοποιήσει την αντίθεσή του ή την πρόθεσή του να απέχει, εντός της προθεσμίας των 30 ημερών, θεωρείται ότι συμφωνεί επί του σχεδίου.
Στην περίπτωση, ωστόσο, που ένα κράτος μέλος απευθύνει, εντός 30 ημερών, γραπτή αίτηση δεόντως αιτιολογημένη, για την εξέταση του σχεδίου αποφάσεως σε συνεδρίαση της επιτροπής, η γραπτή διαδικασία λήγει και ο πρόεδρος συγκαλεί την επιτροπή το συντομότερο δυνατόν.
Άρθρο 4
Όταν οι γραπτές παρατηρήσεις που υπέβαλε κράτος μέλος στο πλαίσιο της διαδικασίας που προβλέπει το άρθρο 3 εγείρουν, κατά τη γνώμη της Επιτροπής, νέα σημαντικά ζητήματα επιστημονικής ή τεχνικής φύσεως που δεν εξετάζονται στη γνωμοδότηση του ευρωπαϊκού οργανισμού για την αξιολόγηση των φαρμάκων, ο πρόεδρος αναστέλλει τη διαδικασία και ο οργανισμός συγκαλείται από την Επιτροπή προκειμένου να προβεί σε συμπληρωματική εξέταση. Ο πρόεδρος ενημερώνει σχετικά τα μέλη της επιτροπής.
Αρχίζει νέα διαδικασία εντός των 30 ημερών που έπονται της λήψεως από την Επιτροπή της απαντήσεως του οργανισμού.
Άρθρο 5
Όταν κράτος μέλος χρησιμοποιεί την διαδικασία που προβλέπεται στο άρθρο 18 παράγραφος 4 ή στο άρθρο 40 παράγραφος 4 του κανονισμού (ΕΟΚ) αριθ. 2309/93 σχετικά με την επείγουσα αναστολή της χρήσεως φαρμάκου στην επικράτειά του, η προθεσμία που προβλέπει το άρθρο 3 μειώνεται στις 15 ημέρες.
Άρθρο 6
Όταν το σχέδιο αποφάσεως πρέπει να εξετασθεί σε συνεδρίαση της επιτροπής, η σύγκλιση, η ημερήσια διάταξη, καθώς και, στην περίπτωση που αναφέρεται στο άρθρο 2 δεύτερο εδάφιο, το σχέδιο αποφάσεως για το οποίο έχει ζητηθεί η γνώμη της επιτροπής, διαβιβάζονται από τον πρόεδρο στα μέλη της επιτροπής σύμφωνα με το άρθρο 7.
Τα έγγραφα αυτά πρέπει να έχουν περιέλθει στους αποδέκτες το αργότερο 10 ημέρες πριν από την ημερομηνία που προβλέπεται για τη συνεδρίαση ή, στην περίπτωση που αναφέρεται στο άρθρο 2 δεύτερο εδάφιο, ένα μήνα πριν από την εν λόγω ημερομηνία.
Άρθρο 7
Η αλληλογραφία που απευθύνεται στα μέλη της επιτροπής, όταν η εν λόγω επιτροπή διαβουλεύεται σύμφωνα με τη διαδικασία που αναφέρεται στο άρθρο 1 διαβιβάζεται με γραπτή ή ηλεκτρονική τηλεπικοινωνία στις αρμόδιες εθνικές υπηρεσίες που έχουν υποδειχθεί για τον σκοπό αυτό από κάθε κράτος μέλος 7 σχετικό αντίγραφο διαβιβάζεται στην μόνιμη αντιπροσωπεία του ενδιαφερόμενου κράτους μέλους.
Άρθρο 8
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 100Γ παράγραφος 3,
την πρόταση της Επιτροπής,
τη γνώμη του Ευρωπαϊκού Κοινοβουλίου, Εκτιμώντας:
ότι το άρθρο 100Γ παράγραφος 3 της συνθήκης επιβάλει στο Συμβούλιο την υποχρέωση να θεσπίσει τα μέτρα που αφορούν την καθιέρωση ενιαίου τύπου θεώρησης προ της 1ης Ιανουαρίου 1996 7
ότι η καθιέρωση ενιαίου τύπου θεώρησης αποτελεί σημαντικό βήμα προς την κατεύθυνση της εναρμόνισης των πολιτικών θεώρησης 7 ότι το άρθρο 7Α της συνθήκης ορίζει ότι η εσωτερική αγορά περιλαμβάνει ένα χώρο χωρίς εσωτερικά σύνορα μέσα στον οποίο εξασφαλίζεται η ελεύθερη κυκλοφορία των προσώπων σύμφωνα με τις διατάξεις της συνθήκης 7 ότι το μέτρο αυτό πρέπει επίσης να θεωρείται ότι αποτελεί μέρος ενός συνεκτικού συνόλου, μαζί με τα μέτρα που υπάγονται στον τίτλο VI της συνθήκης για την Ευρωπαϊκή Ένωση 7
ότι η ενιαίου τύπου θεώρηση είναι ουσιώδες να περιλαμβάνει όλες τις απαραίτητες πληροφορίες και να πληροί εξαιρετικά υψηλές τεχνικές προδιαγραφές, ιδίως όσον αφορά τις εγγυήσεις κατά της παραποίησης και της πλαστογράφησης 7 ότι ο ενιαίος τύπος θεώρησης πρέπει επίσης να μπορεί να χρησιμοποιείται από όλα τα κράτη μέλη και να περιλαμβάνει κοινώς αναγνωρίσιμα στοιχεία ασφαλείας ορατά με γυμνό οφθαλμό 7
ότι ο παρών κανονισμός θεσπίζει μόνο τις προδιαγραφές οι οποίες δεν είναι απόρρητες 7 ότι οι εν λόγω προδιαγραφές πρέπει να συμπληρωθούν από άλλες οι οποίες πρέπει να παραμένουν απόρρητες προκειμένου να αποφεύγεται ο κίνδυνος παραποίησης και πλαστογράφησης και ότι σ'αυτές δεν μπορούν να περιλαμβάνονται ούτε προσωπικά δεδομένα ούτε αναφορά σ'αυτά 7 ότι την εξουσία για την έγκριση περαιτέρω προδιαγραφών θα πρέπει να την αναλάβει η Επιτροπή 7
ότι, για να διασφαλισθεί ότι οι σχετικές πληροφορίες δεν θα διαδίδονται σε μεγαλύτερο αριθμό προσώπων απ' ότι χρειάζεται, είναι επίσης ουσιώδες κάθε κράτος μέλος να αναθέτει σε ένα μόνον φορέα την εκτύπωση της θεώρησης ενιαίου τύπου, ενώ παράλληλα θα διατήρει την ευχέρεια, εφόσον παραστεί ανάγκη, να αλλάξει φορέα 7 ότι, για λόγους ασφαλείας, κάθε κράτος μέλος οφείλει να γνωστοποιήσει την επωνυμία του αρμόδιου φορέα στην Επιτροπή και στα λοιπά κράτη μέλη 7
ότι ο παρών κανονισμός, για να έχει πράγματι εμβέλεια, πρέπει να εφαρμόζεται για όλους τους τύπους θεώρησης που υπάγονται στο άρθρο 5 7 ότι τα κράτη μέλη θα πρέπει να έχουν την ευχέρεια να χρησιμοποιούν επίσης τον ενιαίο τύπο θεώρησης για θεωρήσεις που μπορούν να χρησιμοποιηθούν για σκοπούς άλλους από εκείνους του άρθρου 5, εφόσον υπάρχουν ορατές διαφορές με γυμνό οφθαλμό που αποκλείουν οιαδήποτε σύγχυση με την ενιαία θεώρηση 7
ότι, όσον αφορά τα δεδομένα προσωπικού χαρακτήρα που πρέπει να αναγράφονται στον ενιαίο τύπο θεώρησης σύμφωνα με το παράρτημα του παρόντος κανονισμού, θα πρέπει να λαμβάνεται μέριμνα για την τήρηση των διατάξεων που θεσπίζουν τα κράτη μέλη για την προστασία των δεδομένων καθώς και του σχετικού κοινοτικού δικαίου,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Οι θεωρήσεις που χορηγούν τα κράτη μέλη σύμφωνα με το άρθρο 5 έχουν τη μορφή μιας ενιαίου τύπου θεώρησης (αυτοκόλλητο). Είναι σύμφωνες προς τις προδιαγραφές που αναγράφονται στο παράρτημα.
Άρθρο 2
Συμπληρωματικές τεχνικές προδιαγραφές, οι οποίες εμποδίζουν την παραποίηση ή την πλαστογράφηση της θεώρησης, θεσπίζονται σύμφωνα με τη διαδικασία που καθορίζεται στο άρθρο 6.
Άρθρο 3
1. Οι προδιαγραφές που αναφέρονται στο άρθρο 2 είναι απόρρητες και δεν δημοσιεύονται. Γνωστοποιούνται μόνο στους φορείς που ορίζουν τα κράτη μέλη για την εκτύπωση και τα δεόντως εξουσιοδοτηθέντα πρόσωπα από κράτος μέλος ή την Επιτροπή.
2. Κάθε κράτος μέλος ορίζει ενιαίο φορέα, ο οποίος αναλαμβάνει την ευθύνη της εκτύπωσης των θεωρήσεων. Γνωστοποιεί την επωνυμία του εν λόγω φορέα στην Επιτροπή και στα άλλα κράτη μέλη. Ο ίδιος φορέας μπορεί να ορισθεί για τον σκοπό αυτό από δύο ή περισσότερα κράτη μέλη. Κάθε κράτος μέλος διατηρεί την ευχέρεια να αλλάξει φορέα. Ενημερώνει σχετικώς την Επιτροπή και τα λοιπά κράτη μέλη.
Άρθρο 4
1. Με την επιφύλαξη εκτενέστερων σχετικών διατάξεων στον τομέα της προστασίας των δεδομένων, τα πρόσωπα στα οποία έχει χορηγηθεί θεώρηση έχουν το δικαίωμα να επαληθεύουν τα προσωπικά δεδομένα τα εγγεγραμμένα στη θεώρηση αυτή και, ενδεχομένως, να ζητούν τη διόρθρωση ή την απαλοιφή τους.
2. Η ενιαίου τύπου θεώρηση δεν περιέχει άλλες αναγνώσιμες από μηχάνημα πληροφορίες εκτός από τα δεδομένα που εμφανίζονται επίσης στις θέσεις που περιγράφονται στα σημεία 6 έως 12 του παραρτήματος ή αναφέρονται στο αντίστοιχο ταξιδιωτικό έγγραφο.
Άρθρο 5
Για τους σκοπούς του παρόντος κανονισμού, ως «θεώρηση» ορίζεται εξουσιοδότηση που χορηγείται ή απόφαση που λαμβάνεται από κράτος μέλος, απαιτούμενη για την είσοδο στο έδαφός του με σκοπό:
- προβλεπόμενη παραμονή σ' αυτό το κράτος μέλος ή σε πλείονα κράτη μέλη, για περίοδο διαρκείας όχι μεγαλύτερης των τριών μηνών συνολικά,
- διέλευση μέσω του εδάφους ή της ζώνης διερχομένων σε αερολιμένα αυτού του κράτους μέλους ή πλειόνων κρατών μελών.
Άρθρο 6
1. Στην περίπτωση προσφυγής στη διαδικασία του παρόντος άρθρου, εφαρμόζονται οι ακόλουθες διατάξεις.
2. Η Επιτροπή επικουρείται από επιτροπή την οποία αποτελούν αντιπρόσωποι των κρατών μελών και της οποίας προεδρεύει ο αντιπρόσωπος της Επιτροπής.
Ο αντιπρόσωπος της Επιτροπής υπόβαλλει στην επιτροπή σχέδιο των μέτρων που πρέπει να ληφθούν. Η επιτροπή διατυπώνει τη γνώμη της για το σχέδιο αυτό μέσα σε προθεσμία που μπορεί να ορίσει ο προέδρος ανάλογα με τον επείγοντα χαρακτήρα του θέματος. Η γνώμη διατυπώνεται με την πλειοψηφία που προβλέπεται στο άρθρο 148 παράγραφος 2 της συνθήκης για την έκδοση των αποφάσεων που καλείται να λάβει το Συμβούλιο κατόπιν προτάσεως της Επιτροπής. Κατά τη ψηφοφορία στην επιτροπή, οι ψήφοι των αντιπροσώπων των κρατών μελών σταθμίζονται σύμφωνα με το προαναφερόμενο άρθρο. Ο πρόεδρος δεν λαμβάνει μέρος στην ψηφοφορία.
3. α) Η Επιτροπή θεσπίζει τα σχεδιαζόμενα μέτρα όταν είναι σύμφωνα με τη γνώμη της επιτροπής 7
β) όταν τα σχεδιαζόμενα μέτρα δεν είναι σύμφωνα με τη γνώμη της επιτροπής, ή ελλείψει γνώμης, η Επιτροπή υποβάλλει χωρίς καθυστέρηση στο Συμβούλιο πρόταση σχετικά με τα μέτρα που πρέπει να ληφθούν. Το Συμβούλιο αποφασίζει με ειδική πλειοψηφία.
Σε περίπτωση που το Συμβούλιο δεν αποφασίσει εντός προθεσμίας δύο μηνών, τα προτεινόμενα μέτρα θεσπίζονται από την Επιτροπή, εκτός εάν το Συμβούλιο αποφασίσει με απλή πλειοψηφία ότι αντιτίθεται προς τα εν λόγω μέτρα.
Άρθρο 7
Όταν τα κράτη μέλη χρησιμοποιούν τον ενιαίο τύπο θεώρησης για σκοπούς άλλους από αυτούς του άρθρου 5, πρέπει να λαμβάνονται τα κατάλληλα μέτρα ώστε να αποκλείεται κάθε σύγχυση με τη θεώρηση που προβλέπει το άρθρο 5.
Άρθρο 8
Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 1935/95 ΤΟΥ ΣΥΜΒΟΥΛΙΟΥ της 22ας Ιουνίου 1995 για την τροποποίηση του κανονισμού (ΕΟΚ) αριθ. 2092/91 περί του βιολογικού τρόπου παραγωγής γεωργικών προϊόντων και των σχετικών ενδείξεων στα γεωργικά προϊόντα και στα είδη διατροφής
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 43,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2),
τη γνώμη της Οικονομικής και Κοινωνικής Επιτροπής (3), Εκτιμώντας:
ότι, με τον κανονισμό (ΕΟΚ) αριθ. 2092/91 (4), η Επιτροπή έλαβε ειδική εντολή να επανεξετάσει ορισμένες διατάξεις του μέχρι την 1η Ιουλίου 1994 και να υποβάλει τυχόν προτάσεις για την ενδεχόμενη αναθεώρησή του 7
ότι είναι σκόπιμο να παραταθεί η ισχύς των διατάξεων που λήγουν την 1η Ιουλίου 1995 σχετικά με την επισήμανση των γεωργικών προϊόντων και των τροφίμων που περιέχουν συστατικά γεωργικής προέλευσης, τα οποία έχουν παραχθεί από παραγωγούς κατά την περίοδο μετατροπής της καλλιέργειάς τους σε βιολογική, προκειμένου να μπορέσουν οι παραγωγοί αυτοί, μέσω της κατάλληλης επισήμανσης των προϊόντων τους, να συμπεριλάβουν το συμπληρωματικό κόστος παραγωγής 7
ότι, από την επανεξέταση των άρθρων 5, 10 και 11, που είχε ζητήσει το Συμβούλιο πριν από την 1η Ιουλίου 1994, διαπιστώθηκε ότι χρειάζονται ορισμένες τεχνικές και συντακτικές βελτιώσεις σε αυτά τα άρθρα και σε ορισμένες άλλες διατάξεις, ώστε να εξασφαλίζεται η αποτελεσματική διαχείριση και εφαρμογή του κανονισμού 7 ότι, για το λόγο αυτό, δόθηκε προτεραιότητα στην κατάρτιση των τροποποιημένων αυτών κανόνων και, κατά συνέπεια, θα καθυστερήσει, για περιορισμένο χρονικό διάστημα, η κατάρτιση αντίστοιχων κανόνων για τον τομέα της ζωικής παραγωγής 7
ότι, από την επανεξέταση των διατάξεων σχετικά με την επισήμανση των τροφίμων τα οποία παρασκευάζονται μόνον εν μέρει από βιολογικώς παραγόμενα συστατικά γεωργικής προέλευσης, διαπιστώθηκε ότι οι εν λόγω διατάξεις πρέπει να βελτιωθούν ώστε, στην επισήμανση των εν λόγω τροφίμων, να τονίζονται περισσότερο τα βιολογικώς παραγόμενα συστατικά 7
ότι διαπιστώθηκε επίσης ότι η ένδειξη που προβλέπεται στο παράρτημα V πρέπει να διατηρηθεί σε εθελοντική βάση αλλά ότι πρέπει επίσης να περιοριστεί η χρήση της στις πωλήσεις προσυσκευασμένων τροφίμων ή στις απευθείας πωλήσεις προϊόντων από τον παραγωγό ή τον παρασκευαστή στο τελικό καταναλωτή, υπό τη προϋπόθεση ότι η φύση του προϊόντος μπορεί να αναγνωρίζεται χωρίς αμφιβολία, ώστε να αποφεύγεται κάθε κατάχρηση 7
ότι το πολλαπλασιαστικό υλικό πρέπει να προέρχεται από φυτά βιολογικής καλλιέργειας αλλά ότι απαιτείται παρέκκλιση προκειμένου να μπορούν οι παραγωγοί να χρησιμοποιούν, κατά τη διάρκεια μεταβατικής περιόδου, συμβατικό πολλαπλασιαστικό υλικό στην περίπτωση που δεν υπάρχει διαθέσιμο πολλαπλασιαστικό υλικό που να προέρχεται από φυτά βιολογικής καλλιέργειας 7
ότι, για τους ίδιους λόγους, τα ολόκληρα φυτάρια που λαμβάνονται σε συμβατική μέθοδο και προορίζονται για φύτευση για την παραγωγή φυτών πρέπει να μπορούν να χρησιμοποιούνται κατά τη διάρκεια μεταβατικής περιόδου 7
ότι δεν έχουν περιληφθεί στο παράρτημα ΙΙ του κανονισμού ορισμένα προϊόντα που χρησιμοποιούνταν πριν από την έκδοση του κανονισμού (ΕΟΚ) αριθ. 2092/91 σύμφωνα με τους κώδικες πρακτικής της βιολογικής καλλιέργειας που εφαρμόζονται στην Κοινότητα 7 ότι τα προϊόντα αυτά πρέπει να μπορούν να χρησιμοποιούνται εφόσον επιτρέπεται η χρήση τους και στη συμβατική γεωργία 7
Άρθρο 1
Ο κανονισμός (ΕΟΚ) αριθ. 2092/92 τροποποιείται ως εξής:
1. Στο άρθρο 1 παράγραφος 2, η ημερομηνία «1η Ιουλίου 1992» αντικαθίσταται από την ημερομηνία «30 Ιουνίου 1995».
2. Στο άρθρο 4, το σημείο 2 αντικαθίσταται από το ακόλουθο κείμενο:
«2. "παραγωγή": οι πραγματοποιούμενες στη γεωργική εκμετάλλευση εργασίες παραγωγής, συσκευασίας και πρώτης επισήμανσης ως προϊόντων βιολογικής παραγωγής των γεωργικών προϊόντων της εκμετάλλευσης αυτής.».
3. Στο άρθρο 4, το σημείο 3 αντικαθίσταται από το ακόλουθο κείμενο:
«3. "παρασκευή": οι εργασίες συντήρησης ή/και μεταποίησης γεωργικών προϊόντων, καθώς και η συσκευασία ή/και οι τροποποιήσεις της παρουσίασης του τρόπου βιολογικής παραγωγής στην επισήμανση των αμεταποίητων, συντηρημένων ή/και μεταποιημένων προϊόντων.»
4. Στο άρθρο 4, το σημείο 6 αντικαθίσταται από το ακόλουθο κείμενο:
«6. "συστατικά": οι ουσίες, συμπεριλαμβανομένων των προσθέτων, που χρησιμοποιούνται για την παρασκευή των προϊόντων που αναφέρονται στο άρθρο 1 παράγραφος 1 στοιχείο β), όπως ορίζονται στο άρθρο 6 παράγραφος 4 της οδηγίας 79/112/ΕΟΚ περί προσεγγίσεως των νομοθεσιών των κρατών μελών των αναφερομένων στην επισήμανση, παρουσίαση και διαφήμιση των ειδών διατροφής.».
5. Στο άρθρο 4, προστίθενται τα ακόλουθα σημεία:
«9. "προσυσκευασμένο τρόφιμο": η μονάδα πώλησης όπως ορίζεται στο άρθρο 1 παράγραφος 3 στοιχείο β) της οδηγίας 79/112/ΕΟΚ 7
10. "κατάλογος συστατικών" ο κατάλογος συστατικών που αναφέρεται στο άρθρο 6 της οδηγίας 79/112/ΕΟΚ.».
6. Στο άρθρο 2, στο άρθρο 5 παράγραφος 1 στοιχείο β), στο άρθρο 9 παράγραφος 9 στοιχείο α), στο άρθρο 11 παράγραφος 1 στοιχείο β), στο άρθρο 11 παράγραφος 2 στοιχείο α) και στο άρθρο 11 παράγραφος 6 στοιχείο α) αντί για «άρθρα 6 και 7» τίθεται «άρθρο 6».
7. Στο άρθρο 5 παράγραφος 1, προστίθεται το ακόλουθο εδάφιο:
«δ) για τα προϊόντα που παρασκευάζονται μετά την 1η Ιανουαρίου 1997, στην επισήμανση αναφέρεται το όνομα ή/και ο κωδικός αριθμός της αρχής ή του οργανισμού ελέγχου στον οποίο υπόκειται ο παραγωγός. Η επιλογή του ονόματος ή του κωδικού αριθμού είναι αρμοδιότητα του κράτους μέλους το οποίο κοινοποιεί την απόφασή του στην Επιτροπή.».
8. Το κείμενο του άρθρου 5 παράγραφος 2 διαγράφεται.
9. Το άρθρο 5 παράγραφος 3 αντικαθίσταται από το ακόλουθο κείμενο:
«3. Στην επισήμανση και τη διαφήμηση προϊόντος που αναφέρεται στο άρθρο 1 παράγραφος 1 στοιχείο β), η ονομασία πώλησης του προϊόντος μπορεί να φέρει ενδείξεις που να αναφέρονται στο βιολογικό τρόπο παραγωγής μόνον εφόσον:
α) τουλάχιστον το 95 % των γεωργικής προέλευσης συστατικών του προϊόντος είναι προϊόντα ή προέρχονται από προϊόντα παραγόμενα σύμφωνα με τους κανόνες του άρθρου 6 ή εισαγόμενα από τρίτες χώρες στο πλαίσιο του καθεστώτος του άρθρου 11 7
β) όλα τα άλλα γεωργικής προέλευσης συστατικά του προϊόντος περιλαμβάνονται στο παράρτημα VI σημείο Γ ή έχουν επιτραπεί προσωρινά από κράτος μέλος σύμφωνα με τα τυχόν εκτελεστικά μέτρα που θεσπίζονται, ανάλογα με την περίπτωση, βάσει της παραγράφου 7 7
γ) το προϊόν περιέχει μόνον ουσίες του παραρτήματος VI σημείο Α, ως συστατικά μη γεωργικής προέλευσης 7
δ) το προϊόν ή τα γεωργικής προέλευσης συστατικά του, που αναφέρονται στο στοιχείο α) δεν έχουν υποβληθεί σε επεξεργασία με ουσίες που δεν περιέχονται στο παράρτημα VI σημείο β 7
ε) το προϊόν ή τα συστατικά του δεν έχουν υποβληθεί σε επεξεργασία με ιοντίζουσες ακτινοβολίες 7
στ) το προϊόν έχει παρασκευαστεί ή εισαχθεί από επιχείρηση που υπόκειται στα μέτρα ελέγχου των άρθρων 8 και 9 7
ζ) για τα προϊόντα που παρασκευάζονται μετά την 1η Ιανουαρίου 1997, στην επισήμανση αναφέρεται το όνομα ή/και ο κωδικός αριθμός της αρχής ή του οργανισμού ελέγχου στον οποίο υπόκειται η επιχείρηση που πραγματοποίησε την τελευταία εργασία παρασκευής. Η επιλογή του ονόματος ή του κωδικού αριθμού είναι αρμοδιότητα του κράτους μέλους το οποίο κοινοποιεί την απόφαση του στην Επιτροπή.
Η ένδειξη που αναφέρεται στο βιολογικό τρόπο παραγωγής πρέπει να καθιστά σαφές ότι πρόκειται για γεωργικό τρόπο παραγωγής και πρέπει να συνοδεύεται από αναφορά στα σχετικά συστατικά γεωργικής προέλευσης, εκτός εάν αυτό αναφέρεται σαφώς στον κατάλογο των συστατικών.».
10. Στο άρθρο 5, η παράγραφος 4 αντικαθίσταται από το ακόλουθο κείμενο:
«4. Γεωργικής προέλευσης συστατικά μπορούν να περιλαμβάνονται στο παράρτημα VI σημείο Γ μόνον εάν αποδεικνύεται ότι πρόκειται για συστατικά γεωργικής προέλευσης τα οποία δεν παράγονται στην Κοινότητα σε επαρκή ποσότητα σύμφωνα με τους κανόνες του άρθρου 6, ή δεν μπορούν να εισαχθούν από τρίτες χώρες σύμφωνα με τους κανόνες του άρθρου 11.».
11. Στο άρθρο 5, η παράγραφος 5 αντικαθίσταται από το ακόλουθο κείμενο:
«5. Τα προϊόντα που επισημαίνονται ή διαφημίζονται σύμφωνα με τις παραγράφους 1 ή 3 είναι δυνατόν να φέρουν ενδείξεις όσον αφορά τη μετατροπή της καλλιέργειας σε βιολογική υπό τον όρο ότι:
α) καλύπτονται πλήρως οι απαιτήσεις της παραγράφου 1 ή της παραγράφου 3, πλην της απαιτήσεως που αφορά τη διάρκεια της περιόδου μετατροπής που αναφέρεται στο σημείο 1 του παραρτήματος Ι 7
β) έχει τηρηθεί περίοδος μετατροπής τουλάχιστον δώδεκα μηνών πριν από τη συγκομιδή 7
γ) οι εν λόγω ενδείξεις δεν παραπλανούν τον αγοραστή του προϊντος όσον αφορά τη διαφορετική του φύση σε σχέση με τα προϊόντα που πληρούν όλες τις απαιτήσεις της παραγράφου 1 ή της παραγράφου 3. Μετά την 1η Ιανουαρίου 1996, οι εν λόγω ενδείξεις πρέπει να έχουν τη μορφή της φάσης "προϊόν καλλιέργειας που έχει μετατραπεί σε βιολογική", ενώ το χρώμα, το μέγεθος και ο τύπος γραμμάτων των ενδείξεων αυτών δεν πρέπει να είναι εμφανέστερα από την ονομασία πώλησης του προϊόντος. Σ' αυτή την ένδειξη, οι λέξεις "βιολογική καλλιέργεια" δεν πρέπει να είναι εμφανέστερες από τις λέξεις "προϊόν καλλιέργειας που έχει μετατραπεί σε," 7
δ) το προϊόν περιέχει μόνο ένα συστατικό γεωργικής προέλευσης 7
ε) για τα προϊόντα που παρασκευάζονται μετά την 1η Ιανουαρίου 1997, στην επισήμανση αναφέρεται το όνομα ή/και ο κωδικός αριθμός της αρχής ή του οργανισμού ελέγχου στον οποίο υπόκειται η επιχείρηση που πραγματοποίησε την τελευταία εργασία παραγωγής ή παρασκευής. Η επιλογή του ονόματος και/ή του κωδικού αριθμού είναι αρμοδιότητα του κράτους μέλους το οποίο κοινοποιεί την απόφασή του στην Επιτροπή.».
12. Στο άρθρο 5, μετά την παράγραφο 5 προστίθεται η ακόλουθη παράγραφος:
«5α. Με την επιφύλαξη των διατάξεων της παραγράφου 3, στην επισήμανση και στη διαφήμιση προϊόντος που αναφέρεται στο άρθρο 1 παράγραφος 1 στοιχείο β), είναι δυνατόν να περιέχονται ενδείξεις σχετικά με τον βιολογικό τρόπο παραγωγής μόνον υπό τους ακόλουθους όρους:
α) τουλάχιστον το 70 % των γεωργικής προέλευσης συστατικών του προϊόντος είναι προϊόντα ή προέρχονται από προϊόντα παραγόμενα σύμφωνα με τους κανόνες του άρθρου 6 ή εισαγόμενα από τρίτες χώρες στο πλαίσιο του καθεστώτος του αρθρου 11 7
β) όλα τα άλλα γεωργικής προέλευσης συστατικά του προϊόντος περιέχονται στο παράρτημα VI σημείο Γ ή έχουν προσωρινά επιτραπεί από ένα κράτος μέλος σύμφωνα με τυχόν εκτελεστικά μέτρα που θεσπίζονται, ανάλογα με την περίπτωση, βάσει της παραγράφου 7 7
γ) οι ενδείξεις που αναφέρονται στο βιολογικό τρόπο παραγωγής περιλαμβάνονται στον κατάλογο συστατικών και αφορούν σαφώς μόνον τα συστατικά που παράγονται σύμφωνα με τους κανόνες του άρθρου 6 ή εισάγονται από τρίτες χώρες στο πλαίσιο του καθεστώτος του άρθρου 11 7 οι ενδείξεις αυτές πρέπει να είναι του ιδίου χρώματος, μεγέθους και τύπου γραμμάτων με τις άλλες ενδείξεις του καταλόγου συστατικών. Οι ενδείξεις αυτές πρέπει επίσης να εμφανίζονται χωριστά, στο ίδιο οπτικό πεδίο με την ονομασία πώλησης, και να περιλαμβάνουν το ποσοστό συστατικών γεωργικής προέλευσης ή παράγωγων συστατικών γεωργικής προέλευσης που έχουν παραχθεί σύμφωνα με τους κανόνες του άρθρου 6 ή έχουν εισαχθεί από τρίτες χώρες στα πλαίσια του καθεστώτος του άρθρου 11. Η ένδειξη αυτή δεν πρέπει να είναι χρώματος, μεγέθους ή τύπου γραμμάτων που να την καθιστούν εμφανέστερη από την ονομασία πώλησης του προϊόντος 7 η ένδειξη αυτή πρέπει να έχει την ακόλουθη μορφή: "Χ % των συστατικών γεωργικής προέλευσης έχουν παραχθεί σύμφωνα με τους κανόνες της βιολογικής παραγωγής" 7
δ) το προϊόν περιέχει μόνον ουσίες του παραρτήματος VI σημείο Α ως συστατικά μη γεωργικής προέλευσης 7
ε) το προϊόν ή τα γεωργικής προέλευσης συστατικά του που αναφέρονται στο στοιχείο α) δεν έχουν υποβληθεί σε επεξεργασία με ουσίες μη προβλεπόμενες στο παράρτημα VI σημείο Β 7
στ) το προϊόν ή τα συστατικά του δεν έχουν υποβληθεί σε επεξεργασία με ιοντίζουσες ακτινοβολίες 7
ζ) το προϊόν έχει παρασκευαστεί ή εισαχθεί από επιχείρηση που υπόκειται στα μέτρα ελέγχου των άρθρων 8 και 9 7
η) για τα προϊόντα που παρασκευάζονται μετά την 1η Ιανουαρίου 1997, στην επισήμανση αναφέρεται το όνομα ή/και ο κωδικός αριθμός της αρχής ή του οργανισμού ελέγχου στον οποίο υπόκειται η επιχείρηση που πραγματοποίησε την τελευταία πράξη παρασκευής. Η επιλογή του ονόματοςή/και του κωδικού αριθμού είναι αρμοδιότητα του κράτους μέλους το οποίο κοινοποιεί την απόφασή του στην Επιτροπή.».
13. Η παράγραφος 6 του άρθρου 5 αντικαθίσταται από το ακόλουθο κείμενο:
«6. Κατά τη διάρκεια μεταβατικής περιόδου η οποία λήγει στις 31 Δεκεμβρίου 1997, η επισήμανση και η διαφήμιση ενός προϊόντος το οποίο αναφέρεται στο άρθρο 1 παράγραφος 1 στοιχείο β) και το οποίο έχει παρασκευαστεί εν μέρει από συστατικά που δεν πληρούν τις απαιτήσεις της παραγράφου 3 στοιχείο α) μπορούν να αναφέρονται στο βιολογικό τρόπο παραγωγής υπό την προϋπόθεση ότι:
α) τουλάχιστον το 50 % των συστατικών γεωργικής προέλευσης πληρούν τις απαιτήσεις της παραγράφου 3 στοιχείο α) 7
β) το προϊόν πληροί τις απαιτήσεις της παραγράφου 3 στοιχεία γ), δ), ε), στ) 7
γ) οι ενδείξεις του τρόπου βιολογικής παραγωγής:
- περιέχονται μόνον στον κατάλογο συστατικών σύμφωνα με την οδηγία 79/112/ΕΟΚ, όπως τροποποιήθηκε τελευταία από την οδηγία 89/395/ΕΟΚ 7
- αναφέρονται σαφώς μόνον στα συστατικά που έχουν ληφθεί σύμφωνα με τους κανόνες των άρθρων 6 ή εισάγονται σύμφωνα με τις διατάξεις του άρθρου11 7
δ) τα συστατικά και η αντίστοιχη περιεκτικότητά τους αναγράφονται στον κατάλογο συστατικών κατά φθίνουσα τάξη μεγέθους κατά βάρος 7
ε) οι ενδείξεις στον κατάλογο συστατικών είναι του ιδίου χρώματος, μεγέθους και τύπου γραμμάτων.».
14. Το πρώτο εδάφιο του άρθρου 5 παράγραφος 8 αντικαθίσταται από το ακόλουθο κείμενο:
«8. Περιοριστικοί κατάλογοι των ουσιών και προϊόντων που αναφέρονται στην παράγραφο 3 στοιχεία β), γ) και δ) και στην παράγραφο 5α στοιχεία β), γ), δ) και ε), θα καταρτιστούν στο παράρτημα VI τμήματα Α, Β και Γ, με τη διαδικασία του άρθρου 14.».
15. Το άρθρο 5 παράγραφος 9 αντικαθίσταται και συμπληρώνεται από το ακόλουθο κείμενο:
«9. Για τον υπολογισμό των ποσοστών που αναφέρονται στην παράγραφο 3 και στην παράγραφο 6, εφαρμόζονται οι κανόνες των άρθρων 6 και 7 της οδηγίας 79/112/ΕΟΚ.
10. Στα προϊόντα που ορίζονται στο άρθρο 1 παράγραφος 1, τα συστατικά που παράγονται σύμφωνα με τους κανόνες του άρθρου 6 δεν πρέπει να παρουσιάζονται μαζί με τα συστατικά που είναι ίδια αλλά τα οποία δεν παράγονται σύμφωνα με τους κανόνες αυτούς.
11. Πριν από την 1η Ιανουαρίου 1999, η Επιτροπή επανεξετάζει τις διατάξεις του παρόντος άρθρου και του άρθρου 10 και υποβάλλει τις κατάλληλες προτάσεις για την ενδεχόμενη αναθεώρησή τους.».
16. Το άρθρο 6 αντικαθίσταται από το ακόλουθο κείμενο:
«Άρθρο 6
1. Η μέθοδος βιολογικής παραγωγής συνεπάγεται ότι, για την παραγωγή προϊόντων που αναφέρονται στο άρθρο 1 παράγραφος 1 στοιχείο α), πλην των σπόρων και του αγενούς πολλαπλαστιαστικού υλικού:
α) πρέπει να πληρούνται τουλάχιστον οι απαιτήσεις του παραρτήματος Ι και, ανάλογα με την περίπτωση, οι σχετικοί κανόνες εφαρμογής 7
β) μόνον τα προϊόντα που αποτελούνται από ουσίες των παραρτημάτων Ι και ΙΙ επιτρέπεται να χρησιμοποιύνται ως φυτοφάρμακα, απορρυπαντικά, λιπάσματα, βελτιωτικά του εδάφους ή για άλλους σκοπούς που διευκρινίζονται στο παράρτημα ΙΙ όσον αφορά ορισμένες ουσίες. Τα προϊόντα αυτά μπορούν να χρησιμοποιούνται μόνον υπό τις ειδικές προϋποθέσεις που καθορίζονται στα παραρτήματα Ι και ΙΙ, εφόσον η αντίστοιχη χρήση τους επιτρέπεται στη γενική γεωργία στα ενδιαφερόμενα κράτη μέλη σύμφωνα με τις σχετικές κοινοτικές διατάξεις ή τις εθνικές διατάξεις που είναι σύμφωνες με την κοινοτική νομοθεσία 7
γ) χρησιμοποιούνται μόνον σπόροι και αγενές πολλαπλασιαστικό υλικό που παράγονται σύμφωνα με τη μέθοδο βιολογικής παραγωγής η οποία αναφέρεται στην παράγραφο 2.
2. Η μέθοδος βιολογικής παραγωγής συνεπάγεται ότι, για τους σπόρους και το αγενές πολλαπλασιαστικό υλικό, το μητρικό φυτό, στην περίπτωση σπόρων, και το ή τα μητρικά φυτά, στην περίπτωση αγενούς πολλαπλασιαστικού υλικού, έχουν παραχθεί σύμφωνα με τις διατάξεις των στοιχείων α) και β) της παραγράφου 1 επί μία τουλάχιστον γενεά ή, για τα πολυετή φυτά, επί δύο καλλιεργητικές περιόδους.
3. α) Κατά παρέκκλιση από την παράγραφο 1 στοιχείο γ), κατά τη διάρκεια μεταβατικής περιόδου που λήγει στις 31 Δεκεμβρίου 2000 και με τη συμφωνία της αρμόδιας αρχής του κράτους μέλους, μπορούν να χρησιμοποιούνται σπόροι και αγενές πολλαπλασιαστικό υλικό που δεν παράγονται σύμφωνα με τη μέθοδο βιολογικής παραγωγής, εφόσον οι χρήστες του πολλαπλαστιαστικού αυτού υλικού μπορούν να αποδείξουν στον οργανισμό ή την αρχή ελέγχου του κράτους μέλους ότι δεν μπόρεσαν να προμηθευτούν από την κοινοτική αγορά πολλαπλασιαστικό υλικό κατάλληλης ποικιλίας του συγκεκριμένου είδους που να ικανοποιεί τις απαιτήσεις της παραγράφου 2. Στην περίπτωση αυτή πρέπει να χρησιμοποιείται, εφόσον είναι διαθέσιμο στην κοινοτική αγορά, πολλαπλασιαστικό υλικό το οποίο δεν έχει υποστεί επεξεργασία με προϊόντα που δεν αναφέρονται στο παράρτημα ΙΙ σημείο Β. Τα κράτη μέλη ενημερώνουν τα άλλα κράτη μέλη και την Επιτροπή για τις εγκρίσεις που παρέχονται σύμφωνα με την παρούσα παράγραφο.
β) Με την διαδικασία του άρθρου 14 μπορεί να αποφασίζεται:
- η επιβολή, πριν από τις 31 Δεκεμβρίου 2000, περιορισμών του μεταβατικού μέτρου του στοιχείου α) όσον αφορά ορισμένα είδη ή/και τύπους πολλαπλαστιαστικού υλικού ή/και την έλλειψη χημικής επεξεργασίας,
- η διατήρηση, μετά της 31 Δεκεμβρίου 2000, της παρέκκλισης του στοιχείου α) όσον αφορά ορισμένα είδη ή/και τύπους πολλαπλαστιαστικού υλικού για όλη την Κοινότητα ή για ορισμένα τμήματά της,
- η εισαγωγή διαδικαστικών κανόνων και κριτηρίων σχετικά με την παρέκκλιση του στοιχείου α) και με τις σχετικές πληροφορίες που παρέχονται στις ενδιαφερόμενες επαγγελματικές οργανώσεις, στα άλλα κράτη μέλη και στην Επιτροπή.
4. Πριν από τις 31 Δεκεμβρίου 1999, η Επιτροπή επανεξετάζει τις διατάξεις του παρόντος άρθρου, ιδίως δε της παραγράφου 1 στοιχείο γ) και της παραγράφου 2, και υποβάλλει τις ενδεδειγμένες προτάσεις και την ενδεχόμενη αναθεώρησή τους.».
17. Μετά το άρθρο 6 προστίθεται το ακόλουθο κείμενο:
«Άρθρο 6α
1. Για τους σκοπούς του παρόντος άρθρου, ως φυτάρια νοούνται τα ολόκληρα φυτάρια που προορίζονται προς φύτευση για την παραγωγή φυτών.
2. Η μέθοδος βιολογικής παραγωγής συνεπάγεται ότι, όταν οι παραγωγοί χρησιμοποιούν φυτάρια, τα φυτάρια αυτά πρέπει να έχουν παραχθεί σύμφωνα με τις διατάξεις του άρθρου 6.
3. Κατά παρέκκλιση από την παράγραφο 2, τα φυτάρια που δεν έχουν ληφθεί με τη μέθοδο βιολογικής παραγωγής μπορούν να χρησιμοποιούνται κατά τη διάρκεια μεταβατικής περιόδου η οποία λήγει στις 31 Δεκεμβρίου 1997, εφόσον:
α) η αρμόδια αρχή του κράτους μέλους έχει επιτρέψει τη χρήση αφού ο ή οι χρήστες του υλικού αυτού αποδείξουν στον οργανισμό ή την αρχή ελέγχου του κράτους μέλους ότι δεν μπόρεσαν να προμηθευτούν από την αγορά κατάλληλη ποικιλία του συγκεκριμένου είδους 7
β) μετά τη σπορά, τα φυτάρια έχουν υποστεί επεξεργασία μόνον με προϊόντα του παραρτήματος ΙΙ, μέρη Α και Β 7
γ) τα φυτάρια προέρχονται από παραγωγό ο οποίος έχει αποδειχθεί σύστημα ελέγχου ισοδύναμο προς το σύστημα του άρθρου 9 και ο οποίος έχει δεχθεί να εφαρμόζει τον περιορισμό του στοιχείου β), η διάταξη αυτή αρχίζει να ισχύει την 1η Ιανουαρίου 1996 7
δ) μετά τη φύτευση, τα φυτάρια πρέπει να έχουν καλλιεργηθεί σύμφωνα με τις διατάξεις του άρθρου 6 παράγραφος 1 στοιχεία α) και β) επί έξι τουλάχιστον εβδομάδες πριν από τη συγκομιδή 7
ε) η επισήμανση των προόϊντων που περιέχουν συστατικά που προέρχονται από τα φυτάρια αυτά δεν μπορεί να περιέχει την ένδειξη που αναφέρεται στο άρθρο 10 7
στ) με την επιφύλαξη των τυχών περιορισμών που προκύπτουν από τη διαδικασία του άρθρου 4, οι εγκρίσεις που παρέχονται δυνάμει της παρούσας παραγράφου αποσύρονται μόλις παύσει η έλλειψη, εκπνέουν δε στις 31 Δεκεμβρίου 1997 το αργότερο.
4. α) Όταν έχει δοθεί η έγκριση που αναφέρεται στην παράγραφο 3, το κράτος μέλος κοινοποιεί αμέσως στα άλλα κράτη μέλη και την Επιτροπή:
- την ημερομηνία έγκρισης,,
- το όνομα της συγκεκριμένης ποικιλίας και του συγκεκριμένου είδους,
- τις απαιτούμενες ποσότητες και την αιτιολόγησή τους,
- την αναμενόμενη διάρκεια της έλλειψης,
- οποιαδήποτε άλλη πληροφορία ζητούν η Επιτροπή ή τα κράτη μέλη.
β) Εάν οι πληροφορίες που υποβάλλονται από ένα κράτος μέλος προς την Επιτροπή και προς το κράτος μέλος το οποίο έδωσε την έγκριση αποδεικνύουν ότι υπάρχει διαθέσιμη μια κατάλληλη ποικιλία κατά την περίοδο έλλειψης, το κράτος μέλος μπορεί να εξετάζει το ενδεχόμενο να αποσύρει την έγκριση ή να μειώσει την περίοδο ισχύος της και να ενημερώνει την Επιτροπή και τα άλλα κράτη μέλη σχετικά με τα μέτρα που λαμβάνει, εντός δέκα ημερών από την ημερομηνία παραλαβής της συγκεκριμένης πληροφορίας.
γ) Κατόπιν αιτήσεως ενός κράτους μέλους ή με πρωτοβουλία της Επιτροπής, η υπόθεση υποβάλλεται προς εξέταση στην επιτροπή που αναφέρεται στο άρθρο 14. Με τη διαδικασία του προαναφερόμενου άρθρου 14, είναι δυνατόν να αποφασίζεται ότι η έγκριση αποσύρεται ή ότι η περίοδος ισχύος της τροποποιείται.».
18. Στο άρθρο 7, μετά την παράγραφο 1, προστίθεται η ακόλουθη παράγραφος:
«1α. Οι όροι που προβλέπονται στην παράγραφο 1 δεν ισχύουν για τα προϊόντα που χρησιμοποιούνταν συνήθως πριν από την έκδοση του παρόντος κανονισμού σύμφωνα με τους κώδικες πρακτικής της βιολογικής καλλιέργειας που εφαρμόζονται στην Κοινότητα.».
19. Στο άρθρο 9 παράγραφος 1, η φράση «οι παραγωγοί ή παρασκευαστές των προϊόντων του άρθρου 1» αντικαθίσταται από τη φράση «οι επιχειρήσεις που παράγουν, παρασκευάζουν ή εισάγουν από τρίτες χώρες προϊόντα που αναφέρονται στο άρθρο 1.».
20. Στο άρθρο 9 παράγραφος 5 στοιχείο β), η λέξη «παρατυπίες» αντικαθίσταται από τις λέξεις «παρατυπίες ή/και παραβάσεις.».
21. Στο άρθρο 9 παράγραφος 6 στοιχείο γ), η λέξη «παρατυπίες» αντικαθίσταται από τις λέξεις «παρατυπίες ή/και παραβάσεις.».
22. Στο άρθρο 9 παράγραφος 6 στοιχείο δ), οι λέξεις «τις απαιτήσεις των παραγράφων 7, 8 και 9» αντικαθίστανται από τις λέξεις «τις απαιτήσεις των παραγράφων 7, 8, 9 και 11.».
23. Στο άρθρο 9, μετά την παράγραφο 6, προστίθεται η ακόλουθη παράγραφος:
«6α. Πριν από την 1η Ιανουαρίου 1996, τα κράτη μέλη χορηγούν ένα κωδικό αριθμό σε κάθε οργανισμό ή αρχή ελέγχου εγκεκριμένο ή οριζόμενο σύμφωνα με τις διατάξεις του παρόντος άρθρου, ενημερώνουν δε σχετικά τα άλλα κράτη μέλη και την Επιτροπή, η οποία δημοσιεύει αυτούς τους κωδικούς αριθμούς στον κατάλογο που αναφέρεται στο τελευταίο εδάφιο του άρθρου 15.».
24. Στο άρθρο 9 προστίθεται η ακόλουθη παράγραφος:
«11. Από την 1η Ιανουαρίου 1998 και με την επιφύλαξη των διατάξεων των παραγράφων 5 και 6, οι εγκεκριμένοι οργανισμοί ελέγχου πρέπει να πληρούν τις απαιτήσεις του προτύπου ΕΝ 45011 της 26ης Ιουνίου 1989.».
25. Στο άρθρο 10, η παράγραφος 1 αντικαθίσταται από το ακόλουθο κείμενο:
«1. Η ένδειξη ή/και ο λογότυπος που αναφέρεται στο παράρτημα V και με τα οποία υποδηλώνεται ότι τα προϊόντα είναι σύμφωνα προς το καθεστώς ελέγχου, μπορούν να τίθενται μόνο στην επισήμανση των προϊόντων του άρθρου 1 τα οποία:
α) πληρούν τις απαιτήσεις του άρθρου 5 παράγραφος 1 ή 3 7
β) κατά τη διάρκεια όλων των εργασιών παραγωγής και παρασκευής, υπόκεινται στο καθεστώς ελέγχου του άρθρου 9 7
γ) πωλούνται απευθείας, σε σφραγισμένες συσκευασίες, από τον παραγωγό ή τον παρασκευαστή στον τελικό καταναλωτή ή διατίθεται στο εμπόριο ως προσυσκευασμένα τρόφιμα 7 σε περίπτωση απ' ευθείας πώλησης από τον παραγωγό ή τον παρασκευαστή στον τελικό καταναλωτή, δεν απαιτείται σφραγισμένη συσκευασία όταν η επισήμανση επιτρέπει τον σαφή και αδιαμφισβήτητο προσδιορισμό του προϊόντος το οποίο αφορά η ένδειξη αυτή 7
δ) φέρουν στην επισήμανση το όνομα ή/και την εμπορική επωνυμία του παραγωγού, του παρασκευαστή ή του πωλητή καθώς και το όνομα ή τον κωδικό αριθμό της αρχής ή του οργανισμού ελέγχου, και οποιαδήποτε άλλη ένδειξη που απαιτείται σύμφωνα με τις κανονιστικές διατάξεις στον τομέα της επισήμανσης των τροφίμων σύμφωνα με την κοινοτική νομοθεσία.».
26. Στο άρθρο 10 παράγραφος 3 στοιχείο α), οι λέξεις «άρθρα 5, 6, και 7» αντικαθίστανται από τις λέξεις «άρθρα 5 και 6.».
27. Οι παράγραφοι 5, 6 και 7 του άρθρου 10 αντικαθίστανται από το ακόλουθο κείμενο:
«Γενικά εκτελεστικά μέτρα
Άρθρο 10α
1. Όταν ένα κράτος μέλος διαπιστώνει, σε προϊόν που προέρχεται από άλλο κράτος μέλος και φέρει ενδείξεις που προβλέπονται στο άρθρο 2 ή/και στο παράρτημα V, παρατυπίες ή παραβάσεις όσον αφορά την εφαρμογή του παρόντος κανονισμού, ενημερώνει σχετικά το κράτος μέλος που έχει ορίσει την αρχή ελέγχου ή έχει εγκρίνει τον οργανισμό ελέγχου καθώς και την Επιτροπή.
2. Τα κράτη μέλη λαμβάνουν τα απαραίτητα μέτρα προς αποφυγή δόλιας χρησιμοποίησης των ενδείξεων που αναφέρονται στο άρθρο 2 ή/και στο παράρτημα V.».
28. Στο άρθρο 11 παράγραφος 3 στοιχείο α), οι λέξεις «ελεγκτικής αρχής» αντικαθίστανται από τις λέξεις «οργανισμού ή/και αρχής ελέγχου».
29. Στο άρθρο 11 παράγραφος 6 στοιχείο α), η ημερομηνία «31 Ιουλίου 1995» αντικαθίσταται από την ημερομηνία «31 Δεκεμβρίου 2002».
30. Στο άρθρο 11 παράγραφος 6 στοιχείο α), η τελευταία φράση αντικαθίσταται από το ακόλουθο κείμενο:
«Παύει να ισχύει από τη στιγμή που ληφθεί απόφαση να συμπεριληφθεί μια τρίτη χώρα στον κατάλογο που αναφέρεται στην παράγραφο 1 στοιχείο α), εκτός εάν η άδεια αφορά προϊόν που παράγεται σε περιφέρεια η οποία δεν διευκρινίζεται στην απόφαση που αναφέρεται στην παράγραφο 1 στοιχείο α) και η οποία δεν εξετάστηκε στο πλαίσιο της αίτησης που υποβλήθηκε από την τρίτη χώρα. Ενή η τρίτη αυτή χώρα συμφώνησε να συνεχιστεί το καθεστώς άδειας που προβλέπεται στην παρούσα παράγραφο.».
31. Στο άρθρο 11 προστίθεται η ακόλουθη παράγραφος:
«7. Η Επιτροπή δύναται, με τη διαδικασία του άρθρου 14 και αιτήσει κράτους μέλους, να εγκρίνει έναν οργανισμό ελέγχου τρίτης χώρας που έχει προηγουμένως αξιολογηθεί από το οικείο κράτος μέλος, και να τον προσθέτει στον κατάλογο της παραγράφου 1α). Η Επιτροπή κοινοποιεί την αίτηση στην οικεία τρίτη χώρα.».
32. Στο άρθρο 13, η ακόλουθη περίπτωση παρεμβάλλεται πριν από την πρώτη περίπτωση:
«- λεπτομέρειες εφαρμογής του παρόντος κανονισμού.».
33. Στο άρθρο 13, η τελευταία περίπτωση αντικαθίσταται από το ακόλουθο κείμενο:
«- οι τροποποιήσεις του παραρτήματος V προκειμένου να καθιερωθεί κοινοτικός λογότυπος ο οποίος είτε θα χρησιμοποιείται μαζί με την ένδειξη πιστότητας προς το σύστημα ελέγχου είτε θα την αντικαθιστά.».
Άρθρο 2
Ο παρών κανονισμός αρχίζει να ισχύει επτά ημέρες μετά τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 2694/95 ΤΗΣ ΕΠΙΤΡΟΠΗΣ της 21ης Νοεμβρίου 1995 για κατάταξη εμπορευμάτων στη συνδυασμένη ονοματολογία
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2658/87 του Συμβουλίου της 23ης Ιουλίου 1987 για τη δασμολογική και στατιστική ονοματολογία και για το κοινό δασμολόγιο (1), όπως τροποποιήθηκε τελευταία από τον κανονισμό (ΕΚ) αριθ. 2588/95 της Επιτροπής (2), και ιδίως το άρθρο 9,
Εκτιμώντας:
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το εμπόρευμα που περιγράφεται στη στήλη 1 του προσαρτημένου πίνακα κατατάσσεται στη συνδυασμένη ονοματολογία στον αντίστοιχο κωδικό ΣΟ που σημειώνεται στη στήλη 2 του εν λόγω πίνακα.
Άρθρο 2
Οι δεσμευτικές δασμολογικές πληροφορίες που παρέχονται από τις τελωνειακές αρχές των κρατών μελών και δεν είναι σύμφωνες με το δίκαιο που καθορίζει ο παρών κανονισμός να μπορούν να συνεχίσουν να αποτελούν αντικείμενο επίκλησης, σύμφωνα με τις διατάξεις του άρθρου 12 παράγραφος 6 του κανονισμού (ΕΟΚ) αριθ. 2913/92, κατά τη διάρκεια περιόδου τριών μηνών.
Άρθρο 3
Ο παρών κανονισμός αρχίζει να ισχύει την εικοστή πρώτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 2802/95 ΤΗΣ ΕΠΙΤΡΟΠΗΣ της 4ης Δεκεμβρίου 1995 για κατάταξη εμπορευμάτων στη συνδυασμένη ονοματολογία
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2658/87 του Συμβουλίου της 23ης Ιουλίου 1987 για τη δασμολογική και στατιστική ονοματολογία και για το κοινό δασμολόγιο (1), όπως τροποποιήθηκε τελευταία από τον κανονισμό (ΕΚ) αριθ. 2588/95 της Επιτροπής (2), και ιδίως το άρθρο 9,
Εκτιμώντας:
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το εμπόρευμα που περιγράφεται στη στήλη 1 του προσαρτημένου πίνακα του παραρτήματος κατατάσσεται στη συνδυασμένη ονοματολογία στον αντίστοιχο κωδικό ΣΟ που σημειώνεται στη στήλη 2 του εν λόγω πίνακα.
Άρθρο 2
Οι δεσμευτικές δασμολογικές πληροφορίες που παρέχονται από τις τελωνειακές αρχές των κρατών μελών και δεν είναι σύμφωνες με το δίκαιο που καθορίζει ο παρών κανονισμός μπορούν να συνεχίσουν να αποτελούν αντικείμενο επίκλησης, σύμφωνα με τις διατάξεις του άρθρου 12 παράγραφος 6 του κανονισμού (ΕΟΚ) αριθ. 2913/92, κατά τη διάρκεια περιόδου τριών μηνών.
Άρθρο 3
Ο παρών κανονισμός αρχίζει να ισχύει την εικοστή πρώτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 2805/95 ΤΗΣ ΕΠΙΤΡΟΠΗΣ της 5ης Δεκεμβρίου 1995 για τον καθορισμό των επιστροφών κατά την εξαγωγή στον αμπελοοινικό τομέα και για την κατάργηση του κανονισμού (ΕΟΚ) αριθ. 2137/93
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 822/87 του Συμβουλίου της 16ης Μαρτίου 1987 περί κοινής οργανώσεως της αμπελοοινικής αγοράς (1), όπως τροποποιήθηκε τελευταία από τον κανονισμό (ΕΚ) αριθ. 1544/95 (2), και ιδίως το άρθρο 55 παράγραφος 8,
Εκτιμώντας:
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
1. Οι επιστροφές κατά την εξαγωγή που προβλέπονται στο άρθρο 55 του κανονισμού (ΕΟΚ) αριθ. 822/87, καθορίζονται στο παράρτημα του παρόντος κανονισμού.
2. Ο κανονισμός (ΕΟΚ) αριθ. 2137/93 καταργείται.
Άρθρο 2
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 2916/95 ΤΗΣ ΕΠΙΤΡΟΠΗΣ της 18ης Δεκεμβρίου 1995 για τροποποίηση ορισμένων κανονισμών περί κοινής οργανώσεως αγοράς στους τομείς του κρέατος πουλερικών και των αυγών και περί κοινού συστήματος εμπορίας για την ωοαλβουμίνη και την γαλακτοαλβουμίνη
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 234/79 του Συμβουλίου της 5ης Φεβρουαρίου 1979 περί διαδικασίας προσαρμογής της ονοματολογίας του κοινού δασμολογίου που χρησιμοποιείται για τα γεωργικά προϊόντα (1), όπως τροποποιήθηκε από τον κανονισμό (ΕΟΚ) αριθ. 3209/89 (2), και ιδίως το άρθρο 2 παράγραφος 1,
τον κανονισμό (ΕΟΚ) αριθ. 2771/75 του Συμβουλίου της 29ης Οκτωβρίου 1975 περί κοινής οργανώσεως αγοράς στον τομέα των αυγών (3), όπως τροποποιήθηκε τελευταία από την πράξη προσχώρησης της Αυστρίας, της Φινλανδίας και της Σουηδίας και από τον κανονισμό (ΕΚ) αριθ. 3290/94 (4), και ιδίως το άρθρο 3 παράγραφος 2, το άρθρο 5 παράγραφος 4, το άρθρο 6 παράγραφος 4 και το άρθρο 18 παράγραφος 13,
τον κανονισμό (ΕΟΚ) αριθ. 2777/75 του Συμβουλίου της 29ης Οκτωβρίου 1975 περί κοινής οργανώσεως αγοράς στον τομέα του κρέατος πουλερικών (5), όπως τροποποιήθηκε τελευταία από την πράξη προσχώρησης της Αυστρίας, της Φινλανδίας και της Σουηδίας και από τον κανονισμό (ΕΚ) αριθ. 3290/94, και ιδίως το άρθρο 5 παράγραφος 4 και το άρθρο 8 παράγραφος 12,
τον κανονισμό (ΕΟΚ) αριθ. 2783/75 του Συμβουλίου της 29ης Οκτωβρίου 1975 περί κοινού συστήματος εμπορίας για την ωοαλβουμίνη και τη γαλακτοαλβουμίνη (6), όπως τροποποιήθηκε τελευταία από την πράξη προσχώρησης της Αυστρίας, της Φινλανδίας και της Σουηδίας και από τον κανονισμό (ΕΚ) αριθ. 3290/94, και ιδίως το άρθρο 2 παράγραφος 2, το άρθρο 3 παράγραφος 4 και το άρθρο 4 παράγραφος 4,
τον κανονισμό (ΕΟΚ) αριθ. 715/90 του Συμβουλίου της 5ης Μαρτίου 1990 σχετικά με το καθεστώς που εφαρμόζεται στα γεωργικά προϊόντα και σε ορισμένα εμπορεύματα που προκύπτουν από τη μεταποίηση των γεωργικών προϊόντων, καταγωγής των κρατών ΑΚΕ ή των υπεροποντίων χωρών και εδαφών (7), όπως τροποποιήθηκε τελευταία από τον κανονισμό (ΕΚ) αριθ. 2484/94 (8), και ιδίως το άρθρο 27 παράγραφος 2,
τον κανονισμό (ΕΚ) αριθ. 3491/93 του Συμβουλίου της 13ης Δεκεμβρίου 1993 σχετικά με ορισμένες λεπτομέρειες εφαρμογής της ευρωπαϊκής συμφωνίας περί συνδέσεως μεταξύ των Ευρωπαϊκών Κοινοτήτων και των κρατών μελών τους, αφενός, και της Δημοκρατίας της Ουγγαρίας, αφετέρου (9), όπως τροποποιήθηκε τελευταία από τον κανονισμό (ΕΚ) αριθ. 3379/94 (10), και ιδίως το άρθρο 1,
τον κανονισμό (ΕΚ) αριθ. 3492/93 του Συμβουλίου της 13ης Δεκεμβρίου 1993 σχετικά με ορισμένες λεπτομέρειες εφαρμογής της ευρωπαϊκής συμφωνίας περί συνδέσεως μεταξύ των Ευρωπαϊκών Κοινοτήτων και των κρατών μελών τους, αφενός, και της Δημοκρατίας της Πολωνίας αφετέρου (11), όπως τροποποιήθηκε τελευταία από τον κανονισμό (ΕΚ) αριθ. 3379/94, και ιδίως το άρθρο 1,
τον κανονισμό (ΕΚ) αριθ. 3296/94 του Συμβουλίου της 19ης Δεκεμβρίου 1994 σχετικά με ορισμένες λεπτομέρειες εφαρμογής της ευρωπαϊκής συμφωνίας για την εγκαθίδρυση σύνδεσης μεταξύ των Ευρωπαϊκών Κοινοτήτων και των κρατών μελών τους, αφενός, και της Τσεχικής Δημοκρατίας, αφετέρου (12), όπως τροποποιήθηκε τελευταία από τον κανονισμό (ΕΚ) αριθ. 3379/94, και ιδίως το άρθρο 1,
τον κανονισμό (ΕΚ) αριθ. 3297/94 του Συμβουλίου της 19ης Δεκεμβρίου 1994 σχετικά με ορισμένες λεπτομέρειες εφαρμογής της ευρωπαϊκής συμφωνίας για την εγκαθίδρυση σύνδεσης μεταξύ των Ευρωπαϊκών Κοινοτήτων και των κρατών μελών τους, αφενός, και της Σλοβακικής Δημοκρατίας, αφετέρου (13), όπως τροποποιήθηκε τελευταία από τον κανονισμό (ΕΚ) αριθ. 3379/94, και ιδίως το άρθρο 1,
τον κανονισμό (ΕΟΚ) αριθ. 1601/92 του Συμβουλίου της 15ης Ιουνίου 1992 για ειδικά μέτρα που αφορούν ορισμένα γεωργικά προϊόντα υπέρ των Καναρίων Νήσων (14), όπως τροποποιήθηκε τελευταία από τον κανονισμό (ΕΚ) αριθ. 2537/95 της Επιτροπής (15), και ιδίως το άρθρο 3 παράγραφος 4,
τον κανονισμό (ΕΚ) αριθ. 774/94 του Συμβουλίου της 29ης Μαρτίου 1994 για το άνοιγμα και τον τρόπο διαχείρισης ορισμένων κοινοτικών δασμολογικών ποσοστόσεων για το βόειο κρέας υψηλής ποιότητας, το χοίρειο κρέας, το κρέας πουλερικών, το σιτάρι και το σμιγάδι, καθώς και τα πίτουρα εν γένει και άλλα υπολείμματα (16), όπως τροποποιήθηκε τελευταία από τον κανονισμό (ΕΚ) αριθ. 2198/95 της Επιτροπής (17), και ιδίως το άρθρο 1,
τον κανονισμό (ΕΚ) αριθ. 3641/93 του Συμβουλίου της 20ής Δεκεμβρίου 1993 σχετικά με ορισμένες λεπτομέρειες εφαρμογής της ενδιάμεσης συμφωνίας σχετικά με το εμπόριο και τα εμπορικά θέματα μεταξύ της Ευρωπαϊκής Οικονομικής Κοινότητας και της Ευρωπαϊκής Κοινότητας Άνθρακα και Χάλυβα, αφενός, και της Δημοκρατίας της Βουλγαρίας, αφετέρου (1), όπως τροποποιήθηκε τελευταία από τον κανονισμό (ΕΚ) αριθ. 3379/94, και ιδίως το άρθρο 1,
τον κανονισμό (ΕΚ) αριθ. 3642/93 του Συμβουλίου της 20ής Δεκεμβρίου 1993, σχετικά με ορισμένες λεπτομέρειες εφαρμογής της ενδιάμεσης συμφωνίας σχετικά με το εμπόριο και τα εμπορικά θέματα μεταξύ της Ευρωπαϊκής Οικονομικής Κοινότητας και της Ευρωπαϊκής Κοινότητας Άνθρακα και Χάλυβα, αφενός, και της Δημοκρατίας της Ρουμανίας, αφετέρου (2), όπως τροποποιήθηκε τελευταία από τον κανονισμό (ΕΚ) αριθ. 3379/94, και ιδίως το άρθρο 1,
τον κανονισμό (ΕΚ) αριθ. 1275/95 του Συμβουλίου της 29ης Μαΐου 1995 σχετικά με ορισμένες λεπτομέρειες εφαρμογής της συμφωνίας ελευθέρων συναλλαγών και εμπορικών θεμάτων μεταξύ της Ευρωπαϊκής Κοινότητας, της Ευρωπαϊκής Κοινότητας Ατομικής Ενέργειας και της Ευρωπαϊκής Κοινότητας Άνθρακα και Χάλυβα, αφενός, και της Δημοκρατίας της Εσθονίας, αφετέρου (3), και ιδίως το άρθρο 1,
τον κανονισμό (ΕΚ) αριθ. 1276/95 του Συμβουλίου της 29ης Μαΐου 1995 σχετικά με ορισμένες λεπτομέρειες εφαρμογής της συμφωνίας ελευθέρων συναλλαγών και εμπορικών θεμάτων μεταξύ της Ευρωπαϊκής Κοινότητας, της Ευρωπαϊκής Κοινότητας Ατομικής Ενέργειας και της Ευρωπαϊκής Κοινότητας Άνθρακα και Χάλυβα, αφενός, και της Δημοκρατίας της Λετονίας, αφετέρου (4), και ιδίως το άρθρο 1,
τον κανονισμό (ΕΚ) αριθ. 1277/95 του Συμβουλίου της 29ης Μαΐου 1995 σχετικά με ορισμένες λεπτομέρειες εφαρμογής της συμφωνίας ελευθέρων συναλλαγών και εμπορικών θεμάτων μεταξύ της Ευρωπαϊκής Κοινότητας, της Ευρωπαϊκής Κοινότητας Ατομικής Ενέργειας και της Ευρωπαϊκής Κοινότητας Άνθρακα και Χάλυβα, αφενός, και της Δημοκρατίας της Λιθουανίας αφετέρου (5), και ιδίως το άρθρο 1,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
1. Ο κωδικός ΣΟ 0207 31 αντιακαθίσταται από τον κωδικό ΣΟ 0207 34 7 οι κωδικοί ΣΟ 0207 39 90 και 0207 50 αντικαθίστανται από τους κωδικούς ΣΟ 0207 13 91, 0207 14 91, 0207 26 91, 0207 27 91, 0207 35 91, 0207 36 81, 0207 36 85 και 0207 36 89 7 ο κωδικός ΣΟ 1602 32 παρεμβάλλεται μετά τον κωδικό ΣΟ 1602 31:
- στο άρθρο 1 παράγραφος 1 του κανονισμού (ΕΟΚ) αριθ. 2777/75,
- στο άρθρο 1 του κανονισμού (ΕΟΚ) αριθ. 109/80 της Επιτροπής (7).
2. Ο κωδικός ΣΟ 0105 12 παρεμβάλλεται πριν τον κωδικό ΣΟ 0105 19:
3. Ο κωδικός ΣΟ 1602 32 παρεμβάλλεται πριν τον κωδικό ΣΟ 1602 39:
- στο άρθρο 6 παράγραφος 2 του κανονισμού (ΕΟΚ) αριθ. 715/90,
- στο άρθρο 1 και στο άρθρο 3 παράγραφος 1 στοιχείο β) του κανονισμού (ΕΟΚ) αριθ. 903/90 της Επιτροπής (9).
4. Ο κωδικός ΣΟ 0207 23 αντικαθίσταται από τον κωδικό ΣΟ 0207 33 στο παράρτημα Ι, του κανονισμού (ΕΟΚ) αριθ. 1729/92 της Επιτροπής (10).
- κανονισμός (ΕΟΚ) αριθ. 2699/93 της Επιτροπής (11),
- κανονισμός (ΕΚ) αριθ. 1431/94 της Επιτροπής (12),
- κανονισμός (ΕΟΚ) αριθ. 1559/94 της Επιτροπής (13),
- κανονισμός (ΕΚ) αριθ. 1474/95 της Επιτροπής (14),
- κανονισμός (ΕΚ) αριθ. 1484/95 της Επιτροπής (15),
- κανονισμός (ΕΚ) αριθ. 1866/95 της Επιτροπής (16).
6. Το άρθρο 1 του κανονισμού (ΕΟΚ) αριθ. 2783/75 αντικαθίσταται από το ακόλουθο κείμενο:
«Άρθρο 1 Εκτός αντιθέτων διατάξεων του παρόντος κανονισμού, οι δασμολογικοί συντελεστές του κοινού δασμολογίου εφαρμόζονται για τα ακόλουθα προϊόντα:
>ΘΕΣΗ ΠΗΝΑΚΑ>
Άρθρο 2
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος.
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 84 παράγραφος 2,
την πρόταση της Επιτροπής (1),
τη γνώμη της Οικονομικής και Κοινωνικής Επιτροπής (2),
Αποφασίζοντας σύμφωνα με τη διαδικασία που αναφέρεται στο άρθρο 189 Γ της συνθήκης (3),
Εκτιμώντας: ότι τα ναυτικά ατυχήματα με απώλειες σε ανθρώπινες ζωές απασχολούν σοβαρά την Κοινότητα 7
ότι ο διεθνής κώδικας διαχείρισης της ασφάλειας με τον οποίο επιδιώκεται η ασφαλής λειτουργία των πλοίων και την πρόληψη της ρύπανσης εφεξής καλούμενος «κώδικας ISM» εκδόθηκε από το Διεθνή Ναυτιλιακό Οργανισμό (ΔΝΟ) με την απόφαση της Συνέλευσης Α.741 (18), της 4ης Νοεμβρίου 1993, παρουσία των κρατών μελών και ότι, με την ενσωμάτωσή του στη διεθνή σύμβαση για την ασφάλεια της ζωής στη θάλασσα του 1974, θα ισχύει και για τα επιβατηγά οχηματαγωγά πλοία Ro-Ro από 1ης Ιουλίου 1998 7
ότι πρόκειται για ένα μέτρο που συγκαταλέγεται σε σειρά άλλων μέτρων για τη βελτίωση της ασφάλειας στη θάλασσα 7 ότι ο κώδικας ISM δεν είναι ακόμη υποχρεωτικός αλλά έχει το χαρακτήρα σύστασης 7
ότι η ασφάλεια της ανθρώπινης ζωής στη θάλασσα μπορεί να βελτιωθεί αποτελεσματικά με την αυστηρή και υποχρεωτική εφαρμογή του κώδικα ISM 7
ότι το πιο επείγον μέλημα της Κοινότητας είναι η διαχείριση της ασφάλειας των επιβατηγών οχηματαγωγών πλοίων Ro-Ro 7 ότι η ομοιόμορφη και συνεπής εφαρμογή του κώδικα ISM σε όλα τα κράτη μέλη μπορεί να αποτελέσει βήμα προς τη διαχείριση της ασφάλειας των επιβατηγών οχηματαγωγών πλοίων Ro-Ro 7
ότι, στο ψήφισμά του της 22ας Δεκεμβρίου 1994 για την ασφάλεια των επιβατηγών οχηματαγωγών «Roll-on/Roll-off» (4), το Συμβούλιο κάλεσε την Επιτροπή να υποβάλει πρόταση σχετικά με την ταχεία υποχρεωτική εφαρμογή του κώδικα ISM σε όλες τις τακτικές μεταφορές επιβατηγών οχηματαγωγών πλοίων Ro-Ro προς ή από ευρωπαϊκούς λιμένες, σύμφωνα με το διεθνές δίκαιο 7
ότι απαιτείται αυστηρή και υποχρεωτική εφαρμογή του κώδικα ISM προκειμένου να εξασφαλιστεί η καθιέρωση και η ορθή διατήρηση συστημάτων διαχείρισης της ασφάλειας από εταιρείες που εκμεταλλεύονται θαλασσοπλοούντα επιβατηγά οχηματαγωγά πλοία Ro-Ro, τόσο σε επίπεδο πλοίου όσο και σε επίπεδο εταιρείας 7
ότι η ανάληψη δράσης σε κοινοτικό επίπεδο είναι ο καλύτερος τρόπος για να εξασφαλιστεί η υποχρεωτική και πρόωρη εφαρμογή των διατάξεων του κώδικα ISM, καθώς και ο αποτελεσματικός έλεγχος της εφαρμογής του, χωρίς να προκαλείται στρέβλωση του ανταγωνισμού μεταξύ διαφόρων κοινοτικών λιμένων και μεταξύ οχηματαγωγών Ro-Ro 7 ότι μόνον ένας κανονισμός, ο οποίος εφαρμόζεται άμεσα, μπορεί να εξασφαλίσει αυτή την εφαρμογή 7 ότι, για να εφαρμοστούν πρόωρα οι διατάξεις αυτές, ο κανονισμός πρέπει να αρχίσει να εφαρμόζεται από την 1η Ιουλίου 1996 7
ότι η υποχρεωτική και πρόωρη εφαρμογή του κώδικα ISM για όλα τα οχηματαγωγά Ro-Ro, ανεξαρτήτως σημαίας, λαμβάνει επίσης υπόψη το αίτημα που περιέχεται στο σημείο 2 του ψηφίσματος Α.741 (18) του ΔΝΟ το οποίο παροτρύνει έντονα τις κυβερνήσεις να εφαρμόσουν τον κώδικα το ταχύτερο δυνατόν, δίνοντας προτεραιότητα, μεταξύ άλλων, στα επιβατηγά πλοία 7
ότι η ασφάλεια των πλοίων είναι πρωταρχική ευθύνη των κρατών της σημαίας και ότι τα κράτη μέλη μπορούν να εξασφαλίσουν ότι τα οχηματαγωγά πλοία που φέρουν τη σημαία τους και οι εταιρείες που τα εκμεταλλεύονται συμμορφώνονται προς τους ενδεδειγμένους κανόνες διαχείρισης της ασφάλειας 7 ότι ο μόνος τρόπος για να εξασφαλίσουν τα κράτη μέλη την ασφάλεια όλων των οχηματαγωγών πλοίων, ανεξαρτήτως σημαίας, που εκτελούν ή επιθυμούν να εκτελούν τακτικά δρομολόγια από τους λιμένες τους, είναι να απαιτούν την πραγματική συμμόρφωση προς τους κανόνες ασφαλείας, ως προϋπόθεση της εκτέλεσης τακτικών δρομολογίων από τους λιμένες τους 7
ότι οι εταιρείες που εκτελούν δρομολόγια με οχηματαγωγά Ro-Ro αποκλειστικά σε προασπισμένα ύδατα μεταξύ λιμένων του ιδίου κράτους μέλους αποτελούν πιο περιορισμένο κίνδυνο και ότι θα χρειαστεί να αναλάβουν αναλογικά μεγαλύτερο όγκο διοικητικών εργασιών σε σχέση με άλλες εταιρείες και ότι θα πρέπει, ως εκ τούτου, να λάβουν προσωρινή παρέκκλιση 7
ότι πρέπει να προσδιοριστούν οι απαιτήσεις βάσει των οποίων εφαρμόζονται οι διατάξεις του κώδικα ISM και να καθοριστούν οι όροι έκδοσης και ελέγχου του εγγράφου συμμόρφωσης και του πιστοποιητικού διαχείρισης της ασφάλειας 7
ότι τα κράτη μέλη ενδέχεται να κρίνουν αναγκαίο να αναθέσουν ή να εμπιστευθούν σε ειδικευμένους φορείς την εκπλήρωση των υποχρεώσεών τους βάσει του παρόντος κανονισμού 7 ότι ο ορθός τρόπος για να εξασφαλισθεί ομοιόμορφο και κατάλληλο επίπεδο ελέγχου είναι να απαιτείται ότι οι φορείς αυτοί είναι μόνον εκείνοι που ανταποκρίνονται στις απαιτήσεις της οδηγίας 94/57/ΕΚ του Συμβουλίου της 22ας Νοεμβρίου 1994 σχετικά με τους κοινούς κανόνες και πρότυπα για τους οργανισμούς επιθεώρησης και εξέτασης πλοίων και για τις συναφείς δραστηριότητες των ναυτικών αρχών (1) 7
ότι ένα κράτος μέλος πρέπει να έχει τη δυνατότητα να αναστέλλει τη λειτουργία ορισμένων οχηματαγωγών Ro-Ro στους λιμένες του όταν θεωρεί ότι υπάρχει πιθανότητα σοβαρού κινδύνου για την ασφάλεια της ζωής ή της περιουσίας ή για το περιβάλλον, βάσει απόφασης που λαμβάνεται στα πλαίσια ρυθμιστικής επιτροπής, προς την οποία πρέπει να συμμορφώνονται τα κράτη μέλη 7
ότι για την τροποποίηση του παρόντος κανονισμού, ανάλογα με τις διεθνείς εξελίξεις, απαιτείται απλουστευμένη διαδικασία ρυθμιστικής επιτροπής 7
ότι η ταχεία καθιέρωση αυτών των κανόνων ασφαλείας δημιουργεί ειδικά τεχνικά και διοικητικά προβλήματα για την Ελλάδα λόγω του πολύ μεγάλου αριθμού των εγκατεστημένων στην Ελλάδα εταιρειών εκμετάλλευσης οχηματαγωγών πλοίων με ελληνική σημαία που εκτελούν δρομολόγια αποκλειστικά μεταξύ ελληνικών λιμένων 7 ότι, ως εκ τούτου, θα πρέπει να χορηγηθεί παρέκκλιση περιορισμένης διαρκείας για την αντιμετώπιση της κατάστασης αυτής, λαμβανομένου επιπλέον υπόψη του γεγονότος ότι οι τακτικές γραμμές επιβατικών μεταφορών και πορθμείων μεταξύ ελληνικών λιμένων έχουν εξαιρεθεί, έως την 1η Ιανουαρίου 2004, από την ελευθερία παροχής υπηρεσιών που θεσπίζει ο κανονισμός (ΕΟΚ) αριθ. 3577/92 του Συμβουλίου της 7ης Δεκεμβρίου 1992 για την εφαρμογή της αρχής της ελεύθερης κυκλοφορίας των υπηρεσιών στις θαλάσσιες μεταφορές στο εσωτερικό των κρατών μελών (θαλάσσιες ενδομεταφορές-καμποτάζ) (2),
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Στόχος του παρόντος κανονισμού είναι να αναβαθμισθεί η ασφαλής διαχείριση και λειτουργία των επιβατηγών οχηματαγωγών Ro-Ro που εκτελούν δρομολόγια προς ή από τους λιμένες των κρατών μελών της Κοινότητας, καθώς και η πρόληψη της ρύπανσης από αυτά, με την εξασφάλιση της συμμόρφωσης των εταιρείων που εκμεταλλεύονται οχηματαγωγά προς τον κώδικα ISM μέσω:
- της καθιέρωσης και της σωστής λειτουργίας, εκ μέρους των εταιρειών, συστημάτων διαχείρισης της ασφάλειας επί των πλοίων και στην ξηρά και
- του ελέγχου των συστημάτων αυτών από τη διοίκηση του κράτους της σημαίας και τη διοίκηση του κράτους του λιμένα.
Άρθρο 2
Για τους σκοπούς του παρόντος κανονισμού και την εφαρμογή του κώδικα ISM νοείται ως:
α) «οχηματαγωγό Ro-Ro»: ένα επιβατηγό οχηματαγωγό θαλασσοπλοούν πλοίο το οποίο είναι διαρρυθμισμένο έτσι ώστε να μπορούν να εισέρχονται και να εξέρχονται απευθείας από αυτό οδικά ή σιδηροδρομικά οχήματα και μεταφέρει περισσότερους από 12 επιβάτες 7
β) «τακτικό δρομολόγιο»: σειρά διαδρομών οχηματαγωγού Ro-Ro οι οποίες διενεργούνται για την εξυπηρέτηση της κυκλοφορίας μεταξύ των ίδιων δύο ή περισσότερων σημείων:
1. είτε σύμφωνα με δημοσιευμένο πρόγραμμα δρομολογίων,
1. είτε με διαδρομές τόσο τακτικές ή συχνές ώστε να αποτελούν αναγνωρίσιμο συστηματικό σύνολο 7
γ) «εταιρεία»: ο πλοιοκτήτης οχηματαγωγού Ro-Ro ή οιοσδήποτε άλλος οργανισμός ή πρόσωπο, όπως ο διαχειριστής ή ναυλωτής του πλοίου χωρίς φορτίο, ο οποίος έχει αναλάβει την ευθύνη εκμετάλλευσης οχηματαγωγού Ro-Ro από τον ιδιοκτήτη του 7
δ) «αναγνωρισμένος οργανισμός»: ο φορέας που έχει αναγνωρισθεί σύμφωνα με τις διατάξεις της οδηγίας 94/57/ΕΚ 7
ε) «κώδικας ISM»: ο διεθνής κώδικας διαχείρισης για την ασφαλή λειτουργία των πλοίων και την πρόληψη της ρύπανσης, που υιοθετήθηκε από τον ΔΝΟ με την απόφαση Α.741 (18) της Συνέλευσης, της 4ης Νοεμβρίου 1993, ο οποίος περιλαμβάνεται στο παράρτημα του παρόντος κανονισμού 7
στ) «διοίκηση»: η κυβέρνηση του κράτους τη σημαία του οποίου δικαιούται να φέρει το οχηματαγωγό Ro-Ro 7
ζ) «έγγραφο συμμόρφωσης»: το έγγραφο που χορηγείται στις εταιρείες σύμφωνα με το σημείο 13.2 του κώδικα ISM 7
η) «πιστοποιητικό διαχείρισης της ασφάλειας»: το πιστοποιητικό που χορηγείται σε οχηματαγωγά Ro-Ro σύμφωνα με το σημείο 13.4 του κώδικα ISM 7
θ) «προασπισμένα ύδατα»: περιοχές στις οποίες η ετήσια πιθανότητα υπέρβασης του σημαντικού ύψους κύματος 1,5 m είναι κάτω του 10 % και στις οποίες ένα οχηματαγωγό Ro-Ro δεν ευρίσκεται ποτέ σε απόσταση μεγαλύτερη των 6 ναυτικών μιλίων από ένα καταφύγιο όπου οι ναυαγοί μπορούν να φθάσουν στην ξηρά.
Άρθρο 3
Ο παρών κανονισμός ισχύει για όλες τις εταιρείες οι οποίες εκμεταλλεύονται τουλάχιστον ένα οχηματαγωγό Ro-Ro που εκτελεί τακτικά δρομολόγια προς ή από λιμένα κράτους μέλους της Κοινότητας, ανεξαρτήτως της σημαίας του.
Άρθρο 4
1. Όλες οι εταιρείες πρέπει να συμμορφούνται προς όλες τις διατάξεις των σημείων 1.2 έως 13.1 και του σημείου 13.3 του κώδικα ISM, ωσάν οι σχετικές διατάξεις να ήσαν υποχρεωτικές, για να μπορούν τα πλοία τους να εκτελούν τακτικά δρομολόγια προς ή από λιμένα κράτους μέλους της Κοινότητας.
2. Κατά παρέκκλιση της παραγράφου 1, οι εταιρείες που εκμεταλλεύονται ένα ή περισσότερα οχηματαγωγά Ro-Ro σε τακτικά δρομολόγια, αποκλειστικά σε προασπισμένα ύδατα, μεταξύ λιμένων που βρίσκονται στο ίδιο κράτος μέλος, μπορούν να αναβάλουν τη συμμόρφωσή τους προς τις διατάξεις του παρόντος κανονισμού έως την 1η Ιουλίου 1997.
Άρθρο 5
1. Τα κράτη μέλη πρέπει να συμμορφώνονται προς τις διατάξεις των σημείων 13.2, 13.4 και 13.5 του κώδικα ISM, ωσάν οι σχετικές διατάξεις να ήσαν υποχρεωτικές, όσον αφορά τις εταιρείες και τα οχηματαγωγά Ro-Ro.
2. Για τους σκοπούς της παραγράφου 1, τα κράτη μέλη μπορούν να εξουσιοδοτούν ή να στηρίζονται, πλήρως ή εν μέρει, μόνον σε αναγνωρισμένο οργανισμό.
Για τους σκοπούς του σημείου 13.2 του κώδικα ISM, ένα κράτος μέλος μπορεί να εκδίδει έγγραφα συμμόρφωσης μόνον για εταιρείες των οποίων το κέντρο επιχειρηματικής δραστηριότητας βρίσκεται στην επικράτειά του. Πριν από την έκδοση των σχετικών εγγράφων, τα κράτη μέλη διαβουλεύονται με τη διοίκηση των κρατών τη σημαία των οποίων δικαιούνται να φέρουν τα οχηματαγωγά Ro-Ro της συγκεκριμένης εταιρείας, εφόσον πρόκειται για διοίκηση διαφορετική από εκείνη του κράτους μέλους που εκδίδει το έγγραφο.
3. Το έγγραφο συμμόρφωσης ισχύει μόνον για πέντε έτη από την ημερομηνία εκδόσεώς του, υπό τον όρον πάντοτε ότι μία φορά το χρόνο διενεργείται έλεγχος, προκειμένου να επιβεβαιώνεται η καλή λειτουργία του συστήματος διαχείρισης της ασφάλειας και να εξακριβώνεται εάν οι τυχόν μεταβολές που έγιναν μετά τον τελευταίο έλεγχο ανταποκρίνονται προς τις διατάξεις του κώδικα ISM.
4. Το πιστοποιητικό διαχείρισης της ασφάλειας ισχύει μόνον για πέντε έτη από την ημερομηνία εκδόσεώς του, υπό τον όρον πάντοτε ότι διενεργείται έλεγχος τουλάχιστον κάθε 30 μήνες ή συχνότερα, προκειμένου να επιβεβαιώνεται η καλή λειτουργία του συστήματος διαχείρισης της ασφάλειας και να εξακριβώνεται αν οι τυχόν τροποποιήσεις που έγιναν μετά τον τελευταίο έλεγχο ανταποκρίνονται προς τις διατάξεις του κώδικα ISM.
5. Για τους σκοπούς του παρόντος κανονισμού, και ιδίως του άρθρου 6, κάθε κράτος μέλος αποδέχεται τα έγγραφα συμμόρφωσης ή τα πιστοποιητικά διαχείρισης της ασφάλειας που εκδίδονται από τη διοίκηση άλλου κράτους μέλους ή από αναγνωρισμένο οργανισμό ο οποίος ενεργεί για λογαριασμό του.
6. Τα κράτη μέλη αναγνωρίζουν τα έγγραφα συμμόρφωσης και τα πιστοποιητικά διαχείρισης της ασφάλειας που εκδίδονται από τις διοικήσεις τρίτων χωρών, ή για λογαριασμό αυτών, εφόσον βεβαιωθούν ότι αποδεικνύουν τη συμμόρφωση προς τις διατάξεις του παρόντος κανονισμού.
Τα έγγραφα συμμόρφωσης και τα πιστοποιητικά διαχείρισης της ασφάλειας που εκδίδονται για λογαριασμό διοικήσεων τρίτων χωρών μπορούν να αναγνωρίζονται μόνον εάν έχουν εκδοθεί από αναγνωρισμένο οργανισμό.
Άρθρο 6
Τα κράτη μέλη βεβαιούνται για την τήρηση των διατάξεων του παρόντος κανονισμού από όλες τις εταιρείες που εκτελούν τακτικά δρομολόγια οχηματαγωγών Ro-Ro προς ή από τους λιμένες τους.
Άρθρο 7
Όταν ένα κράτος μέλος κρίνει ότι μια εταιρεία, παρ' όλο ότι διαθέτει έγγραφο συμμόρφωσης, δεν μπορεί να εκμεταλλευτεί επιβατηγό οχηματαγωγό Ro-Ro σε τακτικό δρομολόγιο προς ή από τους λιμένες του λόγω πιθανότητας σοβαρού κινδύνου για την ασφάλεια της ζωής, της περιουσίας ή του περιβάλλοντος, η εκτέλεση του εν λόγω δρομολογίου μπορεί να ανασταλεί μέχρις ότου εκλείψει ο κίνδυνος.
Υπό τις ανωτέρω περιστάσεις, ισχύει η ακόλουθη διαδικασία:
Άρθρο 8
Προκειμένου να ληφθούν υπόψη οι γενικές διατάξεις του κώδικα ISM, η Επιτροπή εξετάζει την εφαρμογή του παρόντος κανονισμού τρία χρόνια μετά την έναρξη ισχύος του και προτείνει τα τυχόν κατάλληλα μέτρα.
Άρθρο 9
Προκειμένου να ληφθούν υπόψη οι διεθνείς εξελίξεις, και ιδίως οι εξελίξεις στα πλαίσια του ΔΝΟ:
α) ο ορισμός του «κώδικα ISM» στο άρθρο 2 7
β) η διάρκεια ισχύος του εγγράφου συμμόρφωσης ή/και του πιστοποιητικού διαχείρισης της ασφάλειας και η συχνότητα του σχετικού ελέγχου σύμφωνα με το άρθρο 5 παράγραφος 3 και 4 7
γ) το παράρτημα 7
Άρθρο 10
1. Η Επιτροπή επικουρείται από την επιτροπή που έχει συσταθεί βάσει του άρθρου 12 παράγραφος 1 της οδηγίας 93/75/ΕΚ (1).
2. Ο αντιπρόσωπος της Επιτροπής υποβάλλει στην επιτροπή σχέδιο των μέτρων που πρόκειται να ληφθούν. Η επιτροπή διατυπώνει τη γνώμη της επί του σχεδίου εντός προθεσμίας την οποία μπορεί να ορίσει ο πρόεδρος ανάλογα με τον επείγοντα χαρακτήρα που θέματος. Αποφασίζει με την πλειοψηφία που προβλέπεται στο άρθρο 148 παράγραφος 2 της συνθήκης για την έκδοση των αποφάσεων που καλείται να λάβει το Συμβούλιο βάσει πρότασης της Επιτροπής. Κατά την ψηφοφορία στην επιτροπή, οι ψήφοι του αντιπροσώπων των κρατών μελών σταθμίζονται σύμφωνα με το προαναφερόμενο άρθρο. Ο πρόεδρος δεν λαμβάνει μέρος στην ψηφοφορία.
3. α) Η Επιτροπή θεσπίζει τα σχεδιαζόμενα μέτρα εφόσον είναι σύμφωνα με τη γνώμη της επιτροπής.
β) Εάν τα σχεδιαζόμενα μέτρα δεν είναι σύμφωνα με τη γνώμη της επιτροπής ή ελλείψει γνώμης η Επιτροπή υποβάλλει, χωρίς καθυστέρηση, στο Συμβούλιο πρόταση σχετικά με τα μέτρα που πρέπει να ληφθούν. Το Συμβούλιο αποφασίζει με ειδική πλειοψηφία.
γ) Εάν το Συμβούλιο δεν έχει αποφασίσει μετά την παρέλευση 40 ημερών από την ημερομηνία υποβολής της πρότασης στο Συμβούλιο, τα προτεινόμενα μέτρα θεσπίζονται από την Επιτροπή.
Άρθρο 11
Κατά παρέκκλιση του πρώτου εδαφίου, ο παρών κανονισμός δεν εφαρμόζεται έως τις 31 Δεκεμβρίου 1997 σε εταιρείες συσταθείσες βάσει της ελληνικής νομοθεσίας, οι οποίες έχουν το κέντρο επιχειρηματικής δραστηριότητάς τους στην Ελλάδα και οι οποίες εκμεταλλεύονται οχηματαγωγά Ro-Ro νηολογημένα στην Ελλάδα, φέροντα ελληνική σημαία και εκτελούντα τακτικά δρομολόγια αποκλειστικά μεταξύ ελληνικών λιμένων.
Ο παρών κανονισμός είναι δεσμευτικός ως προς όλα του τα μέρη και ισχύει άμεσα σε κάθε κράτος μέλος.
ΑΠΟΦΑΣΗ ΤΟΥ ΣΥΜΒΟΥΛΙΟΥ της 25ης Ιουνίου 1996 για τη βελτίωση των κοινοτικών γεωργικών στατιστικών (96/411/ΕΚ)
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 43,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2),
την απόφαση 93/464/ΕΟΚ του Συμβουλίου, της 22ας Ιουλίου 1993, σχετικά με το πρόγραμμα-πλαίσιο για τις δράσεις προτεραιότητας στον τομέα της στατιστικής πληροφόρησης 1993-1997 (3), και ιδίως το άρθρο 4 στοιχείο α),
Εκτιμώντας: ότι το πρόγραμμα-πλαίσιο 1993-1997, στο οποίο αναφέρεται η απόφαση 93/464/ΕΟΚ, προβλέπει, μεταξύ άλλων, την ανάγκη για καλύτερη χρησιμοποίηση των πόρων που διατίθενται για τις γεωργικές στατιστικές με την εφαρμογή των αποτελεσμάτων μιας εργασίας «διερεύνησης» που πραγματοποιήθηκε στο πλαίσιο του προηγούμενου στατιστικού προγράμματος, στο οποίο αναφέρεται το ψήφισμα του Συμβουλίου, της 19ης Ιουνίου 1989, για την εφαρμογή ενός σχεδίου ενεργειών με προτεραιότητα στον τομέα της στατιστικής πληροφόρησης: στατιστικό πρόγραμμα των Ευρωπαϊκών Κοινοτήτων (1989-1992) (4) 7
ότι με αυτή τη διερεύνηση έχουν εντοπιστεί οι κύριες πτυχές των αλλαγών που πρέπει να εισαχθούν στις κοινοτικές γεωργικές στατιστικές 7
ότι οι αλλαγές αυτές περιλαμβάνουν μερικούς από τους κύριους τομείς στους οποίους μπορεί να επιτευχθεί εξοικονόμηση πόρων και στους οποίους παρουσιάζονται νέες ή αυξανόμενες ανάγκες 7 ότι οι αλλαγές αυτές θα πρέπει να τηρούν τις γενικές αρχές που έχουν συμφωνηθεί 7
ότι οι εθνικές προσαρμογές θα πρέπει να συντονιστούν σε κοινοτικό επίπεδο, ώστε να εξασφαλιστούν τα ακόλουθα:
α) ότι τα δεδομένα θα παραμείνουν επαρκώς αξιόπιστα για κάθε κράτος μέλος και επαρκώς συγκρίσιμα μεταξύ των κρατών μελών 7
β) ότι οι αλλαγές στη νομοθεσία του Συμβουλίου που μπορεί να αποβούν απαραίτητες θα μπορούν να εντοπισθούν, να προετοιμασθούν και να προταθούν από την Επιτροπή εγκαίρως και επιπλέον ότι η Επιτροπή θα εγκρίνει επίσης εγκαίρως τις λεπτομέρειες εφαρμογής της νομοθεσίας του Συμβουλίου 7
γ) ότι οι μεθοδολογικές μελέτες που εκπονούνται από τα διάφορα κράτη μέλη για την εξεύρεση των πιο αποτελεσματικών τρόπων αντιμετώπισης των νέων αναγκών πληροφοριών θα είναι κατάλληλες 7
δ) ότι ο προγραμματισμός των εθνικών δραστηριοτήτων θα λαμβάνει υπόψη το συλλογικό κοινοτικό συμφέρον 7
ε) ότι οι κοινοτικοί χρηματοδοτικοί πόροι που διευκολύνουν την εκτέλεση του παρόντος προγράμματος θα χρησιμοποιούνται ως συμπλήρωμα των άλλων εθνικών πόρων κατά τον πιο αποτελεσματικό τρόπο 7
ότι ο καλύτερος τρόπος επίτευξης αυτού του συντονισμού είναι μια τυπική δομή που θα επιτρέπει να εξετάζονται συλλογικά οι τεχνικοί περιορισμοί και προτιμήσεις και να γίνονται επιλογές που θα συνδυάζουν τα εθνικά και κοινοτικά συμφέροντα 7
ότι είναι απαραίτητη μια οικονομική συμβολή της Κοινότητας στα κράτη μέλη σε συνάρτηση με τις αντικειμενικές τους ανάγκες, προκειμένου να διευκολυνθούν οι απαιτούμενες προσαρμογές 7
ότι η επιδιωκόμενη εξοικονόμηση πόρων θα απαιτήσει, ενδεχομένως, κάποιες προσαρμογές όσον αφορά την τεχνική εφαρμογή ορισμένων ερευνών 7 ότι οι προσαρμογές αυτές θα πρέπει να επιτραπούν, αφού προηγουμένως εξασφαλιστούν οι απαραίτητες εγγυήσεις 7
ότι θα πρέπει να προβλεφθεί μια ενδεχόμενη παράταση της παρούσας απόφασης στο πλαίσιο του επόμενου προγράμματος-πλαισίου για δράσεις προτεραιότητας στον τομέα της στατιστικής πληροφόρησης σχετικά με την περίοδο μετά το 1997 7
ότι η κατανομή των καθηκόντων μεταξύ της Επιτροπής και των κρατών μελών θα συμφωνεί πλήρως με την αρχή της επικουρικότητας,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Σκοπός
Για τη βελτίωση του τρόπου με τον οποίο οι κοινοτικές γεωργικές στατιστικές καλύπτουν τις ανάγκες πληροφόρησης που απορρέουν από τη μεταρρύθμιση της κοινής γεωργικής πολιτικής, τα κράτη μέλη λαμβάνουν, εντός των ορίων που επιβάλλουν οι διαθέσιμοι πόροι, τα κατάλληλα μέτρα για να προσαρμόσουν τα εθνικά τους συστήματα των γεωργικών στατιστικών. Στη συνάρτηση αυτή, τα κράτη μέλη θα λαμβάνουν υπόψη τους τομείς εργασίας που αναφέρονται στα παραρτήματα I και II της παρούσας απόφασης, καθώς και τους στόχους, τα χαρακτηριστικά και τα κριτήρια που αναφέρονται στο παράρτημα III.
Άρθρο 2
Ρόλος της Επιτροπής
Η Επιτροπή, σε συνεννόηση με τα κράτη μέλη:
α) καθορίζει ένα κοινό σχέδιο συντονισμού της εργασίας και το γενικό πλαίσιο για τις απαιτούμενες μεθοδολογικές περιγραφές 7
β) ελέγχει την ποιότητα και τη συγκρισιμότητα των δεδομένων 7
γ) εντοπίζει και εφαρμόζει σε κοινοτικό επίπεδο τις δράσεις οι οποίες είναι σημαντικές για τους σκοπούς της παρούσας απόφασης.
Άρθρο 3
Χρονικό πλαίσιο και διαδικασία
Η διαδικασία προσαρμογής των κοινοτικών γεωργικών στατιστικών που προβλέπεται στο άρθρο 1 ξεκινάει την περίοδο 1996-1997. Η διαδικασία αυτή θα συντονίζεται από την Επιτροπή μέσω σχεδίων τεχνικής δράσης, όπως ορίζεται στο άρθρο 4. Μετά την περίοδο αυτή, το Συμβούλιο μπορεί να αποφασίσει παράταση σύμφωνα με τις προτάσεις της Επιτροπής που προβλέπονται στο άρθρο 11.
Άρθρο 4
Σχέδια τεχνικής δράσης για τις γεωργικές στατιστικές
1. Ένα σχέδιο τεχνικής δράσης για τις γεωργικές στατιστικές καθορίζεται κάθε χρόνο από την Επιτροπή σύμφωνα με τη διαδικασία του άρθρου 10. Τα σχέδια αυτά καλύπτουν τις δράσεις που θα πραγματοποιούνται από τα κράτη μέλη σύμφωνα με το άρθρο 1. Οι διαθέσιμοι πόροι πρέπει να χρησιμοποιούνται κατά τρόπο ώστε να υπάρξει η μέγιστη δυνατή βελτίωση της σχέσης κόστους/ωφέλειας των κοινοτικών γεωργικών στατιστικών, λαμβανομένων υπόψη των απαιτήσεων του κοινοτικού δικαίου, των άτυπων συμφωνιών και των νέων πληροφοριακών αναγκών.
2. Κάθε ετήσιο σχέδιο τεχνικής δράσης περιλαμβάνει λεπτομερή περιγραφή της δραστηριότητας του επόμενου έτους και ενδεικτικό χρονοδιάγραμμα για τα επόμενα δύο έτη. Κατά την επεξεργασία αυτού του σχεδίου, πρέπει να λαμβάνονται υπόψη:
α) οι υπάρχουσες υποχρεώσεις για το εν λόγω έτος 7 παραδείγματος χάρη ο κατάλογος και η περιοδικότητα των κοινοτικών ερευνών που πρέπει να διενεργηθούν από τα κράτη μέλη και άλλα δεδομένα που πρέπει να παρέχονται στην Επιτροπή 7
β) πληροφορίες που υποβάλλουν γραπτώς τα κράτη μέλη σύμφωνα με το άρθρο 5 στοιχεία β) και γ) 7
γ) οι απαιτούμενοι και διαθέσιμοι πόροι για καθεμία από τις εξεταζόμενες δράσεις.
Άρθρο 5
Εκθέσεις των κρατών μελών
Τα κράτη μέλη υποβάλλουν στις 31 Μαρτίου κάθε έτους, το αργότερο, (έτος n):
α) συνοπτική έκθεση για την εκτέλεση των δράσεων που εγκρίθηκαν για το προηγούμενο έτος (έτος n-1) 7
β) περιληπτική περιγραφή των διαφόρων δράσεων που προβλέπονται για το σχέδιο του επόμενου έτους (έτος n+1) 7
γ) κοινοποίηση των σημαντικών δράσεων που έχουν προγραμματιστεί ή προβλεφθεί για τα δύο επόμενα έτη (έτη n+2 και n+3) και που αφορούν τους σκοπούς της παρούσας απόφασης.
Η περιγραφή περιλαμβάνει τις προβλεπόμενες μεταβολές όσον αφορά τη μεθοδολογία εκτέλεσης, τις εργασίες που θα εκτελεστούν, τις προβλεπόμενες δυσκολίες και τις προτάσεις για την αντιμετώπισή τους, τις συνέπειες σε εθνικούς και κοινοτικούς πόρους, και τις προτάσεις για βελτίωση σε κοινοτικό επίπεδο. Θα εντοπισθούν οι δράσεις για τις οποίες απαιτείται κοινοτική χρηματοδοτική υποστήριξη.
Σύμφωνα με τη διαδικασία του άρθρου 10, η Επιτροπή επεξεργάζεται απλοποιημένα πρότυπα, προκειμένου να διευκολυνθεί η υποβολή των προαναφερόμενων πληροφοριών.
Άρθρο 6
Δημοσιονομικές διατάξεις
1. Η Επιτροπή συμμετέχει στις δαπάνες που πραγματοποιούν τα κράτη μέλη για την προσαρμογή των εθνικών τους συστημάτων γεωργικών στατιστικών ή για τις προπαρασκευαστικές εργασίες που αφορούν νέες ή αυξανόμενες ανάγκες και οι οποίες αποτελούν μέρος ενός σχεδίου τεχνικής δράσης.
2. Η Επιτροπή αποφασίζει κάθε χρόνο, σύμφωνα με τη διαδικασία του άρθρου 10, το ύψος της συνεισφοράς για κάθε κράτος μέλος σε συνάρτηση με το σχέδιο τεχνικής δράσης.
3. Η συνεισφορά χορηγείται στα κράτη μέλη κάθε έτος, αφού υποβληθεί και εγκριθεί από την Επιτροπή η ετήσια έκθεση σχετικά με την εκτέλεση των προβλεπόμενων δράσεων κατά το προηγούμενο έτος. Η Επιτροπή, σε συνεργασία με τις αρμόδιες αρχές των κρατών μελών, πραγματοποιεί επιτόπου όλους τους ελέγχους που κρίνει απαραίτητους.
Άρθρο 7
Ευελιξία
Όπου χρειάζεται για να επιτευχθούν οι σκοποί της παρούσας απόφασης και κατά τη διάρκεια του σχεδίου τεχνικής δράσης, η Επιτροπή, σύμφωνα με τη διαδικασία του άρθρου 10, μπορεί να εγκρίνει την αίτηση κράτους μέλους για προσαρμογή ενός ή περισσοτέρων από τα ακόλουθα χαρακτηριστικά των ερευνών στον τομέα των γεωργικών στατιστικών που απαριθμούνται στο παράρτημα IV: καλυπτόμενες περιφέρειες, εδαφικές υποδιαιρέσεις, ορισμοί, μεθοδολογία της έρευνας, ημερομηνία της έρευνας, κατάλογος χαρακτηριστικών και τάξεις μεγεθών.
Άρθρο 8
Προσαρμογή σε μεταβαλλόμενες συνθήκες
Η Επιτροπή μπορεί να τροποποιήσει, σύμφωνα με τη διαδικασία του άρθρου 10, το παράρτημα I (στατιστικοί τομείς στους οποίους έχει εντοπισθεί πιθανότητα εξοικονόμησης πόρων) και το παράρτημα II (στατιστικοί τομείς στους οποίους παρουσιάζονται νέες ή αυξανόμενες ανάγκες). Ενημερώνει το Ευρωπαϊκό Κοινοβούλιο και το Συμβούλιο για τις τροποποιήσεις αυτές.
Άρθρο 9
Ρόλος της μόνιμης επιτροπής γεωργικών στατιστικών
Η μόνιμη επιτροπή γεωργικών στατιστικών, η οποία ιδρύθηκε με την απόφαση 72/279/ΕΟΚ (5), συνεδριάζει τουλάχιστον μία φορά το χρόνο προκειμένου να ανταλλάσσει απόψεις για τα ακόλουθα θέματα:
α) τις εκθέσεις που υποβάλλουν τα κράτη μέλη σχετικά με την εκτέλεση του προγράμματος το προηγούμενο έτος,
β) τις δράσεις που προτείνονται από τα κράτη μέλη για το επόμενο και τις προβλέψεις για τα δύο επόμενα έτη 7
γ) το σχέδιο τεχνικής δράσης για το επόμενο έτος 7
δ) την κοινοτική χρηματοδοτική συνεισφορά που προβλέπεται στο άρθρο 6 7
ε) τις ενδεχόμενες τροποποιήσεις στα παραρτήματα I και II.
Άρθρο 10
Αναγκαία μέτρα για την εφαρμογή
Η Επιτροπή λαμβάνει τα αναγκαία μέτρα για την εφαρμογή της παρούσας απόφασης. Η Επιτροπή επικουρείται από τη μόνιμη επιτροπή γεωργικών στατιστικών, που στο εξής αποκαλείται «επιτροπή».
Ο αντιπρόσωπος της Επιτροπής υποβάλλει στην επιτροπή σχέδιο των μέτρων που πρέπει να ληφθούν. Η Επιτροπή διατυπώνει τη γνώμη της για το σχέδιο αυτό εντός προθεσμίας που ορίζεται από τον Πρόεδρο σε συνάρτηση με τον επείγοντα χαρακτήρα του θέματος. Αποφασίζει με την πλειοψηφία που προβλέπεται στο άρθρο 148 παράγραφος 2 της συνθήκης όσον αφορά την έκδοση των αποφάσεων που καλείται να λάβει το Συμβούλιο βάσει πρότασης της Επιτροπής. Κατά την ψηφοφορία στην επιτροπή, οι ψήφοι των αντιπροσώπων των κρατών μελών σταθμίζονται σύμφωνα με το προαναφερόμενο άρθρο. Ο πρόεδρος δεν λαμβάνει μέρος στην ψηφοφορία.
Η Επιτροπή θεσπίζει τα σχεδιαζόμενα μέτρα, όταν είναι σύμφωνα με τη γνώμη της επιτροπής.
Όταν τα σχεδιαζόμενα μέτρα δεν είναι σύμφωνα με τη γνώμη της επιτροπής, ή ελλείψει γνώμης, η Επιτροπή υποβάλλει χωρίς καθυστέρηση στο Συμβούλιο πρόταση για τα μέτρα που πρέπει να ληφθούν. Το Συμβούλιο αποφασίζει με ειδική πλειοψηφία.
Εάν το Συμβούλιο δεν αποφασίσει εντός τριών μηνών από την ημερομηνία υποβολής της πρότασης, η Επιτροπή θεσπίζει τα προτεινόμενα μέτρα.
Άρθρο 11
Έκθεση
Πριν από την 1η Νοεμβρίου 1997, η Επιτροπή, αφού διαβουλευθεί με τη μόνιμη επιτροπή γεωργικών στατιστικών, θα υποβάλει στο Ευρωπαϊκό Κοινοβούλιο και στο Συμβούλιο έκθεση σχετικά με την πρόοδο εφαρμογής της παρούσας απόφασης, η οποία θα συνοδεύεται, εφόσον κριθεί απαραίτητο, από προτάσεις για την παράτασή της.
Άρθρο 12
Η παρούσα απόφαση απευθύνεται στα κράτη μέλη.
ΑΠΟΦΑΣΗ ΤΗΣ ΕΠΙΤΡΟΠΗΣ της 20ής Μαΐου 1996 για τη διάθεση στην αγορά γενετικά τροποποιημένου στείρου άρρενος κιχωρίου (Cichorium intybus L.) με μερική αντοχή στο ζιζανιοκτόνο γλυφοσινικό αμμώνιο δυνάμει της οδηγίας 90/220/ΕΟΚ του Συμβουλίου (Κείμενο που παρουσιάζει ενδιαφέρον για τον ΕΟΧ) (96/424/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 90/220/ΕΟΚ του Συμβουλίου, της 23ης Απριλίου 1990, για τη σκόπιμη ελευθέρωση γενετικώς τροποποιημένων οργανισμών στο περιβάλλον (1), όπως τροποποιήθηκε από την οδηγία 94/15/ΕΚ της Επιτροπής (2), και ιδίως το άρθρο 13,
Εκτιμώντας: ότι, σύμφωνα με τα άρθρα 10 έως 18 της οδηγίας 90/220/ΕΟΚ, υπάρχει κοινοτική διαδικασία που επιτρέπει στην αρμόδια αρχή κράτους μέλους να συναινεί στη διάθεση στην αγορά προϊόντων που συνίστανται σε γενετικώς τροποποιημένους οργανισμούς 7
ότι γνωστοποιήθηκε στις αρμόδιες αρχές ενός κράτους μέλους (Κάτω Χώρες) η διάθεση στην αγορά προϊόντος αυτού του είδους 7
ότι η αρμόδια αρχή των Κάτω Χωρών διαβίβασε στη συνέχεια το φάκελο στην Επιτροπή, εισηγούμενη την έγκρισή του 7 ότι οι αρμόδιες αρχές άλλων κρατών μελών πρόβαλαν αντιρρήσεις για τον εν λόγω φάκελο 7
ότι, κατά συνέπεια, βάσει του άρθρου 13 παράγραφος 3, η Επιτροπή καλείται να αποφασίσει με τη διαδικασία που καθορίζεται στο άρθρο 21 της οδηγίας 90/220/ΕΟΚ 7
ότι η Επιτροπή έχοντας εξετάσει καθεμία από τις αντιρρήσεις που προεβλήθησαν, με βάση το πεδίο εφαρμογής της οδηγίας 90/220/ΕΟΚ και τις πληροφορίες που συνοδεύουν το φάκελο, κατέληξε στα ακόλουθα συμπεράσματα:
- δεν αναμένονται δυσμενείς επιδράσεις από τη μεταβίβαση του γονιδίου bar σε άγριους πληθυσμούς κιχωρίου, δεδομένου ότι η μεταβίβαση αυτή θα προσέδιδε ανταγωνιστικό ή επιλεκτικό πλεονέκτημα στους άγριους πληθυσμούς, μόνον εάν το ζιζανιοκτόνο γλυφοσινικό αμμώνιο αποτελούσε το μόνο μέσο καταπολέμησης των πληθυσμών αυτών, πράγμα το οποίο δεν συμβαίνει,
- η συγκατάθεση στη διάθεση του συγκεκριμένου προϊόντος στην αγορά δεν θα πρέπει να καλύπτει τη χρήση του ως τροφίμου για τον άνθρωπο ή ως ζωοτροφής, εφόσον η γνωστοποίηση που διαβιβάστηκε δεν περιλαμβάνει αυτές τις χρήσεις,
- δεν συντρέχουν λόγοι ασφαλείας για να αναφέρεται στην επισήμανση ότι το προϊόν έχει ληφθεί με τεχνικές γενετικής τροποποίησης,
- δεδομένου ότι το 50 % των σπόρων του υβριδίου παρουσιάζει αντοχή στο ζιζανιοκτόνο, θα πρέπει να αναφέρεται στην επισήμανση ότι το προϊόν ενδέχεται να είναι ανθεκτικό στο ζιζανιοκτόνο γλυφοσινικό αμμώνιο, ώστε να γνωρίζουν οι βελτιωτές ποικιλιών ότι το γλυφοσινικό αμμώνιο δεν είναι κατάλληλο για την καταπολέμηση των αυτοφυών φυτών 7
ότι η έγκριση των χημικών ζιζανιοκτόνων που χρησιμοποιούνται στα φυτά και η εκτίμηση των επιπτώσεων της χρήσης τους στην υγεία του ανθρώπου και στο περιβάλλον, εμπίπτουν στο πεδίο εφαρμογής της οδηγίας 91/414/ΕΟΚ του Συμβουλίου, της 15ης Ιουλίου 1991, σχετικά με τη διάθεση στην αγορά φυτοπροστατευτικών προϊόντων (3), όπως τροποποιήθηκε τελευταία από την οδηγία 96/12/ΕΚ της Επιτροπής (4), και όχι στο πεδίο εφαρμογής της οδηγίας 90/220/ΕΟΚ του Συμβουλίου 7
ότι το άρθρο 11 παράγραφος 6 και το άρθρο 16 παράγραφος 1 της οδηγίας 90/220/ΕΟΚ προβλέπουν πρόσθετες διασφαλίσεις, σε περίπτωση όπου προκύψουν νέα δεδομένα για τους κινδύνους που συνεπάγεται το προϊόν 7
ότι τα μέτρα που προβλέπονται στην παρούσα απόφαση είναι σύμφωνα με τη γνώμη της επιτροπής των αντιπροσώπων των κρατών μελών που συνεστήθη βάσει του άρθρου 21 της οδηγίας 90/220/ΕΟΚ 7
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
1. Με την επιφύλαξη της λοιπής κοινοτικής νομοθεσίας και υπό τους όρους που αναφέρονται στις παραγράφους 2, 3 και 4, οι αρχές των Κάτω Χωρών συγκατατίθενται στη διάθεση στην αγορά του ακόλουθου προϊόντος, το οποίο αποτέλεσε αντικείμενο γνωστοποίησης εκ μέρους της Bejo-Zaden BV (αναφ. C/NL/94/25), βάσει του άρθρου 13 της οδηγίας 90/220/ΕΟΚ.
Το προϊόν συνίσταται σε σπόρους και φυτά προερχόμενα από σειρές κιχωρίου (Cichorium intybus L., υποείδος radicchio rosso), (RM3-3, RM3-4 και RM3-6) οι οποίες έχουν μετασχηματιστεί με τη βοήθεια αδρανοποιημένου πλασμιδίου Ti από το Agrobacterium tumefaciens, που περιέχει μεταξύ των ορίων του T-DNA:
i) το γονίδιο barnase από το Bacillus amyloliquefaciens (μία ρινοβουκλεάση) με τον υποκινητή PTA29 από το Nicotiana tabaccum και την καταληκτική ακολουθία του γονιδίου που κωδικοποιεί τη συνθάση νοπαλίνης από το Agrobacterium tumefaciens 7
ii) το γονίδιο bar από το Streptomyces hygroscopicus (μία ακετυλοτρανσφεράση φωσφινοθρισίνης) με τον υποκινητή PSsuAra-tp από το Arabidopsis thaliana και την καταληκτική ακολουθία του γονιδίου 7 του TL-DNA από το Agrobacterium tumefaciens 7
iii) το γονίδιο neo από το Escherichia coli (μία φωσφοτρανσφεράση ΙΙ νεομυκίνης) με τον υποκινητή του γονιδίου που κωδικοποιεί τη συνθάση νοπαλίνης από το Agrobacterium tumefaciens και την καταληκτική ακολουθία του γονιδίου που κωδικοποιεί τη συνθάση οκτοπίνης από το Agrobacterium tumefaciens.
2. Η συγκατάθεση αυτή καλύπτει και τους τυχόν απογόνους από διασταυρώσεις του ανωτέρω προϊόντος με ποικιλίες κιχωρίου που έχουν προκύψει με κλασικές τεχνικές βελτίωσης.
3. Η συγκατάθεση αυτή καλύπτει τη χρήση του προϊόντος για δραστηριότητες αναπαραγωγής.
4. Με την επιφύλαξη άλλων επισημάνσεων που απαιτούνται από άλλες κοινοτικές νομοθετικές διατάξεις, στην επισήμανση κάθε συσκευασίας σπόρων αναγράφεται ότι το προϊόν:
- πρέπει να χρησιμοποιείται για αναπαραγωγή και
- ενδέχεται να είναι ανθεκτικό στο ζιζανιοκτόνο γλυφοσινικό αμμώνιο.
Άρθρο 2
Η παρούσα απόφαση απευθύνεται στα κράτη μέλη.
ΑΠΟΦΑΣΗ ΤΗΣ ΕΠΙΤΡΟΠΗΣ της 28ης Ιουνίου 1996 για τον καθορισμό των ειδικών όρων εισαγωγής των προϊόντων της αλιείας και της υδατοκαλλιέργειας καταγωγής Μαυριτανίας (Κείμενο που παρουσιάζει ενδιαφέρον για τον ΕΟΧ) (96/425/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 91/493/ΕΟΚ του Συμβουλίου, της 22ας Ιουλίου 1991, για τον καθορισμό των υγειονομικών κανόνων που διέπουν την παραγωγή και τη διάθεση στην αγορά των αλιευτικών προϊόντων (1), όπως τροποποιήθηκε τελευταία από την οδηγία 95/71/ΕΚ (2), και ιδίως το άρθρο 11, Εκτιμώντας:
ότι μια ομάδα εμπειρογνωμόνων της Επιτροπής μετέβη στη Μαυριτανία για να διαπιστώσει ότι τηρούνται οι όροι παραγωγής, αποθήκευσης και αποστολής των αλιευτικών προϊόντων με προορισμό την Κοινότητα 7
ότι οι προδιαγραφές της νομοθεσίας της Μαυριτανίας όσον αφορά την επιθεώρηση και τον υγειονομικό έλεγχο των αλιευτικών προϊόντων μπορούν να θεωρηθούν ως ισοδύναμες με εκείνες που καθορίζονται από την οδηγία 91/493/ΕΟΚ 7
ότι το «Ministθre des Pκches et de l'Ιconomie Maritime - Centre National de Recherches Ocιanographiques et des Pκches - Dιpartement Valorisation et Inspection Sanitaire (MPEM - CNROP - DVIS)» στη Μαυριτανία είναι σε θέση να επαληθεύει με αποτελεσματικό τρόπο την εφαρμογή της ισχύουσας νομοθεσίας 7
ότι οι διαδικασίες πιστοποίησης που αναφέρονται στο άρθρο 11 παράγραφος 4 στοιχείο α) της οδηγίας 91/493/ΕΟΚ καλύπτουν τον ορισμό υποδείγματος πιστοποιητικού, την επιλογή της γλώσσας ή των γλωσσών στην οποία πρέπει αυτό να συντάσσεται καθώς και την επιλογή της ιδιότητας του υπογράφοντος 7
ότι είναι σκόπιμο, σύμφωνα με το άρθρο 11 παράγραφος 4 στοιχείο β) της οδηγίας 91/493/ΕΟΚ, να τίθεται, στις συσκευασίες των αλιευτικών προϊόντων, σήμανση που να περιλαμβάνει το όνομα της τρίτης χώρας, τον αριθμό εγκρίσεως της εγκαταστάσεως προέλευσης και του πλοίου 7
ότι, σύμφωνα με το άρθρο 11 παράγραφος 4 στοιχείο γ) της οδηγίας 91/493/ΕΟΚ, πρέπει να καταρτιστεί κατάλογος των εγκεκριμένων εγκαταστάσεων 7 ότι ο κατάλογος αυτός πρέπει να καταρτιστεί με βάση ανακοίνωση του MPEM - CNROP - DVIS στην Επιτροπή 7 ότι εναπόκειται, λοιπόν, στο MPEM - CNROP - DVIS να διασφαλίζει την τήρηση των διατάξεων που προβλέπονται γι' αυτό το σκοπό στο άρθρο 11 παράγραφος 4 της οδηγίας 91/493/ΕΟΚ 7
ότι το MPEM - CNROP - DVIS παρέσχε επισήμως διαβεβαιώσεις όσον αφορά την τήρηση των κανόνων που αναφέρονται στο κεφάλαιο V που παραρτήματος της οδηγίας 91/493/ΕΟΚ και την τήρηση των απαιτήσεων που είναι ισοδύναμες με εκείνες που περιγράφονται στην εν λόγω οδηγία για την έγκριση των εγκαταστάσεων και του πλοίου καταψύξεως 7
ότι τα μέτρα που προβλέπονται στην παρούσα απόφαση είναι σύμφωνα με τη γνώμη της μόνιμης κτηνιατρικής επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
1. Το πιστοποιητικό που αναφέρεται στο άρθρο 2 σημείο 1 πρέπει να συντάσσεται τουλάχιστον σε μία από τις επίσημες γλώσσες του κράτους μέλους όπου πραγματοποιείται ο έλεγχος.
2. Στο πιστοποιητικό πρέπει να εμφαίνεται το όνομα, η ιδιότητα και η υπογραφή του αντιπροσώπου του MPEM - CNROP - DVIS, καθώς και η επίσημη σφραγίδα του MPEM - CNROP - DVIS, και για τις ενδείξεις αυτές πρέπει να χρησιμοποιείται διαφορετικό χρώμα από εκείνο των άλλων ενδείξεων που περιλαμβάνονται στο πιστοποιητικό.
Άρθρο 4
Η παρούσα απόφαση απευθύνεται στα κράτη μέλη.
ΑΠΟΦΑΣΗ ΤΗΣ ΕΠΙΤΡΟΠΗΣ της 14ης Οκτωβρίου 1996 για τον καθορισμό των ειδικών όρων εισαγωγής των προϊόντων της αλιείας και της υδατοκαλλιέργειας καταγωγής Ακτής Ελεφαντοστού (Κείμενο που παρουσιάζει ενδιαφέρον για τον ΕΟΧ) (96/609/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 91/493/ΕΟΚ του Συμβουλίου, της 22ας Ιουλίου 1991, για τον καθορισμό των υγειονομικών κανόνων που διέπουν την παραγωγή και τη διάθεση στην αγορά των αλιευτικών προϊόντων (1) όπως τροποποιήθηκε τελευταία από την οδηγία 95/71/ΕΚ του Συμβουλίου (2) και ιδίως το άρθρο 11, Εκτιμώντας:
ότι μία ομάδα εμπειρογνωμόνων της Επιτροπής μετέβη στην Ακτή Ελεφαντοστού για να διαπιστώσει ότι τηρούνται οι όροι παραγωγής, αποθήκευσης και αποστολής των αλιευτικών προϊόντων με προορισμό την Κοινότητα 7
ότι οι προδιαγραφές της νομοθεσίας της Ακτής Ελεφαντοστού, όσον αφορά την επιθεώρηση και τον υγειονομικό έλεγχο των αλιευτικών προϊόντων, μπορούν να θεωρηθούν ως ισοδύναμες με εκείνες που καθορίζονται από την οδηγία 91/493/ΕΟΚ 7
ότι το «Ministθre de l'Agriculture et des Ressources animales - Direction Gιnιrale des Ressources animales (MARA - DGRA)» στην Ακτή Ελεφαντοστού, είναι σε θέση να επαληθεύει με αποτελεσματικό τρόπο την εφαρμογή της ισχύουσας νομοθεσίας 7
ότι οι διαδικασίες πιστοποίησης που αναφέρονται στο άρθρο 11 παράγραφος 4 στοιχείο α) της οδηγίας 91/493/ΕΟΚ καλύπτουν τον ορισμό υποδείγματος πιστοποιητικού, την επιλογή της γλώσσας ή των γλωσσών στην οποία πρέπει αυτό να συντάσσεται καθώς και την επιλογή της ιδιότητας του υπογράφοντος 7
ότι είναι σκόπιμο, σύμφωνα με το άρθρο 11 παράγραφος 4 στοιχείο β) της οδηγίας 91/493/ΕΟΚ, να τίθεται, στις συσκευασίες των αλιευτικών προϊόντων, σήμανση που να περιλαμβάνει το όνομα της τρίτης χώρας και τον αριθμό εγκρίσεως της εγκαταστάσεως προέλευσης 7
ότι, σύμφωνα με το άρθρο 11 παράγραφος 4 στοιχείο γ) της οδηγίας 91/493/ΕΟΚ, πρέπει να καταρτιστεί κατάλογος των εγκεκριμένων εγκαταστάσεων 7 ότι ο κατάλογος αυτός πρέπει να καταρτιστεί με βάση ανακοίνωση του MARA - DGRA στην Επιτροπή 7 ότι εναπόκειται, λοιπόν, στο MARA - DGRA να διασφαλίζει την τήρηση των διατάξεων που προβλέπονται γι' αυτό το σκοπό στο άρθρο 11 παράγραφος 4 της οδηγίας 91/493/ΕΟΚ 7
ότι το MARA - DGRA παρέσχε επισήμως διαβεβαιώσεις όσον αφορά την τήρηση των κανόνων που αναφέρονται στο κεφάλαιο V του παραρτήματος της οδηγίας 91/493/ΕΟΚ και την τήρηση των απαιτήσεων που είναι ισοδύναμες με εκείνες που περιγράφονται στην εν λόγω οδηγία για την έγκριση των εγκαταστάσεων 7
ότι τα μέτρα που προβλέπονται στην παρούσα απόφαση είναι σύμφωνα με τη γνώμη της μόνιμης κτηνιατρικής επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
1. Το πιστοποιητικό που αναφέρεται στο άρθρο 2 σημείο 1) πρέπει να συντάσσεται τουλάχιστον σε μία από τις επίσημες γλώσσες του κράτους μέλους όπου πραγματοποιείται ο έλεγχος.
2. Στο πιστοποιητικό πρέπει να εμφαίνεται το όνομα, η ιδιότητα και η υπογραφή του αντιπροσώπου του MARA - DGRA, καθώς και η επίσημη σφραγίδα του MARA - DGRA, και για τις ενδείξεις αυτές πρέπει να χρησιμοποιείται διαφορετικό χρώμα από εκείνο των άλλων ενδείξεων που περιλαμβάνονται στο πιστοποιητικό.
Άρθρο 4
Η παρούσα απόφαση απευθύνεται στα κράτη μέλη.
ΟΔΗΓΙΑ 96/22/ΕΚ ΤΟΥ ΣΥΜΒΟΥΛΙΟΥ της 29ης Απριλίου 1996 περί απαγορεύσεως της χρησιμοποιήσεως ορισμένων ουσιών με ορμονική ή θυρεοστατική δράση και των β-ανταγωνιστικών ουσιών στη ζωική παραγωγή για κερδοσκοπικούς λόγους και καταργήσεως των οδηγιών 81/602/ΕΟΚ, 88/146/ΕΟΚ και 88/299/ΕΟΚ
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 43,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2),
τη γνώμη της Οικονομικής και Κοινωνικής Επιτροπής (3), Εκτιμώντας:
(1) ότι η οδηγία 81/602/ΕΟΚ (4) απαγορεύει ορισμένες ουσίες με ορμονική δράση και τις ουσίες με θυρεοστατική δράση και ότι η οδηγία 88/146/ΕΟΚ (5) απαγορεύει τη χρησιμοποίηση ορισμένων ουσιών με ορμονική δράση στη ζωική παραγωγή για κερδοσκοπικούς λόγους, ενώ συγχρόνως παραχωρεί και ορισμένες παρεκκλίσεις 7
(2) ότι η οδηγία 88/299/ΕΟΚ (6) καθορίζει τις προϋποθέσεις εφαρμογής των παρεκκλίσεων από την απαγόρευση του εμπορίου ορισμένων κατηγοριών ζώων που ορίζονται στο άρθρο 7 της οδηγίας 88/146/ΕΟΚ, καθώς και του κρέατός τους 7
(3) ότι, λόγω των καταλοίπων που οι ουσίες αυτές αφήνουν στο κρέας και στα άλλα τρόφιμα ζωικής προέλευσης, ορισμένες ουσίες με θυρεοστατική δράση και οιστρογόνο, ανδρογόνο ή γεσταγόνο δράση ενέχουν, ενδεχομένως, κινδύνους για τους καταναλωτές και μπορούν να επηρεάσουν την ποιότητα των τροφίμων ζωικής προέλευσης 7
(4) ότι νέες ουσίες με αναβολική δράση, όπως οι β-ανταγωνιστές, χρησιμοποιούνται παράνομα στην κτηνοτροφία με σκοπό την τόνωση της ανάπτυξης και της παραγωγικότητας των ζώων 7
(5) ότι, από έρευνα που διενεργήθηκε από την Επιτροπή κατά το διάστημα 1990 έως 1992 στα κράτη μέλη, διαπιστώνεται ότι οι β-ανταγωνιστές κυκλοφορούν ευρέως στους κτηνοτροφικούς κύκλους, γεγονός το οποίο ευνοεί την παράνομη χρήση τους 7
(6) ότι ακατάλληλη χρήση των β-ανταγωνιστών είναι δυνατόν να ενέχει σοβαρούς κινδύνους για την ανθρώπινη υγεία 7 ότι, προς το συμφέρον του καταναλωτή, πρέπει να απαγορευθεί η κατοχή β-ανταγωνιστικών ουσιών, η χορήγησή τους σε όλα τα ζώα και η εμπορία τους για το σκοπό αυτόν 7 ότι πρέπει, εξάλλου, να απαγορευθεί η κατοχή στιλβενίων και θυρεοστατικών, η χορήγησή τους στα ζώα και η εμπορία τους, και να ρυθμιστεί νομοθετικώς η χρήση των λοιπών ουσιών 7
(7) ότι, ωστόσο, μπορεί να επιτραπεί η χορήγηση φαρμάκων με βάση β-ανταγωνιστές, για σαφώς καθορισμένο θεραπευτικό σκοπό, σε ορισμένες κατηγορίες βοοειδών, στα ιπποειδή και στα ζώα συντροφιάς 7
(8) ότι πρέπει, εξάλλου, να εξασφαλιστούν σε όλους τους καταναλωτές οι ίδιες συνθήκες προμήθειας κρέατος και παράγωγων τροφίμων, εξασφαλίζοντας ταυτόχρονα ότι τα προϊόντα αυτά ανταποκρίνονται με τον καλύτερο δυνατό τρόπο στις απαιτήσεις και τις προσδοκίες τους 7 ότι, με δεδομένη την ευαισθησία των καταναλωτών στο θέμα, τα μέτρα αυτά θα βελτιώσουν οπωσδήποτε τις δυνατότητες διάθεσης των εν λόγω προϊόντων 7
(9) ότι πρέπει να διατηρηθεί η απαγόρευση των ορμονικών ουσιών που χρησιμοποιούνται για την πάχυνση 7 ότι, εάν η χορήγηση ορισμένων ουσιών επιτραπεί για θεραπευτικούς ή ζωοτεχνικούς σκοπούς, πρέπει να ελέγχεται αυστηρά ώστε να αποτρέπεται κάθε εκτροπή της χρήσης τους 7
(10) ότι οι χρόνοι αναμονής δεν έχουν εναρμονιστεί σε κοινοτικό επίπεδο και ότι υπάρχουν σημαντικές διαφορές μεταξύ των κρατών μελών, ιδίως όσον αφορά τα επιτρεπόμενα κτηνιατρικά φάρμακα που περιέχουν ορμονικές ουσίες ή β-ανταγωνιστές 7 ότι, κατά συνέπεια, πρέπει να καθοριστεί ανώτατος χρόνος αναμονής για τα φάρμακα αυτά, με σκοπό την εναρμόνιση 7
(11) ότι, εξάλλου, δεν πρέπει, κατ' αρχήν, να επιτρέπεται η εμπορία των ζώντων ζώων και του κρέατός τους, που έχουν υποβληθεί στη θεραπευτική ή ζωτεχνική αυτή αγωγή, λόγω των κινδύνων για την αποτελεσματικότητα του ελέγχου του όλου καθεστώτος 7 ότι, ωστόσο, είναι δυνατόν να προβλεφθούν, υπό ορισμένους όρους, παρεκκλίσεις από την απαγόρευση αυτή όσον αφορά τις ενδοκοινοτικές συναλλαγές και την εισαγωγή από τρίτες χώρες ζώων για αναπαραγωγή και ζώων αναπαραγωγής ευρισκομένων στο τέλος της αναπαραγωγικής τους ζωής 7
(12) ότι οι παρεκκλίσεις αυτές μπορούν να εγκρίνονται εφόσον παρέχονται επαρκείς εγγυήσεις ότι δεν θα υπάρξει στρέβλωση των συναλλαγών 7 ότι οι εγγυήσεις αυτές πρέπει να αφορούν τα επιτρεπόμενα προϊόντα, τους όρους χρησιμοποίησής τους και τον έλεγχο των όρων αυτών, ιδίως όσον αφορά την τήρηση του αναγκαίου χρόνου αναμονής 7
(13) ότι χρειάζεται αποτελεσματικός έλεγχος της εφαρμογής των διατάξεων της παρούσας οδηγίας 7
(14) ότι πρέπει να καταργηθούν οι οδηγίες 81/602/ΕΟΚ, 88/146/ΕΟΚ και 88/299/ΕΟΚ 7
(15) ότι για να καταπολεμηθεί αποτελεσματικά, σε όλα τα κράτη μέλη, η παράνομη χρησιμοποίηση παραγόντων τόνωσης της ανάπτυξης και της παραγωγικότητας στην κτηνοτροφία, οι σχετικές ενέργειες πρέπει να οργανωθούν σε κοινοτικό επίπεδο 7
(16) ότι το Ευρωπαϊκό Κοινοβούλιο κάλεσε στις 18 Ιανουαρίου 1996 την Επιτροπή και το Συμβούλιο να συνεχίσουν να αντιτάσσονται στην εσαγωγή κρεάτων στην Κοινότητα από ζώα στα οποία έχουν χορηγηθεί ορμόνες, ζήτησε να διατηρηθεί η καθολική απαγόρευση της χρησιμοποίησης των παραγόντων ανάπτυξης στην κτηνοτροφία και κάλεσε προς τούτο το Συμβούλιο να εγκρίνει αμελλητί την πρόταση της Επιτροπής επί της οποίας έδωσε τη γνώμη του στις 19 Απριλίου 1994,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
1. Για τους σκοπούς της παρούσας οδηγίας, τυγχάνουν εφαρμογής οι ορισμοί του κρέατος και των προϊόντων με βάση το κρέας των οδηγιών 64/433/ΕΟΚ (7), 71/118/ΕΟΚ (8), 77/99/ΕΟΚ (9), 91/495/ΕΟΚ (10), οι ορισμοί των προϊόντων υδατοκαλλιέργειας της οδηγίας 91/493/ΕΟΚ (11), καθώς και οι ορισμοί των κτηνιατρικών φαρμάκων κατά την έννοια των οδηγιών 81/851/ΕΟΚ (12) και 81/852/ΕΟΚ (13).
2. Επιπλέον, νοούνται ως:
α) «ζώα εκμετάλλευσης»: τα κατοικίδια βοειδή, χοιροειδή, αιγοπρόβατα, μόνοπλα, πουλερικά και τα κατοικίδα κουνέλια, καθώς και τα άγρια ζώα των προαναφερομένων ειδών και τα άγρια μηρυκαστικά, εφόσον αυτά έχουν εκτραφεί σε εκμετάλλευση 7
β) «θεραπευτική αγωγή»: η χορήγηση - κατ' εφαρμογήν του άρθρου 4 της παρούσας οδηγίας - σε συγκεκριμένα ζώα εκμετάλλευσης, μιας επιτρεπόμενης ουσίας για τη θεραπεία, ύστερα από εξέταση των ζώων αυτών από κτηνίατρο, προβλημάτων γονιμότητας, συμπεριλαμβανομένης της διακοπής ανεπιθύμητης κύησης και, εάν πρόκειται για β-ανταγωνιστές, για τη διευκόλυνση του τοκετού στις αγελάδες (τοκετόλυση) καθώς και των αναπνευστικών προβλημάτων και της τοκετόλυσης στα ιπποειδή που εκτρέφονται για σκοπούς εκτός από την παραγωγή κρέατος 7
γ) «ζωοτεχνική αγωγή»: η χορήγηση:
i) σε συγκεκριμένο ζώο εκμετάλλευσης, μιας από τις ουσίες που επιτρέπονται κατ' εφαρμογή του άρθρου 5 της παρούσας οδηγίας, για το συγχρονισμό του οίστρου και την προετοιμασία δοτριών και ληπτριών για την εμφύτευση εμβρύων, μετά από εξέταση του ζώου αυτού από κτηνίατρο ή, σύμφωνα με το άρθρο 5 δεύτερο εδάφιο, υπ' ευθύνη του 7
ii) στα ζώα υδατοκαλλιέργειας, σε ομάδα ζώων αναπαραγωγής, με σκοπό την αλλαγή φύλλου, βάσει εντολής κτηνιάτρου και υπ' ευθύνη του 7
δ) «παράνομη αγωγή»: η χρησιμοποίηση απαγορευμένων ουσιών ή προϊόντων ή η χρησιμοποίηση ουσιών ή προϊόντων που επιτρέπονται μεν από την κοινοτική νομοθεσία αλλά για σκοπούς ή υπό όρους διαφορετικούς από τους εκεί οριζομένους.
Άρθρο 3
Τα κράτη μέλη απαγορεύουν:
α) τη χορήγηση σε ζώα εκμετάλλευσης και σε ζώα υδατοκαλλιέργειας, καθ' οποιονδήποτε τρόπο, ουσιών με θυρεοστατική, οιστρογόνο, ανδρογόνο ή γεσταγόνο δράση, καθώς και β-ανταγωνιστών 7
β) την κατοχή σε μια εκμετάλλευση, εκτός εάν πρόκειται για κατοχή υπό επίσημο έλεγχο, των ζώων που αναφέρονται στο στοχείο α), την εμπορία ή τη σφαγή, με σκοπό την κατανάλωση, ζώων εκμετάλλευσης ή ζώων υδατοκαλλιέργειας στα οποία περιέχονται οι προαναφερόμενες ουσίες ή στα οποία έχει διαπιστωθεί η παρουσία των ουσιών αυτών, εκτός αν αποδεδειγμένως τα ζώα αυτά υποβλήθηκαν σε αγωγή σύμφωνα με τα άρθρα 4 ή 5 7
γ) την εμπορία, με σκοπό την ανθρώπινη κατανάλωση, ζώων υδατοκαλλιέργειας στα οποία έχουν χορηγηθεί ουσίες του στοιχείου α), καθώς και μεταποιημένων προϊόντων προερχομένων από τα ζώα αυτά 7
δ) την εμπορία του κρέατος των ζώων που αναφέρονται στο στοιχείο β) 7
ε) τη μεταποίηση του κρέατος που αναφέρεται στο στοιχείο δ).
Άρθρο 4
Κατά παρέκκλιση από τα άρθρο 2 και 3, τα κράτη μέλη μπορούν να επιτρέπουν:
1. τη χορήγηση σε ζώα εκμετάλλευσης, για θεραπευτικό σκοπό, οιστραδιόλης 17 β, τεστοστερόνης, προγεστερόνης και παραγώγων τα οποία δίδουν εύκολα την αρχική ένωση δι' υδρολύσεως μετά από απορρόφηση στο σημείο έγχυσης. Τα κτηνιατρικά φάρμακα που χρησιμοποιούνται για θεραπευτική αγωγή πρέπει να ανταποκρίνονται στις απαιτήσεις εμπορίας της οδηγίας 81/851/ΕΟΚ και επιτρέπεται να χορηγούνται μόνον από κτηνίατρο και υπό ενέσιμο μορφή ή για τη θεραπεία της δυσλειτουργίας των ωοθηκών ως ενδοκολπικά σπειράματα, με εξαίρεση τα εμφυτεύματα, σε συγκεκριμένα ζώα εκμετάλλευσης. Η αγωγή των συγκεκριμένων ζώων πρέπει να καταγράφεται από τον υπεύθυνο κτηνίατρο ο οποίος και καταχωρεί σε μητρώο, όπως αυτό της οδηγίας 81/851/ΕΟΚ, τουλάχιστον τις ακόλουθες πληροφορίες:
- φύση της αγωγής,
- είδος των επιτρεπόμενων προϊόντων,
- ημερομηνία εκτέλεσης της αγωγής,
- ταυτότητα των ζώων που υποβλήθηκαν σε αγωγή.
Το μητρώο αυτό τίθεται στη διάθεση της αρμόδιας αρχής μετά από σχετική αίτησή της 7
2. τη χορήγηση, για θεραπευτικούς σκοπούς, επιτρεπόμενων κτηνιατρικών φαρμάκων περιεχόντων:
i) Trembolone allyle για χορήγηση από το στόμα ή β-ανταγωνιστές σε ιπποειδή και ζώα συντροφιάς, εφόσον χρησιμοποιούνται σύμφωνα με τις οδηγίες του παρασκευαστή 7
ii) β-ανταγωνιστές ενέσιμο για τη διευκόλυνση του τοκετού στις αγελάδες (τοκετόλυση).
Η χορήγηση γίνεται από κτηνίατρο ή, εφόσον πρόκειται για τα κτηνιατρικά φάρμακα του σημείου i), υπό την άμεση ευθύνη του. Η αγωγή πρέπει να καταγράφεται από τον υπεύθυνο κτηνίατρο, ο οποίος πρέπει να καταχωρεί τουλάχιστον τις πληροφορίες που αναφέρονται στο σημείο 1.
Απαγορεύεται η εκ μέρους του υπευθύνου της εκμετάλλευσης κατοχή κτηνιατρικών φαρμάκων περιχόντων β-ανταγωνιστές, δυναμένων να χρησιμοποιηθούν για τη διευκόλυνση του τοκετού.
Ωστόσο, με την επιφύλαξη των διατάξεων του σημείου 2 ii), η θεραπευτική αγωγή απαγορεύεται για τα ζώα απόδοσης, συμπεριλαμβανομένων των ζώων αναπαραγωγής που βρίσκονται στο τέλος της αναπαραγωγικής τους ζωής.
Άρθρο 5
Κατά παρέκκλιση από το άρθρο 3 στοιχείο α) και με την επιφύλαξη του άρθρου 2, τα κράτη μέλη μπορούν να επιτρέπουν τη χορήγηση σε ζώα εκμετάλλευσης - για ζωοτεχνική αγωγή - κτηνιατρικών φαρμάκων με οιστρογόνο, ανδρογόνο ή γεσταγόνο δράση τα οποία επιτρέπονται σύμφωνα με τις οδηγίες 81/851/ΕΟΚ και 81/852/ΕΟΚ. Η χορήγηση γίνεται από κτηνίατρο σε συγκεκριμένο ζώο, η δε αγωγή πρέπει να καταγράφεται από τον υπεύθυνο κτηνίατρο σύμφωνα με τις διατάξεις του σημείου 1 του άρθρου 4.
Ωστόσο, τα κράτη μέλη μπορούν να επιτρέπουν να μην γίνεται από τον ίδιο τον κτηνίατρο ο συγχρονισμός του οίστρου και η προετοιμασία δοτριών και ληπτριών για εμφύτευση εμβρύων, αλλά υπ' ευθύνη του.
Για τα ζώα υδατοκαλλιέργειας, τα ιχθύδια μπορούν να υποβάλλονται σε αγωγή κατά τους τρεις πρώτους μήνες με σκοπό την αλλαγή φύλου με κτηνιατρικά φάρμακα ανδρογόνου δράσης, τα οποία επιτρέπονται σύμφωνα με τις οδηγίες 81/851/ΕΟΚ και 81/852/ΕΟΚ.
Στις περιπτώσεις που προβλέπονται στο παρόν άρθρο, ο κτηνίατρος εκδίδει μη ανανεώσιμη συνταγή στην οποία καθορίζει την προβλεπόμενη αγωγή και την απαιτούμενη ποσότητα προϊόντος και καταγράφει τα υποδεικνυόμενα προϊόντα.
Ωστόσο, η ζωοτεχνική αγωγή απαγορεύεται για τα ζώα απόδοσης, συμπεριλαμβανομένης της περιόδου πάχυνσης των ζώων αναπαραγωγής που βρίσκονται στο τέλος της αναπαραγωγικής τους ζωής.
Άρθρο 6
1. Τα ορμονικά προϊόντα ή οι β-ανταγωνιστές, των οποίων επιτρέπεται η χορήγηση σε ζώα εκμετάλλευσης βάσει των άρθρων 4 και 5, πρέπει να ανταποκρίνονται στις απαιτήσεις των οδηγιών 81/851/ΕΟΚ και 81/852/ΕΟΚ.
2. Ωστόσο, δεν μπορούν να επιτραπούν σύμφωνα με την παράγραφο 1:
α) τα ακόλουθα ορμονικά προϊόντα:
i) τα προϊόντα που δρουν ως απόθεμα,
ii) τα προϊόντα για τα οποία ο χρόνος αναμονής είναι ανώτερος των 15 ημερών μετά το πέρας της αγωγής,
iii) τα προϊόντα:
- που έχουν επιτραπεί βάσει κανόνων προγενέστερων της τροποποίησης που επήλθε με τον κανονισμό (ΕΟΚ) αριθ. 2309/93 (14),
- των οποίων οι όροι χρησιμοποίησης είναι άγνωστοι,
- για τα οποία δεν υπάρχουν αντιδραστήρια και τα αναγκαία για τις μεθόδους ανάλυσης υλικά προκειμένου να ανιχνεύεται η παρουσία καταλοίπων που υπερβαίνουν τα επιτρεπόμενα όρια 7
β) τα κτηνιατρικά φάρμακα που περιέχουν β-ανταγωνιστές ουσίες των οποίων ο χρόνος αναμονής είναι ανώτερος των είκοσι οκτώ ημερών μετά το πέρας της αγωγής.
Άρθρο 7
1. Για τις συναλλαγές, τα κράτη μέλη μπορούν να επιτρέπουν την εμπορία ζώων αναπαραγωγής ή ζώων αναπαραγωγής που βρίσκονται στο τέλος της αναπαραγωγικής τους ζωής, τα οποία, κατά τη διάρκεια της ζωής τους ως ζώων αναπαραγωγής, υποβλήθηκαν σε αγωγή που αναφέρεται στα άρθρα 4 και 5, ή μπορούν να επιτρέπουν την επίθεση κοινοτικής σφραγίδας σε κρέας που προέρχεται από τα ζώα αυτά, εφόσον τηρούνται οι όροι των άρθων 4 και 5 και οι ελάχιστοι χρόνοι αναμονής που προβλέπονται στο άρθρο 6 παράγραφος 2 στοιχείο α) σημείο ii) ή στοιχείο β), ή οι χρόνοι αναμονής που προβλέπει η άδεια εμπορίας, αντιστοίχως.
Ωστόσο, το εμπόριο ίππων μεγάλης αξίας, και ιδίως ίππων προοριζομένων για ιπποδρομίες, διαγωνισμούς, τσίρκα, οχεία ή εκθέσεις, συμπεριλαμβανομένων των ίππων των εγγεγραμμένων σε μητρώα, στους οποίους έχουν χορηγηθεί κτηνιατρικά φάρμακα που περιέχουν Trembolone allyle ή β-ανταγωνιστές για τους σκοπούς που αναφέρονται στο άρθρο 4, μπορεί να διεξάγεται και διαρκούσης της περιόδου αναμονής, εφόσον πληρούνται οι όροι χορήγησης και η φύση και η ημερομηνία της αγωγής αναγράφονται στο πιστοποιητικό ή το διαβατήριο που συνοδεύει τα ζώα αυτά.
2. Η εμπορία, προς ανθρώπινη κατανάλωση, του κρέατος ή των προϊόντων που προέρχονται από ζώα στα οποία έχουν χορηγηθεί ουσίες με οιστρογόνο, ανδρογόνο ή γεσταγόνο δράση ή β-ανταγωνιστικές ουσίες, σύμφωνα με τις περί παρεκκλίσεων διατάξεις της παρούσας οδηγίας, επιτρέπεται μόνον εάν τα συγκεκριμένα ζώα έχουν υποβληθεί σε αγωγή με κτηνιατρικά φάρμακα τα οποία ανταποκρίνονται στις απαιτήσεις του άρθρου 6 και εφόσον έχει τηρηθεί η περίοδος αναμονής πριν τη σφαγή των ζώων.
Άρθρο 8
Τα κράτη μέλη μεριμνούν ώστε:
1. η κατοχή των ουσιών που αναφέρονται στα άρθρα 2 και 3 στοιχείο α) να επιτρέπεται μόνον στα πρόσωπα που εξουσιοδοτούνται από την εθνική νομοθεσία σύμφωνα με το άρθρο 1 της οδηγίας 90/676/ΕΟΚ (15), κατά την εισαγωγή, την παρασκευή, την αποθήκευση, τη διανομή, την πώληση ή τη χρήση τους 7
2. εκτός από τους ελέγχους του προβλέπονται από τις οδηγίες περί εμπορίας των εν λόγω διαφόρων προϊόντων, οι αρμόδιες εθνικές αρχές να διενεργούν, χωρίς προειδοποίηση, τους επίσημους ελέγχους που προβλέπονται από το άρθρο 11 της οδηγίας 96/23/ΕΚ (16), προκειμένου να ελέγχεται:
α) η κατοχή ή η παρουσία απαγορευμένων, σύμφωνα με το άρθρο 2, ουσιών ή προϊόντων που προορίζονται να χορηγηθούν στα ζώα με σκοπό την πάχυνση 7
β) η παράνομη αγωγή των ζώων 7
γ) η μη τήρηση των περιόδων αναμονής που προβλέπονται στο άρθρο 6 7
δ) η μη τήρηση των περιορισμών χρήσης ορισμένων ουσιών ή προϊόντων οι οποίοι προβλέπονται στα άρθρα 4 και 5 7
3. η ανίχνευση της παρουσίας:
α) των ουσιών που αναφέρονται στο παραπάνω σημείο 1 στα ζώα και στο νερό των ζώων, καθώς και σε όλους τους χώρους όπου εκτρέφονται ή διατηρούνται τα ζώα 7
4. όταν, κατά τους ελέγχους που προβλέπονται στα σημεία 2 και 3, διαπιστώνεται:
α) η παρουσία ουσιών ή προϊόντων των οποίων η χρησιμοποίηση ή η κατοχή απαγορεύονται, ή η παρουσία καταλοίπων ουσιών, η χορήγηση των οποίων συνιστά παράνομη αγωγή, οι ουσίες ή τα προϊόντα αυτά να τίθενται υπό μεσεγγύηση, τα δε τυχόν ζώα που έχουν υποβληθεί σε αγωγή ή το κρέας τους να τίθενται υπό επίσημο έλεγχο μέχρις ότου επιβληθούν οι αναγκαίες κυρώσεις 7
β) η μη τήρηση των απαιτήσεων του σημείου 2 στοιχεία β) και γ), η αρμόδια αρχή να λαμβάνει τα ενδεδειγμένα μέτρα, ανάλογα με τη σοβαρότητα της διαπιστωνόμενης παράβασης.
Άρθρο 9
Με την επιφύλαξη της οδηγίας 81/851/ΕΟΚ, οι επιχειρήσεις που αγοράζουν ή παράγουν ουσίες με θυρεοστατική, οιστρογόνο, ανδρογόνο, γεσταγόνο δράση και β-ανταγωνιστικές ουσίες και οι επιχειρήσεις στις οποίες επιτρέπεται, υπό οποιαδήποτε ιδιότητα, η εμπορία των εν λόγω ουσιών, καθώς και οι επιχειρήσεις που αγοράζουν ή παράγουν φαρμακευτικά προϊόντα και κτηνιατρικά φάρμακα με βάση τις ουσίες αυτές, καταγράφουν, κατά χρονολογική σειρά, τις παραχθείσες ή αγορασθείσες ποσότητες και τις ποσότητες που εκχωρούνται ή χρησιμοποιούνται για την παραγωγή φαρμακευτικών προϊόντων και κτηνιατρικών φαρμάκων και τα πρόσωπα προς τα οποία τις εκχωρούν ή από τα οποία τις αγοράζουν.
Οι προαναφερόμενες πληροφορίες τίθενται στη διάθεση της αρμόδιας αρχής, ύστερα από σχετική της αίτηση. Όταν πρόκειται για μηχανοργανωμένα αρχεία οι πληροφορίες χορηγούνται υπό μορφή εντύπου.
Άρθρο 10
Όταν κατόπιν ελέγχων σε κράτος μέλος διαπιστώνεται ότι οι απαιτήσεις της παρούσας οδηγίας δεν τηρήθηκαν στη χώρα καταγωγής των ζώων ή των προϊόντων, η αρμόδια αρχή του κράτους μέλους αυτού εφαρμόζει τις διατάξεις της οδηγίας 89/608/ΕΟΚ του Συμβουλίου, της 21ης Νοεμβρίου 1989, για την αμοιβαία συνδρομή μεταξύ των διοικητικών αρχών των κρατών μελών και τη συνεργασία των αρχών αυτών με την Επιτροπή, με σκοπό τη διασφάλιση της ορθής εφαρμογής της κτηνιατρικής και ζωοτεχνικής νομοθεσίας (17).
Άρθρο 11
1. Δεν μπορούν να τεθούν στους καταλόγους χωρών από τις οποίες, σύμφωνα με την κοινοτική νομοθεσία, επιτρέπεται στα κράτη μέλη να εισάγουν ζώα εκμετάλλευσης ή υδατοκαλλιέργειας ή κρέατα ή προϊόντα λαμβανόμενα από τέτοια ζώα, τρίτες χώρες η νομοθεσία των οποίων επιτρέπει την εμπορία και τη χορήγηση στιλβενίων, παραγώγων στιλβενίων, αλάτων ή εστέρων τους, καθώς και θυρεοστατικών με σκοπό τη χορήγησή τους σε ζώα οποιουδήποτε είδους.
2. Τα κράτη μέλη απαγορεύουν εξάλλου την εισαγωγή από τρίτες χώρες που περιέχονται σε έναν από τους καταλόγους που αναφέρονται στην παράγραφο 1:
α) ζώων εκμετάλλευσης ή υδατοκαλλιέργειας:
i) στα οποία έχουν χορηγηθεί, με οποιονδήποτε τρόπο, προϊόντα ή ουσίες που αναφέρονται στο άρθρο 2 στοιχείο α) 7
ii) στα οποία έχουν χορηγηθεί οι ουσίες ή τα προϊόντα που αναφέρονται στο άρθρο 3 στοιχείο α), εκτός εάν κατά τη χορήγηση αυτή τηρήθηκαν οι διατάξεις και οι απαιτήσεις των άρθρων 4, 5 και 7, και εάν τηρήθηκαν οι περίοδοι αναμονής που προβλέπονται στις διεθνείς συστάσεις 7
β) κρέατος ή προϊόντων προερχομένων από ζώα των οποίων η εισαγωγή απαγορεύεται σύμφωνα με το στοιχείο α).
3. Τα προερχόμενα από τρίτη χώρα ζώα αναπαραγωγής και ζώα αναπαραγωγής ευρισκόμενα στο τέλος της αναπαραγωγικής τους ζωής ή το κρέας τους, μπορούν να εισάγονται, εφόσον πληρούν εγγυήσεις τουλάχιστον ισοδύναμες με εκείνες που καθορίζονται από την παρούσα οδηγία οι οποίες θεσπίστηκαν μέσω της διαδικασίας του άρθρου 33 της οδηγίας 96/23/ΕΚ για την εφαρμογή του κεφαλαίου V της τελευταίας αυτής οδηγίας.
4. Οι έλεγχοι των εισαγωγών από τρίτες χώρες διενεργούνται σύμφωνα με τις προδιαγραφές του άρθρου 4 παράγραφος 2 στοιχείο γ) της οδηγίας 91/496/ΕΟΚ, της 15ης Ιουλίου 1991, για τον καθορισμό των αρχών σχετικά με την οργάνωση των κτηνιατρικών ελέγχων των ζώων προελεύσεως τρίτων χωρών που εισάγονται στην Κοινότητα (18) και σύμφωνα με το άρθρο 8 παράγραφος 2 της οδηγίας 90/675/ΕΟΚ του Συμβουλίου, της 10ης Δεκεμβρίου 1990, για τον καθορισμό των αρχών σχετικά με την οργάνωση των κτηνιατρικών ελέγχων των προϊόντων προελεύσεως τρίτων χωρών που εισάγονται στην Κοινότητα (19).
Άρθρο 12
Το Συμβούλιο, αποφασίζοντας με ειδική πλειοψηφία επί προτάσεως της Επιτροπής, μπορεί να θεσπίζει τα μεταβατικά μέτρα εφαρμογής του καθεστώτος της παρούσας οδηγίας.
Άρθρο 13
1. Οι οδηγίες 81/602/ΕΟΚ, 88/146 και 88/299/ΕΟΚ καταργούνται από 1ης Ιουλίου 1997.
2. Οι αναφορές στις καταργηθείσες οδηγίες θεωρούνται ως αναφορές στην παρούσα οδηγία, σύμφωνα με τον πίνακα αντιστοιχίας που περιλαμβάνεται στο παράρτημα.
Άρθρο 14
1. Τα κράτη μέλη θέτουν σε ισχύ τις νομοθετικές, κανονιστικές και διοικητικές διατάξεις, οι οποίες περιλαμβάνουν ενδεχομένως και κυρώσεις, οι οποίες είναι αναγκαίες για να συμμορφωθούν προς την παρούσα οδηγία την 1η Ιουλίου 1997 και, για τους β-ανταγωνιστές, το αργότερο την 1η Ιουλίου 1997, ενημερώνουν δε αμέσως την Επιτροπή σχετικά.
Οι διατάξεις αυτές, όταν θεσπίζονται από τα κράτη μέλη, αναφέρονται στην παρούσα οδηγία ή συνοδεύονται από παρόμοια αναφορά κατά την επίσημη δημοσίευσή τους. Οι λεπτομερείς διατάξεις για την αναφορά αυτή καθορίζονται από τα κράτη μέλη.
2. Τα κράτη μέλη κοινοποιούν στην Επιτροπή το κείμενο των ουσιωδών διατάξεων εσωτερικού δικαίου που θεσπίζουν στον τομέα που διέπεται από την παρούσα οδηγία.
3. Μέχρις ότου εφαρμοσθούν οι διατάξεις που αναφέρονται από την παρούσα οδηγία για τους β-ανταγωνιστές, εξακολουθούν να εφαρμόζονται οι σχετικοί εθνικοί κανόνες, τηρουμένων των γενικών διατάξεων την συνθήκης.
Άρθρο 15
ΟΔΗΓΙΑ 96/28/ΕΚ ΤΗΣ ΕΠΙΤΡΟΠΗΣ της 10ης Μαΐου 1996 περί προσαρμογής στην τεχνική πρόοδο της οδηγίας 76/116/ΕΟΚ του Συμβουλίου, περί προσεγγίσεως των νομοθεσιών των κρατών μελών περί λιπασμάτων (Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 100 Α,
την οδηγία 76/116/ΕΟΚ του Συμβουλίου, της 18ης Δεκεμβρίου 1975, περί προσεγγίσεως των νομοθεσιών των κρατών μελών περί λιπασμάτων (1), όπως τροποποιήθηκε τελευταία από την οδηγία 89/530/ΕΟΚ (2), και ιδίως το άρθρο 9 παράγραφος 1, Εκτιμώντας:
ότι, στο άρθρο 7 Α της συνθήκης, προβλέπεται η δημιουργία ενός χώρου χωρίς εσωτερικά σύνορα μέσα στον οποίο θα εξασφαλίζεται η ελεύθερη κυκλοφορία εμπορευμάτων, προσώπων, υπηρεσιών και κεφαλαίων 7
ότι, με την οδηγία 76/116/ΕΟΚ, ορίζονται οι κανόνες που διέπουν την εμπορία των λιπασμάτων στην εσωτερική αγορά 7
ότι, στο παράρτημα Ι της οδηγίας 76/116/ΕΟΚ, είναι σκόπιμο να προστεθούν και νέα λιπάσματα ώστε να καταστεί δυνατόν να χαρακτηρισθούν με την κοινοτική ένδειξη που προβλέπεται στο παράρτημα ΙΙ της ίδιας οδηγίας 7
ότι, με τον οδηγό κατάρτισης τεχνικού φακέλλου 94/C 138/04 (3), καθιερώνεται η διαδικασία που πρέπει να ακολουθείται από όσους (παρασκευαστές ή αντιπροσώπους αυτών) επιθυμούν να χρησιμοποιήσουν την κοινοτική ένδειξη, για ένα λίπασμα, που προβλέπεται στο παράρτημα ΙΙ της οδηγίας 76/116/ΕΟΚ, αφού προηγουμένως υποβάλουν σχετικό τεχνικό φάκελο στις αρμόδιες αρχές του εκάστοτε κράτους μέλους, οι οποίες θα διαδραματίσουν ρόλο εισηγητή προς την ομάδα εργασίας της Επιτροπής την αρμόδια για τα λιπάσματα 7
ότι τα μέτρα που προβλέπονται στην παρούσα οδηγία είναι σύμφωνα με τη γνώμη της επιτροπής για την προσαρμογή οδηγιών στην τεχνική πρόοδο, που αποβλέπουν στην εξάλειψη των τεχνικών εμποδίων στην εμπορία λιπασμάτων,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Το παράρτημα Ι της οδηγίας 76/116/ΕΟΚ τροποποιείται ως εξής:
1. Το λίπασμα που περιλαμβάνεται στο παράρτημα Ι της παρούσας οδηγίας προστίθεται στο μέρος Α σημείο 1 «Αζωτούχα λιπάσματα».
Στο παράρτημα ΙΙΙ σημείο Α.1 της οδηγίας 76/116/ΕΟΚ προστίθεται το ακόλουθο προϊόν και η αντίστοιχη αποδεκτή ανοχή επί της αναγραφόμενης τιμής:
>ΘΕΣΗ ΠΗΝΑΚΑ>
Άρθρο 3
1. Τα κράτη μέλη θέτουν σε ισχύ τις νομοθετικές, κανονιστικές και διοικητικές διατάξεις που είναι αναγκαίες για να συμμορφωθούν με την παρούσα οδηγία έως τις 31 Μαΐου 1997 και ενημερώνουν αμέσως την Επιτροπή σχετικά.
2. Τα κράτη μέλη κοινοποιούν στην Επιτροπή τις διατάξεις εθνικής νομοθεσίας που εκδίδουν στο πεδίο της παρούσας οδηγίας.
Άρθρο 4
Η παρούσα οδηγία απευθύνεται στα κράτη μέλη.
ΟΔΗΓΙΑ 96/42/ΕΚ ΤΟΥ ΣΥΜΒΟΥΛΙΟΥ της 25ης Ιουνίου 1996 για τροποποίηση της οδηγίας 77/388/ΕΟΚ σχετικά με το κοινό σύστημα φόρου προστιθέμενης αξίας
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη τη συνθήκη για την ίδρυση της Ευρωπαϊκής Κοινότητας, και ιδίως το άρθρο 99,
την πρόταση της Επιτροπής,
τη γνώμη του Ευρωπαϊκού Κοινοβουλίου (1),
τη γνώμη της Οικονομικής και Κοινωνικής Επιτροπής (2), Εκτιμώντας:
ότι το άρθρο 12 παράγραφος 3 στοιχείο δ) της οδηγίας 77/388/ΕΟΚ του Συμβουλίου (3), ορίζει ότι οι κανόνες που αφορούν τη φορολογία άλλων γεωργικών προϊόντων εκτός αυτών της κατηγορίας 1 του παραρτήματος Η, καθορίζονται με ομόφωνη απόφαση του Συμβουλίου πριν από τις 31 Δεκεμβρίου 1994 βάσει πρότασης της Επιτροπής 7 ότι μέχρι την ημερομηνία αυτή τα μεν κράτη μέλη τα οποία εφαρμόζουν ήδη μειωμένο συντελεστή μπορούν να εξακολουθήσουν να το πράττουν, εκείνα όμως που εφαρμόζουν κανονικό συντελεστή δεν επιτρέπεται να εφαρμόσουν μειωμένο 7 ότι αυτό επιτρέπει την επί δύο έτη αναβολή εφαρμογής του κανονικού συντελεστή 7
ότι η εμπειρία έχει δείξει ότι οι διορθωτικές ανισότητες μεταξύ των συντελεστών ΦΠΑ που εφαρμόζουν τα κράτη μέλη στα γεωργικά προϊόντα των κλάδων της ανθοκομίας και της φυτοκομίας έχει οδηγήσει σε απάτες 7 ότι οι εν λόγω διαρθρωτικές ανισότητες προκύπτουν άμεσα από την εφαρμογή του άρθρου 12 παράγραφος 3 στοιχείο δ) και πρέπει να διορθωθούν 7
ότι η περισσότερο ενδεδειγμένη λύση είναι η επέκταση σε όλα τα κράτη μέλη, στη διάρκεια μεταβατικής περιόδου, της δυνατότητας εφαρμογής του μειωμένου συντελεστή για την προμήθεια γεωργικών προϊόντων του κλάδου της ανθοκομίας και της φυτοκομίας, καθώς και καυσόξυλων,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η οδηγία 77/388/ΕΟΚ τροποποιείται ως εξής:
1. Στο άρθρο 12 παράγραφος 3, το στοιχείο δ) διαγράφεται.
2. Στο άρθρο 28 παράγραφος 2, προστίθεται το ακόλουθο στοιχείο:
«θ) τα κράτη μέλη δύνανται να εφαρμόσουν μειωμένο συντελεστή στην προμήθεια ζωντανών φυτών και άλλων προϊόντων ανθοκομίας (μεταξύ των οποίων συγκαταλέγονται οι βολβοί, οι ρίζες και τα παρεμφερή προϊόντα, τα κομμένα άνθη και τα διακοσμητικά φυλλώματα) και καυσόξυλων.»
Άρθρο 2
Τα κράτη μέλη κοινοποιούν στην Επιτροπή το κείμενο των διατάξεων εσωτερικού δικαίου τις οποίες θεσπίζουν στον τομέα που διέπεται από την παρούσα οδηγία.
Άρθρο 3
Η παρούσα οδηγία εφαρμόζεται από 1ης Ιανουαρίου 1995.
Άρθρο 4
Η παρούσα οδηγία απευθύνεται στα κράτη μέλη.
ΟΔΗΓΙΑ 96/57/ΕΚ ΤΟΥ ΕΥΡΩΠΑΪΚΟΥ ΚΟΙΝΟΒΟΥΛΙΟΥ ΚΑΙ ΤΟΥ ΣΥΜΒΟΥΛΙΟΥ της 3ης Σεπτεμβρίου 1996 σχετικά με τις απαιτήσεις για την ενεργειακή απόδοση των οικιακών ηλεκτρικών ψυγείων, καταψυκτών και συνδυασμών τους
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 100 Α,
την πρόταση της Επιτροπής (1),
τη γνώμη της Οικονομικής και Κοινωνικής Επιτροπής (2),
Αποφασίζοντας σύμφωνα με τη διαδικασία του άρθρου 189 Β της συνθήκης (3), Εκτιμώντας:
(1) ότι είναι σημαντικό να προωθηθούν τα μέτρα που αποσκοπούν να εξασφαλίσουν την καλή λειτουργία της εσωτερικής αγοράς 7
(2) ότι, με το ψήφισμά του της 15ης Ιανουαρίου 1985 για τη βελτίωση των προγραμμάτων εξοικονόμισης ενέργειας των κρατών μελών (4), το Συμβούλιο κάλεσε τα κράτη μέλη να συνεχίσουν και, ενδεχομένως, να εντείνουν τις προσπάθειές τους για να προωθήσουν την ορθολογικότερη χρησιμοποίηση της ενέργειας χάρη στον καθορισμό ολοκληρωμένων πολιτικών εξοικονόμισης ενέργειας 7
(3) ότι η ηλεκτρική ενέργεια που καταναλώνεται από οικιακές ψυκτικές συσκευές αντιπροσωπεύει μη αμελητέο μερίδιο της ηλεκτρικής ενέργειας που καταναλώνουν τα νοικοκυριά στην Κοινότητα και, κατά συνέπεια, της συνολικής κατανάλωσης ηλεκτρικής ενέργειας 7 ότι τα διάφορα μοντέλα ψυκτικών συσκευών που διατίθενται στην κοινοτική αγορά παρουσιάζουν, για παρόμοιο όγκο και χαρακτηριστικά, μεγάλες διαφορές ως προς την κατανάλωση ηλεκτρικής ενέργειας, παρουσιάζουν δηλαδή σημαντικότατες αποκλίσεις όσον αφορά την ενεργειακή τους απόδοση 7
(4) ότι ορισμένα κράτη μέλη είναι έτοιμα να θεσπίσουν διατάξεις σχετικές με τις αποδόσεις των οικιακών ψυγείων και καταψυκτών, που θα επιφέρουν εμπόδια στο εμπόριο αυτών των προϊόντων στο εσωτερικό της Κοινότητας 7
(5) ότι, στις προτάσεις για την προσέγγιση των νομοθετικών, κανονιστικών και διοικητικών διατάξεων των κρατών μελών στους τομείς της υγείας, της ασφάλειας, της προστασίας του περιβάλλοντος και της προστασίας των καταναλωτών, πρέπει να ληφθεί ως βάση υψηλό επίπεδο προστασίας 7 ότι η παρούσα οδηγία εξασφαλίζει υψηλό βαθμό προστασίας του περιβάλλοντος και των καταναλωτών, αποβλέποντας ταυτόχρονα στη σημαντική βελτίωση της ενεργειακής απόδοσης αυτών των συσκευών 7
(6) ότι η θέσπιση μέτρων αυτού του είδους αποτελεί κοινοτική αρμοδιότητα 7 ότι οι απαιτήσεις της παρούσας οδηγίας εμπίπτουν εντός των ορίων των στόχων της και, κατά συνέπεια, τηρούνται οι διατάξεις του άρθρου 3 Β της συνθήκης 7
(7) ότι, εξάλλου, στο άρθρο 130 Ρ της συνθήκης, προβλέπεται η προστασία και η βελτίωση του περιβάλλοντος, καθώς και η συνετή και ορθολογική χρησιμοποίηση των φυσικών πόρων, μεταξύ των στόχων της πολιτικής της Κοινότητας στον τομέα του περιβάλλοντος 7 ότι η παραγωγή και η κατανάλωση ηλεκτρικής ενέργειας δημιουργούν το 30 % περίπου των ανθρωπογενών εκπομπών διοξειδίου του άνθρακα (CO2) και αντιστοιχούν περίπου στο 35 % της πρωτογενούς κατανάλωσης ενέργειας στην Κοινότητα 7 ότι τα ποσοστά αυτά αυξάνονται 7
(8) ότι, επίσης, στην απόφαση 89/364/ΕΟΚ του Συμβουλίου, της 5ης Ιουνίου 1989, για τη θέσπιση κοινοτικού προγράμματος δράσης για τη βελτίωση της αποτελεσματικότητας κατά τη χρήση της ηλεκτρικής ενέργειας (5), επιδιώκεται ο διττός στόχος, αφενός, της ενθάρρυνσης των καταναλωτών να προτιμούν υψηλής απόδοσης ηλεκτρικές συσκευές και εξοπλισμό και, αφετέρου, της βελτίωσης της απόδοσης των ηλεκτρικών συσκευών και εξοπλισμών 7
(9) ότι, στα συμπεράσματά του της 29ης Οκτωβρίου 1990, το Συμβούλιο καθόρισε ως στόχο να σταθεροποιηθούν μέχρι το έτος 2000 οι εκπομπές διοξειδίου του άνθρακα (CO2) στην Κοινότητα στα επίπεδα τους του 1990 και ότι, προκειμένου να επιτευχθεί ο στόχος αυτός, επιβάλλεται η λήψη δραστικότερων μέτρων για τη σταθεροποίηση των εκπομπών (CO2) στην Κοινότητα 7
(10) ότι, με την απόφαση 91/565/ΕΟΚ (6), θεσπίστηκε πρόγραμμα για την προώθηση της αποτελεσματικής χρήσης της ενέργειας στην Κοινότητα (πρόγραμμα SAVE) 7
(11) ότι τα μέτρα για τη βελτίωση της ενεργειακής απόδοσης που εφαρμόζονται στα πλέον πρόσφατα διαθέσιμα μοντέλα ψυκτικών συσκευών δεν αυξάνουν υπέρμετρα το κόστος παραγωγής τους και είναι δυνατόν να αποσβέσουν το αρχικό κόστος εντός ολίγων ετών, και μάλιστα συντομότερα, με τις εξοικονομήσεις ηλεκτρικής ενέργειας που συνεπάγονται 7 ότι, κατά τον υπολογισμό αυτό, δεν λαμβάνεται υπόψη το επιπρόσθετο όφελος από την αποφυγή εξωγενών δαπανών για την παραγωγή ηλεκτρικής ενέργειας, όπως για παράδειγμα οι εκπομπές διοξειδίου του άνθρακα (CO2) και άλλων ρύπων 7
(12) ότι το κέρδος από την άποψη της ενεργειακής απόδοσης που απορρέει «φυσιολογικά» από τις πιέσεις της αγοράς και από τη βελτίωση των διαδικασιών παραγωγής, το οποίο εκτιμάται σε περίπου 2 % ετησίως, θα συμβάλει στις προσπάθειες για τη θέσπιση αυστηρότερων προτύπων κατανάλωσης ηλεκτρικής ενέργειας 7
(13) ότι η οδηγία 92/75/ΕΟΚ (7) (οδηγία-πλαίσιο) και η οδηγία 94/2/ΕΚ της Επιτροπής (8) (εκτελεστική οδηγία της οδηγίας 92/75/ΕΟΚ), στις οποίες προβλέπεται η υποχρεωτική επισήμανση των συσκευών και η ένδειξη, με άλλες μορφές, της ενεργειακής κατανάλωσης, θα έχουν ως συνέπεια τη μεγαλύτερη ευαισθητοποίηση των καταναλωτών για το πρόβλημα της ενεργειακής απόδοσης των οικιακών ψυκτικών συσκευών 7 ότι το μέτρο αυτό θα ωθήσει, ως εκ τούτου, και τους διάφορους ανταγωνιστές να προτείνουν για τις συσκευές τους ενεργειακή απόδοση καλύτερη από τα πρότυπα που προβλέπονται από την παρούσα οδηγία 7 ότι η παροχή πληροφοριών στους καταναλωτές πρέπει πάντως να συνοδεύεται από την ένδειξη προτύπων, προκειμένου να αποφέρει όλα τα δυνατά οφέλη και να έχει ως αποτέλεσμα την πραγματική βελτίωση της μέσης συνολικής απόδοσης των πωλουμένων συσκευών 7
(14) ότι η παρούσα οδηγία, που αποσκοπεί στην εξάλειψη των τεχνικών φραγμών όσον αφορά τη βελτίωση της ενεργειακής απόδοσης των οικιακών ψυκτικών συσκευών, πρέπει να ακολουθήσει τη «νέα προσέγγιση» που θεσπίστηκε με το ψήφισμα του Συμβουλίου, της 7ης Μαΐου 1985, για νέα προσέγγιση στο θέμα της τεχνικής εναρμόνισης και τυποποίησης (9), όπου ορίζεται ρητά ότι η νομοθετική εναρμόνιση περιορίζεται στη θέσπιση, μέσω οδηγιών, των βασικών απαιτήσεων προς τις οποίες πρέπει να συμμορφώνονται τα προϊόντα που διατίθενται στην αγορά 7
(15) ότι επιβάλλεται να καθιερωθεί ένα αποτελεσματικό σύστημα εκτέλεσης για την εξασφάλιση της ορθής εφαρμογής της παρούσας οδηγίας, την εξασφάλιση ίσων όρων ανταγωνισμού στους παραγωγούς και την προστασία των δικαιωμάτων των καταναλωτών 7
(16) ότι ενδείκνυται να ληφθεί υπόψη η απόφαση 93/465/ΕΟΚ του Συμβουλίου, της 22ας Ιουλίου 1993, για τις ενότητες που αφορούν τις διάφορες φάσεις των διαδικασιών αξιολόγησης της πιστότητας και τους κανόνες επίθεσης και χρήσης της σήμανσης πιστότητας «CE» που προορίζονται να χρησιμοποιηθούν στις οδηγίες τεχνικής εναρμόνισης (10) 7
(17) ότι θα πρέπει, προς το συμφέρον των διεθνών συναλλαγών, να χρησιμοποιούνται, όπου απαιτείται, διεθνή πρότυπα 7 ότι η κατανάλωση ηλεκτρικής ενέργειας από τις ψυκτικές συσκευές ορίζεται στο πρότυπο ΕΝ 153 του Ιουλίου 1995 της Ευρωπαϊκής Επιτροπής Τυποποίησης, το οποίο βασίζεται σε διεθνές πρότυπο 7
(18) ότι οι οικιακές ψυκτικές συσκευές που πληρούν τις απαιτήσεις ενεργειακής απόδοσης της παρούσας οδηγίας πρέπει να φέρουν τη σήμανση «CE» και να παρέχουν τις συναφείς πληροφορίες, προκειμένου να μπορούν να κυκλοφορούν ελεύθερα 7
(19) ότι η παρούσα οδηγία αφορά μόνο τις οικιακές συσκευές ψύξης τροφίμων, που τροφοδοτούνται από το ηλεκτρικό δίκτυο, εξαιρουμένων των συσκευών που κατασκευάζονται με ειδικές προδιαγραφές 7 ότι οι εξοπλισμοί ψύξης επαγελματικής χρήσης παρουσιάζουν πολύ μεγαλύτερη ποικιλία και, ως εκ τούτου, δεν μπορούν να συμπεριληφθούν στην παρούσα οδηγία,
ΕΞΕΔΩΣΑΝ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η παρούσα οδηγία εφαρμόζεται στα τροφοδοτούμενα από το ηλεκτρικό δίκτυο νέα ψυγεία, θαλάμους διατήρησης κατεψυγμένων τροφίμων και καταψύκτες οικιακής χρήσης, καθώς και στους συνδυασμούς τους, όπως ορίζονται στο παράρτημα Ι, που αναφέρονται στη συνέχεια ως «ψυκτικές συσκευές». Εξαιρούνται οι συσκευές που μπορούν να τροφοδοτηθούν και από άλλες πηγές ενέργειας, ιδίως από συσσωρευτές, καθώς και οι οικιακές ψυκτικές συσκευές που χρησιμοποιούν την αρχή της απορρόφησης και οι συσκευές που κατασκευάζονται με ειδικές προδιαγραφές.
Άρθρο 2
1. Τα κράτη μέλη λαμβάνουν όλα τα απαραίτητα μέτρα για να εξασφαλίσουν ότι οι ψυκτικές συσκευές που καλύπτονται από την παρούσα οδηγία μπορούν να διατίθενται στην κοινοτική αγορά μόνον εφόσον η κατανάλωση ηλεκτρικής ενέργειας της συσκευής για την οποία πρόκειται, είναι μικρότερη ή ίση προς τη μέγιστη, επιτρεπόμενη για την κατηγορία της, τιμή κατανάλωσης η οποία υπολογίζεται σύμφωνα με τις διαδικασίες που ορίζονται στο παράρτημα Ι.
2. Ο κατασκευαστής ψυκτικών συσκευών που εμπίπτουν στην παρούσα οδηγία, ο εγκατεστημένος στην Κοινότητα εντολοδόχος του ή ο υπεύθυνος για τη διάθεση στην κοινοτική αγορά των εν λόγω συσκευών οφείλει να μεριμνά για τη συμμόρφωση προς την απαίτηση που αναφέρεται στην παράγραφο 1 κάθε συσκευής που διατίθεται στην αγορά.
Άρθρο 3
1. Τα κράτη μέλη δεν μπορούν να απαγορεύσουν, να περιορίσουν ή να εμποδίσουν στην επικράτειά τους τη διάθεση στην αγορά ψυκτικών συσκευών οι οποίες φέρουν τη σήμανση «CE» που πιστοποιεί τη συμμόρφωσή τους προς όλες τις διατάξεις της παρούσας οδηγίας.
2. Τεκμαίρεται από τα κράτη μέλη ότι οι ψυκτικές συσκευές που φέρουν τη σήμανση «CE», σύμφωνα με το άρθρο 5, πληρούν όλες τις διατάξεις της παρούσας οδηγίας, μέχρις αποδείξεως του αντιθέτου.
3. α) Όταν οι ψυκτικές συσκευές αποτελούν το αντικείμενο άλλων οδηγιών οι οποίες αφορούν άλλα θέματα που προβλέπουν την επίθεση της σήμανσης «CE», η εν λόγω σήμανση υποδηλώνει κατά τεκμήριο την πιστότητα των συσκευών αυτών προς τις διατάξεις και των άλλων αυτών οδηγιών, μέχρις αποδείξεως του αντιθέτου.
β) Εάν, ωστόσο, μία ή περισσότερες από τις οδηγίες αυτές επιτρέπουν στον κατασκευαστή να επιλέξει, στη διάρκεια μεταβατικής περιόδου, το καθεστώς που θα εφαρμόζει, η σήμανση «CE» υποδηλώνει την πιστότητα προς τις διατάξεις μόνον των οδηγιών που εφαρμόζει ο κατασκευαστής. Στην περίπτωση αυτή, οι αναφορές στις εφαρμοζόμενες οδηγίες, όπως έχουν δημοσιευθεί στην Επίσημη Εφημερίδα των Ευρωπαϊκών Κοινοτήτων, πρέπει να αναγράφονται στα έγγραφα, δελτία ή οδηγίες που συνοδεύουν τις ψυκτικές συσκευές.
Άρθρο 4
Οι διαδικασίες αξιολόγησης της πιστότητας και οι υποχρεώσεις σχετικά με τη σήμανση «CE» στις ψυκτικές συσκευές, καθορίζονται στο παράρτημα ΙΙ.
Άρθρο 5
1. Όταν διατίθενται στην αγορά, οι συσκευές πρέπει να φέρουν τη σήμανση «CE». Η σήμανση αυτή αποτελείται από τα αρχικά «CE». Το υπόδειγμα που πρέπει να χρησιμοποιείται περιέχεται στο παράρτημα ΙΙΙ. Η σήμανση «CE» τίθεται, επί της ψυκτικής συσκευής και, ενδεχομένως, επί της συσκευασίας, με τρόπο ώστε να είναι ευδιάκριτη, ευανάγνωστη και ανεξίτηλη.
2. Απαγορεύεται η επίθεση επί των ψυκτικών συσκευών σημάνσεων που θα μπορούσαν να παραπλανήσουν τους τρίτους ως προς τη σημασία και τη γραφική απεικόνιση της σήμανσης «CE». Οποιαδήποτε άλλη σήμανση μπορεί να επιτίθεται στις συσκευές, στη συσκευασία τους, στις οδηγίες χρήσεως ή άλλα έγγραφα, υπό τον όρο ότι δεν καθιστά λιγότερο ευδιάκριτη και ευανάγνωστη τη σήμανση «CE».
Άρθρο 6
1. Κάθε αντικανονική επίθεση της σήμανσης «CE», που διαπιστώνεται από κράτος μέλος, συνεπάγεται την υποχρέωση για τον κατασκευαστή ή τον εγκατεστημένο στην Κοινότητα εντολοδόχο του να μεριμνήσει για την πιστότητα του σχετικού προϊόντος και την παύση της παράβασης υπό τους όρους που επιβάλλει αυτό το κράτος μέλος. Όταν ούτε ο κατασκευαστής, ούτε ο εντολοδόχος του δεν είναι εγκατεστημένοι στην Κοινότητα, η υποχρέωση αυτή εμπίπτει στο πρόσωπο που φέρει την ευθύνη της διάθεσης της ψυκτικής συσκευής στην κοινοτική αγορά.
2. Αν το προϊόν συνεχίζει να μην είναι σύμφωνο, το κράτος μέλος λαμβάνει, κατ' εφαρμογή του άρθρου 7, όλα τα ενδεδειγμένα μέτρα ώστε να περιοριστεί ή να απαγορευθεί η διάθεση στην αγορά του συγκεκριμένου προϊόντος ή να εξασφαλισθεί η απόσυρσή του από την αγορά.
Άρθρο 7
1. Κάθε απόφαση που λαμβάνεται σύμφωνα με την παρούσα οδηγία και συνεπάγεται περιορισμό της διάθεσης ψυκτικών συσκευών στην αγορά πρέπει να αιτιολογείται επακριβώς. Η απόφαση αυτή κοινοποιείται αμέσως στον ενδιαφερόμενο, στον οποίο πρέπει ταυτοχρόνως να γνωστοποιούνται οι δυνατότητες και προθεσμίες ενδίκων μέτρων σύμφωνα με την ισχύουσα νομοθεσία του ενδιαφερομένου κράτους μέλους.
2. Το κράτος μέλος ενημερώνει αμελλητί την Επιτροπή σχετικά με το μέτρο αυτό και αιτιολογεί την απόφασή του. Η Επιτροπή γνωστοποιεί τις πληροφορίες αυτές στα άλλα κράτη μέλη.
Άρθρο 8
Πριν από τη λήξη τετραετούς περιόδου από την έκδοση της παρούσας οδηγίας, η Επιτροπή αξιολογεί τα αποτελέσματα που προέκυψαν εν σχέσει με τα αναμενόμενα. Με την προοπτική της μετάβασης σε μια δεύτερη φάση βελτίωσης της ενεργειακής απόδοσης, η Επιτροπή εκτιμά εν συνεχεία, μετά από διαβούλευση με τα ενδιαφερόμενα μέρη, κατά πόσον είναι αναγκαία η θέσπιση δεύτερης σειράς κατάλληλων μέτρων για τη σημαντική βελτίωση της ενεργειακής απόδοσης των οικιακών ψυκτικών συσκευών. Στην περίπτωση αυτή, όλα τα μέτρα ενεργειακής απόδοσης και η ημερομηνία έναρξης ισχύος τους θα βασίζονται σε επίπεδα ενεργειακής απόδοσης τα οποία δικαιολογούνται από οικονομική και τεχνική άποψη με βάση τις συνθήκες που επικρατούν εκείνη τη χρονική στιγμή. Θα λαμβάνεται επίσης υπόψη και κάθε άλλο μέτρο που κρίνεται κατάλληλο για τη βελτίωση της αποτελεσματικότητας των οικιακών ψυκτικών συσκευών.
Άρθρο 9
1. Εντός προθεσμίας ενός έτους από την έκδοση της παρούσας οδηγίας, τα κράτη μέλη θεσπίζουν και δημοσιεύουν τις νομοθετικές, κανονιστικές και διοικητικές διατάξεις που είναι αναγκαίες για τη συμμόρφωση προς αυτή. Ενημερώνουν αμέσως την Επιτροπή σχετικά.
Τα κράτη μέλη εφαρμόζουν τις διατάξεις αυτές από τη λήξη τριετούς προθεσμίας από την ημερομηνία έκδοσης της παρούσας οδηγίας.
Οι διατάξεις αυτές, όταν θεσπίζονται από τα κράτη μέλη, αναφέρονται στην παρούσα οδηγία ή συνοδεύονται από παρόμοια αναφορά κατά την επίσημη δημοσίευσή τους. Οι λεπτομερείς διατάξεις για την αναφορά αυτή θεσπίζονται από τα κράτη μέλη.
2. Τα κράτη μέλη ανακοινώνουν στην Επιτροπή το κείμενο των μέτρων που θεσπίζουν στον τομέα που διέπεται από την παρούσα οδηγία.
3. Εντός της περιόδου των τριών ετών από την έκδοση της παρούσας οδηγίας, τα κράτη μέλη επιτρέπουν τη διάθεση στην αγορά των ψυκτικών συσκευών που πληρούν τους ίδιους όρους με εκείνους που ίσχυαν στην επικράτειά τους κατά την ημερομηνία έκδοσης της παρούσας οδηγίας.
Άρθρο 10
ΟΔΗΓΙΑ 96/63/ΕΚ ΤΗΣ ΕΠΙΤΡΟΠΗΣ της 30ής Σεπτεμβρίου 1996 για τροποποίηση της οδηγίας 76/432/ΕΟΚ του Συμβουλίου περί προσεγγίσεως των νομοθεσιών των κρατών μελών των αναφερομένων στην πέδηση των τροχοφόρων γεωργικών ή δασικών ελκυστήρων (Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 100Α,
την οδηγία 74/150/ΕΟΚ του Συμβουλίου, της 4ης Μαρτίου 1974, περί προσεγγίσεως των νομοθεσιών των κρατών μελών των αναφερομένων στην έγκριση των τροχοφόρων γεωργικών ή δασικών ελκυστήρων (1), όπως τροποποιήθηκε τελευταία από την οδηγία 88/297/ΕΟΚ (2), και ιδίως τα άρθρα 12 και 13, Εκτιμώντας:
ότι η δοκιμή πέδησης μπορεί να βελτιωθεί αντικαθιστώντας τη μέση τιμή επιβράδυνσης από ένα μαθηματικό τύπο στον οποίο ορίζεται η απόσταση πέδησης ως συνάρτηση της ταχύτητας 7 ότι αυτή η τροποποίηση θα ακολουθηθεί από άλλες τροποποιήσεις που αποβλέπουν στη βελτίωση της ασφάλειας των εκλυστήρων και των στοιχείων που υπεισέρχονται στη χρήση τους 7
ότι οι διατάξεις της παρούσας οδηγίας συμφωνούν με τη γνώμη της επιτροπής προσαρμογής στην τεχνική πρόοδο, η οποία συνεστήθη με την οδηγία 74/150/ΕΟΚ,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Τα παραρτήματα Ι και ΙΙ της οδηγίας 76/432/ΕΟΚ του Συμβουλίου (3) τροποποιούνται σύμφωνα με το παράρτημα της παρούσας οδηγίας.
Άρθρο 2
1. Από την 1η Οκτωβρίου 1997, κανένα κράτος δεν έχει το δικαίωμα, για λόγους συνδεόμενους με τις διατάξεις πέδησης:
- να αρνείται, για κάποιο τύπο εκλυστήρα, τη χορήγηση έγκρισης τύπου ΕΚ ή την έκδοση του εγγράφου του άρθρου 10 παράγραφος 1 τελευταία περίπτωση της οδηγίας 74/150/ΕΟΚ ή εθνικής έγκρισης τύπου ή
2. Από την 1η Μαρτίου 1998, τα κράτη μέλη:
- δεν χορηγούν πλέον έγκριση τύπου ΕΚ ούτε εκδίδουν το έγγραφο του άρθρου 10 παράγραφος 1 τελευταία περίπτωση της οδηγίας 74/150/ΕΟΚ και
- δύνανται να αρνηθούν τη χορήγηση εθνικής έγκρισης τύπου,
σε κάποιο τύπο ελκυστήρα, για λόγους συνδεόμενους με τις διατάξεις πέδησης, εφόσον δεν πληρούνται οι απαιτήσεις της οδηγίας 76/432/ΕΟΚ, όπως τροποποιείται από την παρούσα οδηγία.
Άρθρο 3
1. Τα κράτη μέλη θέτουν σε ισχύ τις αναγκαίες νομοθετικές, κανονιστικές και διοικητικές διατάξεις για να συμμορφωθούν προς την παρούσα οδηγία πριν από την 1η Οκτωβρίου 1997, αμέσως δε ενημερώνουν σχετικώς την Επιτροπή.
2. Όταν τα κράτη μέλη θεσπίζουν τις εν λόγω διατάξεις, οι τελευταίες παραπέμπουν στην παρούσα οδηγία ή συνοδεύονται από τέτοια παραπομπή κατά την επίσημη δημοσίευσή τους. Ο τρόπος της παραπομπής καθορίζεται από τα κράτη μέλη.
3. Τα κράτη μέλη γνωστοποιούν στην Επιτροπή το κείμενο των βασικών διατάξεων εσωτερικού δικαίου που εκδίδουν στο πεδίο που διέπεται από την παρούσα οδηγία.
Άρθρο 4
ΟΔΗΓΙΑ 96/73/ΕΚ ΤΟΥ ΕΥΡΩΠΑΪΚΟΥ ΚΟΙΝΟΒΟΥΛΙΟΥ ΚΑΙ ΤΟΥ ΣΥΜΒΟΥΛΙΟΥ της 16ης Δεκεμβρίου 1996 περί ορισμένων μεθόδων ποσοτικής αναλύσεως διμερών μειγμάτων υφανσίμων ινών
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 100 Α,
την πρόταση της Επιτροπής (1),
τη γνώμη της Οικονομικής και Κοινωνικής Επιτροπής (2),
Αποφασίζοντας σύμφωνα με τη διαδικασία του άρθρου 189 Β της συνθήκης (3), Εκτιμώντας:
ότι η οδηγία 72/276/ΕΟΚ του Συμβουλίου, της 17ης Ιουλίου 1972, περί προσεγγίσεως των νομοθεσιών των κρατών μελών που αφορούν ορισμένες μεθόδους ποσοτικής αναλύσεως διμερών μειγμάτων υφανσίμων ινών (4) τροποποιήθηκε πολλές φορές και σε σημαντική έκταση 7 ότι είναι, ως εκ τούτου, σκόπιμη, για λόγους σαφήνειας και ορθολογισμού, η κωδικοποίηση της εν λόγω οδηγίας 7
ότι η οδηγία 96/74/ΕΚ του Ευρωπαϊκού Κοινοβουλίου και του Συμβουλίου, της 16ης Δεκεμβρίου 1996, περί των ονομασιών των υφανσίμων (5) προβλέπει την υποχρεωτική αναγραφή της σύνθεσης των κλωστοϋφαντουργικών προϊόντων ως προς τις ίνες, ενώ η εξακρίβωση της συμφωνίας αυτών των προϊόντων με τις ενδείξεις της ετικέτας γίνεται με ανάλυση 7
ότι θα πρέπει, κατά τους επίσημους ελέγχους που πραγματοποιούνται στα κράτη μέλη, να χρησιμοποιούνται ενιαίες μέθοδοι για τον προσδιορισμό της σύνθεσης ως προς τις ίνες των υφανσίμων προϊόντων, τόσο όσον αφορά την προκατεργασία του δείγματος όσο και την ποσοτική ανάλυση 7
ότι η οδηγία 96/74/ΕΚ προβλέπει ότι οι μέθοδοι δειγματοληψίας και ανάλυσης που πρέπει να εφαρμόζονται σε όλα τα κράτη μέλη για τον προσδιορισμό της σύνθεσης ως προς τις ίνες των προϊόντων θα προσδιοριστούν με ειδικές οδηγίες 7 ότι, ως εκ τούτου, η παρούσα οδηγία καθορίζει στο παράρτημα II 15 ενιαίες μεθόδους ανάλυσης, που αφορούν τα περισσότερα κλωστοϋφαντουργικά προϊόντα τα οποία υπάρχουν στην αγορά και συντίθενται από διμερή μείγματα 7
ότι η τεχνική πρόοδος καθιστά αναγκαία τη συχνή προσαρμογή των τεχνικών προδιαγραφών οι οποίες καθορίζονται από τις ειδικές οδηγίες, σχετικά με τις μεθόδους αναλύσεως που πρέπει να εφαρμόζονται στον τομέα των υφανσίμων 7 ότι είναι σκόπιμο, προκειμένου να διευκολυνθεί η θέση σε εφαρμογή των αναγκαίων μέτρων, να προβλεφθεί διαδικασία με την οποία να θεσπίζεται στενή συνεργασία μεταξύ των κρατών μελών και της Επιτροπής, στα πλαίσια της επιτροπής για τον τομέα των οδηγιών των σχετικών με τις ονομασίες και την επισήμανση των κλωστοϋφαντουργικών προϊόντων 7
ότι, στην περίπτωση των διμερών μειγμάτων για τα οποία δεν υπάρχει ομοιόμορφη μέθοδος αναλύσεως σε κοινοτικό επίπεδο, το εργαστήριο που είναι επιφορτισμένο με τον έλεγχο προσδιορίζει τη σύνθεση αυτών των μειγμάτων χρησιμοποιώντας κάθε έγκυρη μέθοδο που έχει στη διάθεσή του και αναφέροντας, στην έκθεση αναλύσεως, το αποτέλεσμα που έχει επιτευχθεί και την ακρίβεια της μεθόδου, εφόσον αυτή είναι γνωστή 7
ότι οι διατάξεις της παρούσας οδηγίας είναι σύμφωνες με τη γνώμη της επιτροπής για τον τομέα των οδηγιών των σχετικών με τις ονομασίες και την επισήμανση των κλωστοϋφαντουργικών προϊόντων 7
ότι η παρούσα οδηγία δεν πρέπει να θίξει τις υποχρεώσεις των κρατών μελών όσον αφορά τις προθεσμίες μεταφοράς στο εθνικό δίκαιο των οδηγιών που αναφέρονται στο παράρτημα III τμήμα Β,
ΕΞΕΔΩΣΑΝ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η παρούσα οδηγία αφορά τις μεθόδους ποσοτικής αναλύσεως ορισμένων διμερών μειγμάτων υφανσίμων ινών, συμπεριλαμβανομένης της προετοιμασίας των δειγμάτων δοκιμής και των δοκιμίων.
Άρθρο 2
Ως «δείγμα δοκιμής» νοείται δείγμα κατάλληλου μεγέθους για τις αναλύσεις, προερχόμενο από συνολικά δείγματα για το εργαστήριο τα οποία έχουν ληφθεί από μια παρτίδα των προς ανάλυση προϊόντων.
Ως «δοκίμιο» νοείται η ποσότητα του δείγματος δοκιμής η οποία είναι αναγκαία για να δώσει ένα ανεξάρτητο αναλυτικό αποτέλεσμα.
Άρθρο 3
Τα κράτη μέλη λαμβάνουν όλα τα κατάλληλα μέτρα ώστε οι διατάξεις οι προβλεπόμενες στα παραρτήματα I και II περί των μεθόδων ποσοτικής αναλύσεως ορισμένων διμερών μειγμάτων υφανσίμων ινών, συμπεριλαμβανομένης της προετοιμασίας των δειγμάτων δοκιμής και των δοκιμίων, να χρησιμοποιούνται κατά τους επίσημους ελέγχους για τον προσδιορισμό της συνθέσεως των υφανσίμων προϊόντων τα οποία τίθενται σε κυκλοφορία στην αγορά, σύμφωνα με τις διατάξεις της οδηγίας 96/74/ΕΚ.
Άρθρο 4
Το εργαστήριο που είναι επιφορτισμένο με τον έλεγχο των διμερών μειγμάτων για τα οποία δεν υπάρχει ομοιόμορφη μέθοδος αναλύσεως σε κοινοτικό επίπεδο προσδιορίζει τη σύνθεση αυτών των μειγμάτων, χρησιμοποιώντας κάθε έγκυρη μέθοδο την οποία έχει στη διάθεσή του και αναφέροντας στην έκθεση αναλύσεως το αποτέλεσμα που έχει επιτευχθεί και την ακρίβεια της μεθόδου, εφόσον αυτή είναι γνωστή.
Άρθρο 5
1. Συνιστάται επιτροπή για τον τομέα των οδηγιών των σχετικών με τις ονομασίες και την επισήμανση των κλωστοϋφαντουργικών προϊόντων, καλούμενη εφεξής «επιτροπή», η οποία αποτελείται από αντιπροσώπους των κρατών μελών και της οποίας προεδρεύει ο αντιπρόσωπος της Επιτροπής.
2. Η επιτροπή καταρτίζει τον εσωτερικό της κανονισμό.
3. Η προσαρμογή στην τεχνική πρόοδο των μεθόδων ποσοτικής αναλύσεως, οι οποίες προβλέπονται στο παράρτημα II, πραγματοποιείται σύμφωνα με τη διαδικασία του άρθρου 6.
Άρθρο 6
1. Στην περίπτωση που γίνεται προσφυγή στη διαδικασία που ορίζεται στο παρόν άρθρο, η επιτροπή συγκαλείται από τον πρόεδρό της, είτε κατόπιν πρωτοβουλίας του είτε κατόπιν αιτήσεως του αντιπροσώπου ενός κράτους μέλους.
2. Ο αντιπρόσωπος της Επιτροπής υποβάλλει στην επιτροπή σχέδιο των μέτρων που πρέπει να ληφθούν. Η επιτροπή διατυπώνει τη γνώμη της για το σχέδιο αυτό εντός προσθεσμίας την οποία μπορεί να ορίσει ο πρόεδρος ανάλογα με τον επείγοντα χαρακτήρα του θέματος. Αποφασίζει με πλειοψηφία που προβλέπει το άρθρο 148 παράγραφος 2 της συνθήκης για την έκδοση των αποφάσεων που καλείται να λάβει το Συμβούλιο βάσει πρότασης της Επιτροπής. Κατά την ψηφοφορία στην Επιτροπή, οι ψήφοι των αντιπροσώπων των κρατών μελών σταθμίζονται σύμφωνα με το προαναφερόμενο άρθρο. Ο πρόεδρος δεν λαμβάνει μέρος στην ψηφοφορία.
3. α) Η Επιτροπή θεσπίζει τα σχεδιαζόμενα μέτρα εφόσον είναι σύμφωνα με τη γνώμη της επιτροπής 7
β) όταν τα σχεδιαζόμενα μέτρα δεν είναι σύμφωνα με τη γνώμη της επιτροπής ή ελλείψει γνώμης, η Επιτροπή υποβάλλει, χωρίς καθυστέρηση, στο Συμβούλιο πρόταση σχετικά με τα μέτρα που πρέπει να ληφθούν.
Το Συμβούλιο αποφασίζει με ειδική πλειοψηφία 7
γ) εάν, μετά τη λήξη προθεσμίας τριώνμηνών από την υποβολή της πρότασης στο Συμβούλιο, το τελευταίο δεν έχει αποφασίσει, τα προτεινόμενα μέτρα θεσπίζονται από την Επιτροπή.
Άρθρο 7
Τα κράτη μέλη γνωστοποιούν στην Επιτροπή το κείμενο των ουσιωδών διατάξεων εσωτερικού δικαίου που θεσπίζουν στον τομέα που διέπεται από την παρούσα οδηγία.
Άρθρο 8
Οι οδηγίες που αναφέρονται στο παράρτημα III τμήμα Α καταργούνται, με την επιφύλαξη των υποχρεώσεων των κρατών μελών όσον αφορά τις προθεσμίες μεταφοράς στο εθνικό δίκαιο που αναφέρονται στο παράρτημα III τμήμα Β.
Οι αναφορές στις καταργούμενες οδηγίες θεωρούνται ότι γίνονται στην παρούσα οδηγία και διαβάζονται σύμφωνα με τον πίνακα αντιστοιχίας που αναφέρεται στο παράρτημα IV.
Άρθρο 9
Η παρούσα οδηγία απευθύνεται στα κράτη μέλη.
Η παρούσα οδηγία αρχίζει να ισχύει την 20ή ημέρα από τη δημοσίευσή της στην Επίσημη Εφημερίδα των Ευρωπαϊκών Κοινοτήτων.
ΟΔΗΓΙΑ 96/75/ΕΚ ΤΟΥ ΣΥΜΒΟΥΛΙΟΥ της 19ης Νοεμβρίου 1996 σχετικά με τους όρους ναύλωσης και διαμόρφωσης των τιμών στον τομέα των εθνικών και διεθνών εσωτερικών πλωτών μεταφορών εμπορευμάτων στην Κοινότητα
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 75,
την πρόταση της Επιτροπής (1),
τη γνώμη της Οικονομικής και Κοινωνικής Επιτροπής (2),
Αποφασίζοντας με τη διαδικασία του άρθρου 189 Γ της συνθήκης (3), Εκτιμώντας:
ότι τα αυξανόμενα προβλήματα που σχετίζονται με τον κορεσμό των οδικών και σιδηροδρομικών αξόνων, την ασφάλεια των μεταφορών, το περιβάλλον, την εξοικονόμιση ενέργειας και την ποιότητα ζωής του πολίτη απαιτούν, προς το δημόσιο συμφέρον, περαιτέρω ανάπτυξη και καλύτερη εκμετάλλευση των δυνατοτήτων των εσωτερικών πλωτών μεταφορών, με βελτίωση ιδίως της ανταγωνιστικότητάς τους 7
ότι η ποικιλομορφία των εθνικών νομοθεσιών για τους τρόπους εμπορικής εκμετάλλευσης της εσωτερικής ναυσιπλοΐας δεν ευνοεί την ορθή λειτουργία της εσωτερικής αγοράς στον εν λόγω τομέα 7 ότι επομένως θα πρέπει να θεσπιστούν, σε κοινοτικό επίπεδο, κοινές διατάξεις για όλη την αγορά της εσωτερικής ναυσιπλοΐας, σύμφωνα με το ψήφισμα του Συμβουλίου, της 24ης Οκτωβρίου 1994, για τη διαρθρωτική εξυγίανση της εσωτερικής ναυσιπλοΐας (4) 7
ότι η ορθή λειτουργία της εσωτερικής αγοράς απαιτεί στον τομέα των εσωτερικών πλωτών μεταφορών εμπορευμάτων, να καταστεί η οργάνωση των συστημάτων ναύλωσης εκ περιτροπής περισσότερο ευέλικτη εμπορικά προκειμένου να επιτευχθεί καθεστώς ελευθερίας της ναύλωσης και της διαμόρφωσης των τιμών μεταφοράς 7
ότι, προς το σκοπό, θα πρέπει να προβλεφθεί μεταβατική περίοδος κατά την οποία θα περιοριστεί προοδευτικά το πεδίο εφαρμογής του συστήματος εκ περιτροπής ναύλωσης, ούτως ώστε να μπορέσουν οι μεταφορείς να προσαρμοστούν στις συνθήκες της ελεύθερης αγοράς και να προβούν, ενδεχομένως, στη διαμόρφωση εμπορικών ομίλων, οι οποίοι είναι περισσότερο προσαρμοσμένοι στις οργανωτικές ανάγκες των ναυλωτών 7
ότι, στα πλαίσια της αρχής της επικουρικότητας, είναι ταυτόχρονα αναγκαίο και επαρκές να καθοριστεί, σε κοινοτικό επίπεδο, ενιαίο χρονοδιάγραμμα για την προοδευτική ελευθέρωση της αγοράς και να έχουν ταυτόχρονα τα κράτη μέλη την ευθύνη εφαρμογής της ελευθέρωσης αυτής 7
ότι επιβάλλεται να θεσπισθούν διατάξεις που θα επιτρέπουν παρέμβαση στην αγορά των οικείων μεταφορών σε περίπτωση σοβαρής διαταραχής 7 ότι, προς το σκοπό αυτό, θα πρέπει να δοθεί στην Επιτροπή η αρμοδιότητα λήψης των κατάλληλων μέτρων σύμφωνα με την διαδικασία της συμβουλευτικής επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Για τους σκοπούς της παρούσας οδηγίας, νοούνται ως:
α) «σύστημα ναύλωσης εκ περιτροπής»: το σύστημα το οποίο συνίσταται στην κατανομή των αιτήσεων μεταφοράς σε χρηματιστήριο ναύλωσης, με καθορισμένες εκ των προτέρων τιμές και σύμφωνα με αναγγελθέντες όρους, που υποβάλλει η πελατεία σύμφωνα με τη σειρά με την οποία τα πλοία διατίθενται μετά την εκφόρτωσή τους. Οι μεταφορείς καλούνται, σύμφωνα με τη σειρά εγγραφής τους στην εκ περιτροπής ναύλωση, να επιλέξουν διαδοχικά μια μεταφορά από αυτές που προσφέρονται. Όσοι δεν επιλέγουν, διατηρούν ωστόσο το πλεονέκτημα της σειράς εγγραφής τους 7
β) «μεταφορέας»: ο ιδιοκτήτης ή έχων την εκμετάλλευση ενός ή περισσοτέρων πλοίων εσωτερικής ναυσιπλοΐας 7
γ) «αρμόδια αρχή»: η αρχή που είναι επιφορτισμένη από το κράτος μέλος να διαχειρίζεται και να οργανώνει το σύστημα ναύλωσης εκ περιτροπής 7
δ) «σοβαρή διαταραχή της αγοράς»: η εμφάνιση, στον τομέα των εσωτερικών πλωτών μεταφορών, προβλημάτων ιδιαίτερων της αγοράς αυτής τα οποία μπορούν να προκαλέσουν σοβαρό πλεόνασμα προσφοράς έναντι της ζήτησης, ικανό να διατηρηθεί, με αποτέλεσμα να απειληθούν σοβαρά η οικονομική ισορροπία και η επιβίωση σημαντικού αριθμού επιχειρήσεων εσωτερικών πλωτών μεταφορών εμπορευμάτων, με την προϋπόθεση ότι οι βραχυπρόθεσμες και μεσοπρόθεσμες προβλέψεις στη δεδομένη αγορά δεν δείχνουν ουσιαστικές και βιώσιμες βελτιώσεις.
Άρθρο 2
Στον τομέα των εθνικών και διεθνών εσωτερικών πλωτών μεταφορών εμπορευμάτων στην Κοινότητα, οι συμβάσεις συνάπτονται ελεύθερα μεταξύ των ενδιαφερομένων μερών και η διαπραγμάτευση των τιμών πραγματοποιείται ελεύθερα.
Άρθρο 3
Κατά παρέκκλιση από το άρθρο 2, τα κράτη μέλη μπορούν, επί μία μεταβατική περίοδο έως την 1η Ιανουαρίου 2000, να διατηρήσουν καθεστώς ελάχιστων υποχρεωτικών ναύλων καθώς και συστήματα ναύλωσης εκ περιτροπής, εφόσον:
- τηρούνται οι προϋποθέσεις που απαριθμούνται στα άρθρα 4, 5 και 6,
- εξασφαλίζεται ότι τα συστήματα εκ περιτροπής ναύλωσης και επιβαλλόμενων τιμών είναι ελευθέρως προσιτά υπό τους ιδίους όρους για όλους τους μεταφορείς των κρατών μελών.
Άρθρο 4
Κατά τη διάρκεια της μεταβατικής περιόδου που αναφέρεται στο άρθρο 3, δεν υπόκεινται στα εν λόγω συστήματα ναύλωσης εκ περιτροπής:
α) οι μεταφορές υδρογονανθράκων, χύδην υγρών και κονιορτοποιημένων εμπορευμάτων, οι ειδικές μετακινήσεις βαρέων και αδιαίρετων όγκων, οι μεταφορές εμπορευματοκιβωτίων, οι μεταφορές «brouettage» μέσα στους λιμένες, οι πάσης φύσεως μεταφορές για ίδιο λογαριασμό καθώς και κάθε είδος μεταφοράς η οποία επιτελείται ήδη εκτός του συστήματος της εκ περιτροπής ναύλωσης 7
β) οι μεταφορές που δεν μπορούν να επιτελεσθούν αποτελεσματικά μέσω των συστημάτων αυτών, ιδίως δε:
- οι μεταφορές που απαιτούν τη χρήση εξοπλισμού διαθέτοντας μέσα για τη μετακίνηση εμπορευμάτων,
- οι συνδυασμένες μεταφορές, ήτοι τα πολλαπλά μέσα μεταφοράς, των οποίων οι διαδρομές πραγματοποιούνται κυρίως μέσω εσωτερικών πλωτών οδών, και οι αρχικές ή/και τερματικές διαδρομές, οι κατά το δυνατόν βραχύτερες, που πραγματοποιούνται οδικώς ή σιδηροδρομικώς.
Άρθρο 5
Κατά τη διάρκεια της μεταβατικής περιόδου που αναφέρεται στο άρθρο 3, τα κράτη μέλη πράττουν τα αναγκαία για να καταστήσουν τα συστήματα ναύλωσης εκ περιτροπής όσο το δυνατόν πιο ευέλικτα, ιδίως:
- προβλέποντας για τους ναυλωτές τη δυνατότητα να συνάπτουν συμβάσεις πολλαπλών ταξιδίων, δηλαδή μια σειρά διαδοχικών ταξιδίων πραγματοποιούμενων με το ίδιο πλοίο,
- προβλέποντας ότι τα απλά ή πολλαπλά ταξίδια, τα οποία έχουν προταθεί διαδοχικά δύο φορές στο σύστημα της εκ περιτροπής ναύλωσης χωρίς όμως να βρουν ναυλωτή, θα εξέρχονται από το εν λόγω σύστημα και η διαπραγμάτευσή τους θα πραγματοποιείται ελεύθερα.
Άρθρο 6
Εντός προθεσμίας δύο ετών από την έναρξη ισχύος της παρούσας οδηγίας, τα κράτη μέλη τα οποία αφορούν τα συστήματα εκ της περιτροπής ναύλωσης λαμβάνουν τα μέτρα που είναι αναγκαία ούτως ώστε οι ναυλωτές να έχουν ελεύθερη επιλογή μεταξύ τριών τύπων συμβάσεων:
- συμβάσεων ορισμένου χρόνου, συμπεριλαμβανομένων μισθώσεων, με τις οποίες ο μεταφορέας θέτει ένα ή περισσότερα πλοία και το πλήρωμά τους στην αποκλειστική διάθεση ενός εντολέα για καθορισμένη περίοδο, με σκοπό να μεταφερθούν τα εμπορεύματα που του παραδίδει ο εντολέας έναντι καταβολής ημερήσιας αποζημίωσης. Η σύμβαση συνάπτεται ελεύθερα μεταξύ των μερών,
- συμβάσεων κατά φορτίο, με τις οποίες ο μεταφορέας δεσμεύεται να μεταφέρει, για περίοδο καθορισμένη στη σύμβαση, συγκεκριμένο φορτίο έναντι καταβολής ναύλου ανά τόνο. Η σύμβαση συνάπτεται ελεύθερα μεταξύ των μερών και αφορά σημαντικούς όγκους εμπορευμάτων,
- συμβάσεων απλών ή πολλαπλών ταξιδίων.
Άρθρο 7
1. Σε περίπτωση σοβαρής διαταραχής της αγοράς, η Επιτροπή μπορεί να λάβει, με την επιφύλαξη του κανονισμού (ΕΟΚ) αριθ. 1101/89 του Συμβουλίου, της 27ης Απριλίου 1989, σχετικά με τη διαρθρωτική εξυγίανση της εσωτερικής ναυσιπλοΐας (5), εφόσον της το ζητήσει κράτος μέλος, τα ενδεδειγμένα μέτρα, ιδίως μέτρα για την παρεμπόδιση οιασδήποτε νέας αύξησης της προσφερόμενης στη συγκεκριμένη αγορά μεταφορικής ικανότητας. Η απόφαση λαμβάνεται σύμφωνα με τη διαδικασία που προβλέπεται στο άρθρο 8 παράγραφος 2.
2. Εάν ένα κράτος μέλος ζητήσει ενδεδειγμένα μέτρα, η απόφαση λαμβάνεται εντός προθεσμίας τριών μηνών από την παραλαβή της αίτησης.
3. Η αίτηση κράτους μέλους για τη λήψη των ενδεδειγμένων μέτρων πρέπει να συνοδεύεται από όλες τις αναγκαίες πληροφορίες για να είναι δυνατόν να εκτιμηθεί η οικονομική κατάσταση του συγκεκριμένου τομέα, και ιδίως:
- στοιχεία για το μέσο κόστος και τις τιμές των διαφόρων τύπων μεταφοράς,
- το ποσοστό χρησιμοποίησης της χωρητικότητας,
- προβλέψεις σχετικά με την εξέλιξη της ζήτησης.
Οι πληροφορίες αυτές μπορούν να χρησιμοποιηθούν μόνο για στατιστικούς σκοπούς. Απαγορεύεται η χρήση τους για φορολογικούς σκοπούς καθώς και η ανακοίνωσή τους σε τρίτους.
4. Οι αποφάσεις που λαμβάνονται σύμφωνα με το παρόν άρθρο και οι οποίες δεν μπορούν να υπερβαίνουν τη διάρκεια διαταραχής της αγοράς, κοινοποιούνται αμελλητί στα κράτη μέλη.
Άρθρο 8
1. Η Επιτροπή επικουρείται από την επιτροπή η οποία συγκροτήθηκε με την οδηγία 91/672/ΕΟΚ (6).
2. Ο αντιπρόσωπος της Επιτροπής υποβάλλει στην επιτροπή σχέδιο των ληπτέων μέτρων. Η επιτροπή διατυπώνει τη γνώμη της για το σχέδιο αυτό, εντός προθεσμίας την οποία μπορεί να ορίσει ο πρόεδρος, ανάλογα με τον επείγοντα χαρακτήρα του θέματος, ενδεχομένως προβαίνοντας σε ψηφοφορία.
Η γνώμη γράφεται στα πρακτικά. Εξάλλου, κάθε κράτος μέλος έχει δικαίωμα να ζητήσει να καταγραφεί η θέση του στα πρακτικά αυτά.
Η Επιτροπή λαμβάνει κατά το δυνατόν υπόψη της τη γνώμη που έχει διατυπώσει η επιτροπή. Ενημερώνει την επιτροπή για τον τρόπο με τον οποίο έλαβε υπόψη της τη γνώμη αυτή.
Άρθρο 9
1. Τα κράτη μέλη θέτουν σε ισχύ τις νομοθετικές, κανονιστικές και διοικητικές διατάξεις που είναι αναγκαίες να συμμορφωθούν προς την παρούσα οδηγία πριν από την 1η Ιανουαρίου 1997. Ενημερώνουν αμέσως την Επιτροπή σχετικά.
Οι διατάξεις αυτές, όταν θεσπίζονται από τα κράτη μέλη, αναφέρονται στην παρούσα οδηγία ή συνοδεύονται από παρόμοια αναφορά κατά την επίσημη δημοσίευσή τους. Ο τρόπος της αναφοράς αυτής καθορίζεται από τα κράτη μέλη.
2. Τα κράτη μέλη ανακοινώνουν αμέσως στην Επιτροπή το κείμενο των διατάξεων εσωτερικού δικαίου που θεσπίζουν στους τομείς που διέπονται από την παρούσα οδηγία.
Άρθρο 10
ΚΑΝΟΝΙΣΜΟΣ (ΕΚ) αριθ. 242/96 ΤΗΣ ΕΠΙΤΡΟΠΗΣ της 7ης Φεβρουαρίου 1996 για κατάταξη εμπορευμάτων στη συνδυασμένη ονοματολογία
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2658/87 του Συμβουλίου της 23ης Ιουλίου 1987 για τη δασμολογική και στατιστική ονοματολογία και για το κοινό δασμολόγιο (1), όπως τροποποιήθηκε τελευταία από τον κανονισμό (ΕΚ) αριθ. 3009/95 της Επιτροπής (2), και ιδίως το άρθρο 9,
Εκτιμώντας: ότι, για να εξασφαλιστεί η ομοιόμορφη εφαρμογή της συνδυασμένης ονοματολογίας που επισυνάπτεται στον προαναφερθέντα κανονισμό, πρέπει να αποφασιστούν χωρίς καθυστέρηση οι διατάξεις για την κατάταξη του εμπορεύματος που αναφέρονται στο παράρτημα του παρόντος κανονισμού 7
ότι ο κανονισμός (ΕΟΚ) αριθ. 2658/87 έχει καθορίσει τους γενικούς κανόνες για την ερμηνεία της συνδυασμένης ονοματολογίας 7 ότι αυτοί οι κανόνες εφαρμόζονται επίσης σε κάθε άλλη ονοματολογία που την περιλαμβάνει, έστω και εν μέρει ή με την προσθήκη, ενδεχομένως, υποδιαιρέσεων, η οποία έχει συνταχθεί από ειδικούς κοινοτικούς νομοθετικούς κανόνες ενόψει της εφαρμογής δασμολογικών ή άλλων μέτρων στο πλαίσιο των εμπορικών ανταλλαγών 7
ότι, κατ' εφαρμογή των εν λόγω γενικών κανόνων, το εμπόρευμα που περιγράφεται στη στήλη 1 του πίνακα του παραρτήματος του παρόντος κανονισμού πρέπει να καταταγεί στον αντίστοιχο κωδικό ΣΟ που σημειώνονται στη στήλη 2 βάσει των διατάξεων της στήλης 3 7
ότι είναι σκόπιμο, οι δεσμευτικές δασμολογικές πληροφορίες οι οποίες παρέχονται από τις τελωνειακές αρχές των κρατών μελών σχετικά με την κατάταξη των εμπορευμάτων στην τελωνειακή ονοματολογία και δεν είναι σύμφωνες με το δίκαιο που καθορίζει ο παρών κανονισμός να μπορούν να συνεχίσουν να αποτελούν αντικείμενο επίκλησης, σύμφωνα με τις διατάξεις του άρθρου 12 παράγραφος 6 του κανονισμού (ΕΟΚ) αριθ. 2913/92 του Συμβουλίου της 12 Οκτωβρίου 1992 περί θεσπίσεως κοινοτικού τελωνειακού κώδικα (3), όπως τροποποιήθηκε από τον κανονισμό (ΕΟΚ) αριθ. 2454/93 της Επιτροπής (4), κατά τη διάρκεια περιόδου τριών μηνών από τον κάτοχό τους 7
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη του τμήματος δασμολογικής και στατιστικής ονοματολογίας της επιτροπής τελωνειακού κώδικα,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το εμπόρευμα που περιγράφεται στη στήλη 1 του προσαρτημένου πίνακα κατατάσσεται στη συνδυασμένη ονοματολογία στον αντίστοιχο κωδικό ΣΟ που σημειώνεται στη στήλη 2 του εν λόγω πίνακα.
Άρθρο 2
Οι δεσμευτικές δασμολογικές πληροφορίες που παρέχονται από τις τελωνειακές αρχές των κρατών μελών και δεν είναι σύμφωνες με το δίκαιο που καθορίζει ο παρών κανονισμός μπορούν να συνεχίσουν να αποτελούν αντικείμενο επίκλησης, σύμφωνα με τις διατάξεις του άρθρου 12 παράγραφος 6 του κανονισμού (ΕΟΚ) αριθ. 2913/92, κατά τη διάρκεια περιόδου τριών μηνών.
Άρθρο 3
Ο παρών κανονισμός αρχίζει να ισχύει την εικοστή πρώτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 569/96 ΤΗΣ ΕΠΙΤΡΟΠΗΣ της 29ης Μαρτίου 1996 για τροποποίηση των κανονισμών (ΕΟΚ) αριθ. 1362/87 και (ΕΟΚ) αριθ. 1158/91 όσον αφορά την αγορά στην παρέμβαση και τη χορήγηση για την ιδιωτική αποθεματοποίηση αποκορυφωμένου γάλακτος σε σκόνη και του κανονισμού (ΕΟΚ) αριθ. 1756/93 για τον καθορισμό των γενεσιουργών αιτιών της γεωργικής ισοτιμίας που εφαρμόζεται στον τομέα του γάλακτος και των γαλακτοκομικών προϊόντων
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 804/68 του Συμβουλίου, της 27ης Ιουνίου 1968, περί κοινής οργανώσεως αγοράς στον τομέα του γάλακτος και των γαλακτοκομικών προϊόντων (1), όπως τροποποιήθηκε τελευταία από τον κανονισμό (ΕΚ) αριθ. 2931/95 της Επιτροπής (2), και ιδίως το άρθρο 7 παράγραφος 5 και το άρθρο 28,
τον κανονισμό (ΕΟΚ) αριθ. 3813/92 του Συμβουλίου, της 28ης Δεκεμβρίου 1992, σχετικά με τη λογιστική μονάδα και τις ισοτιμίες μετατροπής που πρέπει να εφαρμόζονται στα πλαίσια της κοινής γεωργικής πολιτικής (3), όπως τροποποιήθηκε τελευταία από τον κανονισμό (ΕΚ) αριθ. 150/95 (4), και ιδίως το άρθρο 6 παράγραφος 2,
Εκτιμώντας: ότι ο κανονισμός (ΕΟΚ) αριθ. 1014/68 του Συμβουλίου, της 20ής Ιουλίου 1968, περί θεσπίσεως των γενικών κανόνων που διέπουν τη δημόσια αποθεματοποίηση αποκορυφωμένου γάλακτος σε σκόνη (5), όπως τροποποιήθηκε τελευταία από τον κανονισμό (ΕΟΚ) αριθ. 3577/90 (6), καταργήθηκε από 1ης Μαρτίου 1996 με τον κανονισμό (ΕΚ) αριθ. 1538/95 του Συμβουλίου (7) 7 ότι ορισμένοι κανόνες που περιλαμβάνονται στον κανονισμό (ΕΟΚ) αριθ. 1014/68 ενσωματώθηκαν στο άρθρο 7 του κανονισμού (ΕΟΚ) αριθ. 804/68, όπως τροποποιήθηκε από τον κανονισμό (ΕΚ) αριθ. 1538/95 7 ότι ο κανονισμός (ΕΟΚ) αριθ. 625/78 της Επιτροπής, της 30ής Μαρτίου 1978, περί των λεπτομερειών εφαρμογής της κρατικής αποθεματοποιήσεως του αποκορυφωμένου γάλακτος σε σκόνη (8), όπως τροποποιήθηκε τελευταία από τον κανονισμό (ΕΚ) αριθ. 1802/95 (9), αποτέλεσε αντικείμενο ανασύνταξης με την ευκαιρία της προσαρμογής του, συνεπεία της κατάργησης του κανονισμού (ΕΟΚ) αριθ. 1014/68, και ότι, επομένως, καταργήθηκε επίσης από 1ης Μαρτίου 1996 με τον κανονισμό (ΕΚ) αριθ. 322/96 της Επιτροπής, της 22ας Φεβρουαρίου 1996, περί των λεπτομερειών εφαρμογής της δημόσιας αποθεματοποίησης του αποκορυφωμένου γάλακτος σε σκόνη (10) 7
ότι ο κανονισμός (ΕΟΚ) αριθ. 1362/87 της Επιτροπής, της 18ης Μαΐου 1987, για τις λεπτομέρειες εφαρμογής του κανονισμού (ΕΟΚ) αριθ. 777/87 του Συμβουλίου όσον αφορά τις αγορές στην παρέμβαση και τη χορήγηση ενισχύσεων για την ιδιωτική αποθεματοποίηση αποκορυφωμένου γάλακτος σε σκόνη (11), όπως τροποποιήθηκε τελευταία από τον κανονισμό (ΕΚ) αριθ. 1137/94 (12), ο κανονισμός (ΕΟΚ) αριθ. 1158/91 της Επιτροπής, της 3ης Μαΐου 1991, περί της αγοράς με δημοπρασία αποκορυφωμένου γάλακτος σε σκόνη από τους οργανισμούς παρέμβασης (13), όπως τροποποιήθηκε τελευταία από τον κανονισμό (ΕΚ) αριθ. 1802/95, και ο κανονισμός (ΕΟΚ) αριθ. 1756/93 της Επιτροπής (14), όπως τροποποιήθηκε τελευταία από τον κανονισμό (ΕΚ) αριθ. 315/96 (15), αναφέρονται στους κανονισμούς (ΕΟΚ) αριθ. 1014/68 και (ΕΟΚ) αριθ. 625/78 7 ότι οι παραπομπές αυτές πρέπει να αντικατασταθούν με παραπομπές στον κανονισμό (ΕΚ) αριθ. 322/96 7 ότι, επιπλέον, πρέπει να τροποποιηθεί ο κανονισμός (ΕΟΚ) αριθ. 1158/91 ώστε να διευκρινιστεί ο τρόπος υπολογισμού της τιμής αγοράς ανάλογα με την περιεκτικότητα σε πρωτεϊνική ουσία του αποκορυφωμένου γάλακτος σε σκόνη 7
όσον αφορά το καθεστώς ενίσχυσης στην ιδιωτική αποθεματοποίηση του αποκορυφωμένου γάλακτος σε σκόνη, το άρθρο 5 του κανονισμού (ΕΟΚ) αριθ. 1362/87 προβλέπει ότι στην περίπτωση εξαγωγής του αποκορυφωμένου γάλακτος σε σκόνη, κατά παρέκκλιση από τους κανόνες που εφαρμόζονται συνήθως, ο συμβαλλόμενος μπορεί να προβεί στην έξοδο από την αποθεματοποίηση κατά τη λήξη της συμβατικής περιόδου των 30 ημερών 7 ότι η εν λόγω διάταξη παρεκκλίσεως, που χρησιμοποιείται σπανίως, περιπλέκει χωρίς λόγο τη διαχείριση του καθεστώτος 7 ότι, άρα, πρέπει να καταργηθεί 7
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής διαχείρισης γάλακτος και γαλακτοκομικών προϊόντων,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΟΚ) αριθ. 1362/87 τροποποιείται ως εξής:
α) το στοιχείο α) αντικαθίσταται από το ακόλουθο κείμενο:
«α) να έχει παρασκευαστεί σε εργαστήριο παραγωγής το οποίο αναλαμβάνει την υποχρέωση να τηρεί, μονίμως, τα βιβλία που αναφέρονται στο άρθρο 2, παράγραφος 1 στοιχείο β) του κανονισμού (ΕΚ) αριθ. 322/96» 7
β) το στοιχείο ε) αντικαθίσταται από το ακόλουθο κείμενο:
3. Καταργείται το άρθρο 5.
Άρθρο 2
Ο κανονισμός (ΕΟΚ) αριθ. 1158/91 τροποποιείται ως εξής:
2. Το άρθρο 3 παράγραφος 1 αντικαθίσταται από το ακόλουθο κείμενο:
«1. Ο υποβάλλων την προσφορά μπορεί να συμμετέχει στη δημοπρασία μόνο:
- για αποκορυφωμένο γάλα σε σκόνη που παρασκευάστηκε κατά τη διάρκεια περιόδου 21 ημερών πριν την ημέρα της λήξης της προθεσμίας για την υποβολή προσφορών 7 στην περίπτωση που αναφέρονται στο παράρτημα ΙΙΙ σημείο ε) δεύτερη φράση του κανονισμού (ΕΚ) αριθ. 322/96, η εν λόγω περίοδος καθορίζεται σε τρεις εβδομάδες,
- εφόσον αναλαμβάνει γραπτώς να τηρήσει τις διατάξεις του άρθρου 4 παράγραφος 6 του κανονισμού (ΕΚ) αριθ. 322/96.»
3. Το άρθρο 7 παράγραφος 1 δεύτερο εδάφιο στοιχείο γ) αντικαθίσταται από το ακόλουθο κείμενο:
«γ) η αποθήκη όπου πρέπει να παραδοθεί. Εφαρμόζονται τα άρθρα 5 και 6 του κανονισμού (ΕΚ) αριθ. 322/96.»
4. Το άρθρο 9 αντικαθίσταται από το ακόλουθο κείμενο:
«Άρθρο 9
Ο οργανισμός παρέμβασης καταβάλλει στον υπερθεματιστή, σε προθεσμία που αρχίζει την εκατοστή εικοστή ημέρα μετά από την ανάληψη του αποκορυφωμένου γάλακτος σε σκόνη και λήγει την εκατοστή τεσσαρακοστή ημέρα από την εν λόγω ημερομηνία, την τιμή αγοράς. Η πληρωμή πραγματοποιείται για κάθε ποσότητα που έχει αναληφθεί, εφόσον επαληθευθεί ότι τηρούνται οι απαιτήσεις που αναφέρονται στο άρθρο 1 δεύτερο εδάφιο.
Η τιμή αγοράς υπολογίζεται ως εξής:
- εάν η περιεκτικότητα σε πρωτεϊνική ουσία του ξηρού αποστάγματος χωρίς λίπος είναι ίση ή μεγαλύτερη από 35,6 %, η τιμή αγοράς είναι ίση με την τιμή που αναφέρεται στην προσφορά,
- εάν η περιεκτικότητα σε πρωτεϊνική ουσία του ξηρού αποστάγματος χωρίς λίπος είναι κάτω του 35,6 %, αλλά μεγαλύτερη ή ίση με 31,4 % η τιμή αγοράς είναι ίση με την τιμή που αναφέρεται στην προσφορά μειωμένη κατά ποσό "d" που υπολογίζεται με τον ακόλουθο τρόπο:
d = προσφερόμενη τιμή x [(0,356 - περιεκτικότητα σε πρωτεϊνική ουσία) x 1,75].
Η περιεκτικότητα σε πρωτεϊνική ουσία έχει διαπιστωθεί σύμφωνα με τη μέθοδο που αναφέρεται στο παράρτημα Ι του κανονισμού (ΕΚ) αριθ. 322/96.»
Εφαρμόζονται οι διατάξεις των άρθρων 2 και 3 του κανονισμού (ΕΚ) αριθ. 322/96.»
Άρθρο 3
Στο παράρτημα του κανονισμού (ΕΟΚ) αριθ. 1756/93, το σημείο 1 του τμήματος Γ.Ι του μέρους Γ και το σημείο 3 του μέρους Δ αντικαθίστανται ως εξής:
>ΘΕΣΗ ΠΗΝΑΚΑ>
Άρθρο 4
Ο παρών κανονισμός αρχίζει να ισχύει την επόμενη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 753/96 ΤΟΥ ΣΥΜΒΟΥΛΙΟΥ της 22ας Απριλίου 1996 για τροποποίηση του κανονισμού (ΕΟΚ) αριθ. 3906/89 με σκοπό την επέκταση της οικονομικής ενίσχυσης στη Βοσνία-Ερζεγοβίνη
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 235,
την πρόταση της Επιτροπής,
τη γνώμη του Ευρωπαϊκού Κοινοβουλίου (1), Εκτιμώντας:
ΚΑΝΟΝΙΣΜΟΣ (ΕΚ) αριθ. 779/96 ΤΗΣ ΕΠΙΤΡΟΠΗΣ της 29ης Απριλίου 1996 για τις λεπτομέρειες εφαρμογής του κανονισμού (ΕΟΚ) αριθ. 1785/81 του Συμβουλίου όσον αφορά τις ανακοινώσεις στον τομέα της ζάχαρης
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 1785/81 του Συμβουλίου, της 30ής Ιουνίου 1981 περί κοινής οργανώσεως αγοράς στον τομέα της ζάχαρης (1), όπως τροποποιήθηκε τελευταία από τον κανονισμό (ΕΚ) αριθ. 1101/95 (2), και ιδίως το άρθρο 39,
Εκτιμώντας: ότι το άρθρο 39 του κανονισμού (ΕΟΚ) αριθ. 1785/81 προβλέπει ότι τα κράτη μέλη και η Επιτροπή ανακοινώνουν αμοιβαία τα απαραίτητα στοιχεία για την εφαρμογή του νέου κανονισμού 7 ότι, για το σκοπό αυτό, θεσπίστηκαν λεπτομέρειες εφαρμογής με τον κανονισμό (ΕΟΚ) αριθ. 787/83 της Επιτροπής, της 29ης Μαρτίου 1983, περί των ανακοινώσεων στον τομέα της ζάχαρης (3), όπως τροποποιήθηκε τελευταία από τον κανονισμό (ΕΟΚ) αριθ. 3819/85 (4) 7 ότι, λόγω της έκτοτε εξέλιξης της κοινής οργάνωσης αγοράς στον τομέα της ζάχαρης και, ειδικότερα, λόγω των δεσμεύσεων που ανέλαβε η Επιτροπή στο πλαίσιο της συμφωνίας για τη γεωργία που προέκυψε από τις πολυμερείς διαπραγματεύσεις του Γύρου της Ουρουγουάης, πρέπει να αναθεωρηθούν οι εν λόγω λεπτομέρειες στο σύνολό τους και να θεσπισθούν νέες, καθώς και να καταργηθεί ο κανονισμός (ΕΟΚ) αριθ. 787/83 με ισχύ από την έναρξη της επόμενης περιόδου εμπορίας 1996/97 7
ότι μία ακριβής εκτίμηση της κατάστασης του τομέα της ζάχαρης, που αποτέλεσε αντικείμενο μέτρων παρέμβασης για την αγορά ή την πώληση, τα οποία προβλέπονται από τον κανονισμό (ΕΟΚ) αριθ. 1785/81 καθιστά απαραίτητες τις πληροφορίες όσον αφορά κυρίως την εξέλιξη των ποσοτήτων που κατέχονται από τους οργανισμούς παρέμβασης, την κατανομή τους σε συνάρτηση με τις εγκεκριμένες αποθήκες κατ' εφαρμογή των διατάξεων του άρθρου 1 παράγραφος 2 του κανονισμού (ΕΟΚ) αριθ. 447/68 του Συμβουλίου, της 9ης Απριλίου 1968, περί θεσπίσεως των γενικών κανόνων επεμβάσεων κατ' αγορά στον τομέα της ζάχαρης (5), όπως τροποποιήθηκε τελευταία από τον κανονισμό (ΕΟΚ) αριθ. 1359/77 (6) 7 ότι είναι επίσης απαραίτητο, προκειμένου να παρακολουθείται η εφαρμογή του συστήματος παρέμβασης, να καθίσταται μόνιμα γνωστή η κατάσταση των ποσοτήτων ζάχαρης που καθίστανται ακατάλληλες για την ανθρώπινη διατροφή και αυτών που χρησιμοποιούνται για την παρασκευή ορισμένων προϊόντων από τη χημική βιομηχανία, ιδίως σε συνάρτηση, κατά περίπτωση, με την κατανομή των ποσοτήτων μετουσιωμένης ζάχαρης σύμφωνα με μία από τις διαδικασίες που αναφέρονται στο παράρτημα του κανονισμού (ΕΟΚ) αριθ. 100/72 της Επιτροπής, της 14ης Ιανουαρίου 1972, περί θεσπίσεως των λεπτομερειών εφαρμογής όσον αφορά τη μετουσίωση της ζάχαρης για τη διατροφή ζώων (7), όπως τροποποιήθηκε τελευταία από τον κανονισμό (ΕΚ) αριθ. 260/96 (8), ή με την κατανομή σύμφωνα με τα παρασκευαζόμενα χημικά προϊόντα που εμφαίνονται στο παράρτημα του κανονισμού (ΕΟΚ) αριθ. 1010/86 του Συμβουλίου, της 25ης Μαρτίου 1986, για τον καθορισμό των γενικών κανόνων που εφαρμόζονται στην επιστροφή στην παραγωγή για ορισμένα προϊόντα του τομέα της ζάχαρης που χρησιμοποιούνται στη χημική βιομηχανία (9), όπως τροποποιήθηκε τελευταία από τον κανονισμό (ΕΚ) αριθ. 1101/95, και σύμφωνα με αυτά που εμφαίνονται στο παράρτημα του κανονισμού (ΕΟΚ) αριθ. 1729/78 της Επιτροπής, της 24ης Ιουλίου 1978, περί των λεπτομερών εφαρμογής που αφορούν την επιτροπή στην παραγωγή για τη χρησιμοποιούμενη στη χημική βιομηχανία ζάχαρη (10), όπως τροποποιήθηκε τελευταία από τον κανονισμό (ΕΚ) αριθ. 260/96 7
ότι μόνο μία ακριβής και τακτική εξέταση των συναλλαγών με τις τρίτες χώρες καθιστά δυνατή τη στενή παρακολούθηση της εξέλιξής τους, λαμβανομένων υπόψη των περιορισμών που προκύπτουν, αφενός, από τις δεσμεύσεις που έχει αναλάβει η Επιτροπή στο πλαίσιο της προαναφερθείσας συμφωνίας για τη γεωργία και τη λήψη, κατά περίπτωση, των απαραίτητων μέτρων, ειδικότερα για την εφαρμογή του άρθρου 23 παράγραφος 4α του κανονισμού (ΕΟΚ) αριθ. 1785/81 και, αφετέρου, των δεσμεύσεων που έχουν αναληφθεί από την Κοινότητα στο πλαίσιο της διεθνούς συμφωνίας για τη ζάχαρη 7 ότι πρέπει, κατά συνέπεια, η Επιτροπή να διαθέτει τις κατά τακτά χρονικά διαστήματα πληροφορίες που αφορούν, όχι μόνο τις εισαγωγές και τις εξαγωγές των προϊόντων για τα οποία έχουν καθοριστεί εισφορές ή επιστροφές, που αποτελούν συναλλαγές για τις οποίες εκδίδονται πιστοποιητικά δυνάμει του κανονισμού (ΕΚ) αριθ. 1464/95 της Επιτροπής, της 27ης Ιουνίου 1995, σχετικά με τις ειδικές λεπτομέρειες εφαρμογής του καθεστώτος των πιστοποιητικών εισαγωγής και εξαγωγής στον τομέα της ζάχαρης (11), όπως τροποποιήθηκε από τον κανονισμό (ΕΚ) αριθ. 2136/95 (12) και λαμβανομένων υπόψη των γενικότερων διατάξεων των κανονισμών (ΕΟΚ) αριθ. 3719/88 της Επιτροπής (13), όπως τροποποιήθηκε τελευταία από τον κανονισμό (ΕΚ) αριθ. 2137/95 (14), και (ΕΟΚ) αριθ. 3665/87 της Επιτροπής (15), όπως τροποποιήθηκε τελευταία από τον κανονισμό (ΕΚ) αριθ. 1384/95 (16), αλλά επίσης τις εισαγωγές και εξαγωγές των προϊόντων που εξάγονται χωρίς επιστροφή, με ή χωρίς έκδοση πιστοποιητικού, ειδικότερα υπό καθεστώς τελειοποίησης προς επανεξαγωγή 7 ότι οι εισαγωγές προτιμησιακής ζάχαρης πρέπει επίσης να παρακολουθούνται, προκειμένου να καταστεί δυνατή η αποτελεσματική εφαρμογή του κανονισμού (ΕΟΚ) αριθ. 2782/76 της Επιτροπής, της 17ης Νοεμβρίου 1976, περί θεσπίσεως των λεπτομερειών εφαρμογής για τις εισαγωγές προτιμησιακής ζάχαρης (17), όπως τροποποιήθηκε τελευταία από τον κανονισμό (ΕΟΚ) αριθ. 1714/88 (18) 7
ότι πρέπει, προκειμένου να καταστεί δυνατή μια αποτελεσματική διαχείριση του καθεστώτος των ποσοστώσεων, όπως ορίζεται στον τίτλο ΙΙΙ του κανονισμού (ΕΟΚ) αριθ. 1785/81, λαμβανομένων κυρίως υπόψη των δεσμεύσεων που έχει αναλάβει η Επιτροπή στο πλαίσιο της προαναφερθείσας συμφωνίας για τη γεωργία, να καταστούν γνωστά όλα τα για το σκοπό αυτό χρήσιμα στοιχεία 7 ότι, πρόκειται στην προκειμένη περίπτωση για την εφαρμογή του κανονισμού (ΕΟΚ) αριθ. 206/68 του Συμβουλίου, της 20ής Φεβρουαρίου 1968, περί καθορισμού των διατάξεων-πλαισίου για τα συμφωνητικά και τις διεπαγγελματικές συμφωνίες που αφορούν την αγορά τεύτλων (19), όπως τροποποιήθηκε τελευταία με την πράξη προσχώρησης της Αυστρίας, της Φινλανδίας και της Σουηδίας, του κανονισμού (ΕΟΚ) αριθ. 193/82 του Συμβουλίου, της 26ης Ιανουαρίου 1982, περί θεσπίσεως γενικών κανόνων για τις μεταφορές ποσοστώσεων στον τομέα της ζάχαρης (20), του κανονισμού (ΕΟΚ) αριθ. 2670/81 της Επιτροπής, της 14ης Σεπτεμβρίου 1981, περί θεσπίσεως των λεπτομερειών εφαρμογής για την παραγωγή εκτός ποσοστώσεως στον τομέα της ζάχαρης (21), όπως τροποποιήθηκε τελευταία από τον κανονισμό (ΕΚ) αριθ. 158/96 (22) καθώς και του κανονισμού (ΕΟΚ) αριθ. 1443/82 της Επιτροπής, της 8ης Ιουνίου 1982, περί θεσπίσεως των λεπτομερειών εφαρμογής του καθεστώτος ποσοστώσεων στον τομέα της ζάχαρης (23), όπως τροποποιήθηκε τελευταία από τον κανονισμό (ΕΚ) αριθ. 392/94 (24) 7 ότι το αυτό ισχύει για το καθεστώς εξίσωσης των εξόδων αποθεματοποίησης που ορίζεται στο άρθρο 8 του κανονισμού (ΕΟΚ) αριθ. 1785/81 7 ότι πρόκειται, στην προκειμένη περίπτωση, για την εφαρμογή του κανονισμού (ΕΟΚ) αριθ. 1358/77 του Συμβουλίου, της 20ής Ιουνίου 1977, περί θεσπίσεως των γενικών κανόνων αντισταθμίσεως των εξόδων αποθεματοποιήσεως στον τομέα της ζάχαρης και περί καταργήσεως του κανονισμού (ΕΟΚ) αριθ. 750/68 (25), όπως τροποποιήθηκε τελευταία από τον κανονισμό (ΕΟΚ) αριθ. 3042/78 (26), καθώς και του κανονισμού (ΕΟΚ) αριθ. 1998/78 της Επιτροπής, της 18ης Αυγούστου 1978, περί των λεπτομερειών εφαρμογής του συστήματος αντισταθμίσεως των εξόδων αποθεματοποιήσεως στον τομέα της ζάχαρης (27), όπως τροποποιήθηκε τελευταία από τον κανονισμό (ΕΟΚ) αριθ. 1758/93 (28) 7
ότι οι ενδιαφερόμενοι πρέπει να είναι βέβαιοι ότι τα στοιχεία που αφορούν κάθε επιχείρηση, λαμβανόμενα μεμονωμένα υπόψη, θα τυγχάνουν του στατιστικού απορρήτου 7
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής διαχείρισης ζάχαρης
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Κάθε κράτος μέλος, όσον αφορά τα μέτρα παρέμβασης που λαμβάνονται δυνάμει του άρθρου 9 παράγραφος 1 και του άρθρου 11 παράγραφος 1 του κανονισμού (ΕΟΚ) αριθ. 1785/81, ανακοινώνει στην Επιτροπή εβδομαδιαίως για την προηγούμενη εβδομάδα:
α) τις ποσότητες λευκής ζάχαρης και ακατέργαστης ζάχαρης εκφραζόμενες σε βάρος «ως έχει» οι οποίες έχουν προσφερθεί στον οργανισμό παρέμβασης, αλλά δεν έχουν ακόμη αναληφθεί από αυτόν 7
β) τις ποσότητες λευκής ζάχαρης και ακατέργαστης ζάχαρης εκφραζόμενες σε βάρος «ως έχει» οι οποίες έχουν αναληφθεί από τον οργανισμό παρέμβασης 7
γ) τις ποσότητες λευκής ζάχαρης και ακατέργαστης ζάχαρης εκφραζόμενες σε βάρος «ως έχει» οι οποίες έχουν πωληθεί από τον οργανισμό παρέμβασης.
Άρθρο 2
Κάθε κράτος μέλος ανακοινώνει στην Επιτροπή, μετά από αίτησή της, κυρίως μια κατάσταση των ποσοτήτων λευκής ζάχαρης και ακατέργαστης ζάχαρης εκφραζόμενες σε βάρος «ως έχει», οι οποίες έχουν αναληφθεί από τον οργανισμό παρέμβασης, κατανεμημένες κατά εγκεκριμένες αποθήκες αποθεματοποίησης.
Άρθρο 3
Κάθε κράτος μέλος, όσον αφορά τα μέτρα παρέμβασης που λαμβάνονται δυνάμει του άρθρου 9 παράγραφος 2 του κανονισμού (ΕΟΚ) αριθ. 1785/81 ανακοινώνει στην Επιτροπή:
1. εβδομαδιαίως, για την προηγούμενη εβδομάδα, τις ποσότητες λευκής ζάχαρης και ακατέργαστης ζάχαρης εκφραζόμενες σε βάρος «ως έχει», για τις οποίες έχει εκδοθεί τίτλος πριμοδότησης μετουσίωσης 7
2. μετά από αίτηση της Επιτροπής, μία κατάσταση, για μία συγκεκριμένη περίοδο, των ποσοτήτων λευκής ζάχαρης και ακατέργαστης ζάχαρης που έχουν μετουσιωθεί, κατανεμημένων σύμφωνα με τη διαδικασία που έχει χρησιμοποιηθεί και η οποία αναφέρεται στο παράρτημα του κανονισμού (ΕΟΚ) αριθ. 100/72.
Άρθρο 4
Κάθε κράτος μέλος, όσον αφορά τα μέτρα παρέμβασης που λαμβάνονται δυνάμει του άρθρου 9 παράγραφος 3 του κανονισμού (ΕΟΚ) αριθ. 1785/81 ανακοινώνει στην Επιτροπή:
1. το αργότερο στο τέλος του ημερολογιακού μήνα, για τον προηγούμενο ημερολογιακό μήνα, στις ποσότητες λευκής ζάχαρης, τις ποσότητες ακατέργαστης ζάχαρης και σιροπιών, εκφραζόμενες σε λευκή ζάχαρη, και τις ποσότητες ισογλυκόζης εκφραζόμενες σε ξηρή ουσία, για τις οποίες:
α) έχει πράγματι εκδοθεί τίτλος επιστροφής στην παραγωγή 7
β) έχει καταβληθεί επιστροφή στην παραγωγή 7
2. το αργότερο κατά το τέλος κάθε μηνός Σεπτεμβρίου, για την προηγούμενη περίοδο εμπορίας, τις ποσότητες λευκής ζάχαρης, της ποσότητες ακατέργαστης ζάχαρης και σιροπιών εκφραζόμενες σε λευκή ζάχαρη και τις ποσότητες ισογλυκόζης εκφραζόμενες σε ξηρή ουσία και κατανεμημένες κατά τα προϊόντα που αναφέρονται στο παράρτημα του κανονισμού (ΕΟΚ) αριθ. 1010/86 για τις οποίες:
α) έχει πράγματι εκδοθεί τίτλος επιστροφής στην παραγωγή 7
β) έχει καταβληθεί επιστροφή στην παραγωγή 7
3. το αργότερο κατά το τέλος κάθε μηνός Σεπτεμβρίου, για την προηγούμενη περίοδο εμπορίας, τις ποσότητες προϊόντων βάσεως που αναφέρονται στο σημείο 2 και τα οποία χρησιμοποιούνται για την παρασκευή ενδιάμεσων προϊόντων που αναφέρονται στο παράρτημα του κανονισμού (ΕΟΚ) αριθ. 1729/78.
Άρθρο 5
Κάθε κράτος μέλος, όσον αφορά τις εξαγωγές προς τις τρίτες χώρες, ανακοινώνει στην Επιτροπή:
1. εβδομαδιαίως, για την προηγούμενη εβδομάδα:
α) τις ποσότητες για τις οποίες έχει πράγματι εκδοθεί ένα πιστοποιητικό με τα αντίστοιχα ποσά των επιστροφών κατά την εξαγωγή που καθορίζονται κατ' εφαρμογή του άρθρου 17 παράγραφος 5 δεύτερο εδάφιο στοιχείο α) του κανονισμού (ΕΟΚ) αριθ. 1785/81, ξεχωριστά ανάλογα αν πρόκειται:
- για λευκή ζάχαρη των κωδικών ΣΟ 1701 91 00, 1701 99 10 και 1701 99 90,
- για ακατέργαστη ζάχαρη εκφραζόμενες σε βάρος «ως έχει» των κωδικών ΣΟ 1701 11 90 και 1701 12 90,
- για σιρόπια σακχαρόζης, εκφραζόμενες σε λευκή ζάχαρη, των κωδικών ΣΟ 1702 60 90, 1702 90 60, 1702 90 71, 1702 90 99 και 2106 90 59,
- για ισογλυκόζη, εκφραζόμενες σε ξηρή ουσία, των κωδικών ΣΟ 1702 40 10, 1702 60 10, 1702 90 30 και 2106 90 30,
- για σιρόπι ινουλίνης, εκφραζόμενες σε ξηρή ουσία, σε ισοδύναμο ζάχαρης/ισογλυκόζης, του κωδικού ΣΟ ex 1702 60 90 7
β) τις ποσότητες λευκής ζάχαρης του κωδικού ΣΟ 1701 99 10 για τις οποίες έχει πράγματι εκδοθεί ένα πιστοποιητικό με τα αντίστοιχα ποσά των επιστροφών κατά την εξαγωγή που καθορίζονται κατ' εφαρμογή του άρθρου 17 παράγραφος 5 δεύτερο εδάφιο στοιχείο β) του κανονισμού (ΕΟΚ) αριθ. 1785/81 7
γ) τις ποσότητες λευκής ζάχαρης Γ, ακατέργαστης ζάχαρης Γ, ισογλυκόζης Γ, σιροπιού ινουλίνης Γ, εκφραζόμενες κατά περίπτωση σε λευκή ζάχαρη, ξηρή ουσία ή σε ισοδύναμο ζάχαρης/ισογλυκόζης, για τις οποίες έχει πράγματι εκδοθεί πιστοποιητικό εξαγωγής 7
δ) τις ποσότητες, με αντίστοιχα ποσά των επιστροφών κατά την εξαγωγή που καθορίζονται κατ' εφαρμογή του άρθρου 17 παράγραφος 5 δεύτερο εδάφιο στοιχείο α) του κανονισμού (ΕΟΚ) αριθ. 1785/81, λευκής ζάχαρης, ακατέργαστης ζάχαρης και σιροπιού σακχαρόζης, εκφραζόμενες σε λευκή ζάχαρη, και τις ποσότητες ισογλυκόζης, εκφραζόμενες σε ξηρή ουσία, για τις οποίες έχει πράγματι χορηγηθεί πιστοποιητικό εξαγωγής ενόψει της εξαγωγής τους υπό μορφή προϊόντων που αναφέρονται στο άρθρο 1 παράγραφος 1 στοιχείο β) του κανονισμού (ΕΟΚ) αριθ. 426/86 του Συμβουλίου (29) 7
2. το αργότερο κατά το τέλος κάθε ημερολογιακού μήνα και για τον προηγούμενο ημερολογιακό μήνα τις ποσότητες λευκής ζάχαρης που αναφέρονται στο σημείο 1 στοιχείο β), οι οποίες έχουν εξαχθεί λαμβανομένου υπόψη του άρθρου 8 παράγραφοι 4 και 5 του κανονισμού (ΕΟΚ) αριθ. 3719/88 7
3. για κάθε ημερολογιακό μήνα και το αργότερο κατά το τέλος του τρίτου ημερολογιακού μήνα που έπεται του εν λόγω ημερολογιακού μήνα:
α) τις ποσότητες με τα αντίστοιχα ποσά των επιστροφών κατά την εξαγωγή ζάχαρης και σιροπιού, εκφραζόμενες σε λευκή ζάχαρη, που αναφέρονται στο άρθρο 2 του κανονισμού (ΕΚ) αριθ. 1464/95, οι οποίες έχουν εξαχθεί ως έχουν χωρίς πιστοποιητικό εξαγωγής 7
β) τις ποσότητες ζάχαρης που υπόκεινται σε ποσοστώσεις, έχουν εξαχθεί σε λευκή ζάχαρη ή υπό μορφή μεταποιημένων προϊόντων, εκφραζόμενες σε λευκή ζάχαρη, για τις οποίες έχει εκδοθεί πιστοποιητικό εξαγωγής για την εκτέλεση κοινοτικής και εθνικής επισιτιστικής βοήθειας προβλεπόμενης στο πλαίσιο των διεθνών συμβάσεων ή άλλων συμπληρωματικών προγραμμάτων, καθώς και για την εκτέλεση άλλων κοινοτικών ενεργειών δωρεάν προμηθειών 7
γ) στην περίπτωση των εξαγωγών που αναφέρονται στο άρθρο 2α δεύτερο εδάφιο του κανονισμού (ΕΟΚ) αριθ. 3665/87 τις ποσότητες ζάχαρης και σιροπιών σακχαρόζης, εκφραζόμενες σε λευκή ζάχαρη, και ισογλυκόζης, εκφραζόμενες σε ξηρή ουσία, που έχουν εξαχθεί ως έχουν με τα αντίστοιχα ποσά των επιστροφών 7
δ) τις ποσότητες, με τα αντίστοιχα ποσά των επιστροφών κατά την εξαγωγή που καθορίζονται κατ' εφαρμογή του άρθρου 17 παράγραφος 5 δεύτερο εδάφιο στοιχείο α) του κανονισμού (ΕΟΚ) αριθ. 1785/81, λευκής ζάχαρης, ακατέργαστης ζάχαρης και σιροπιού σακχαρόζης, εκφραζόμενες σε λευκή ζάχαρη, και τις ποσότητες ισογλυκόζης, εκφραζόμενες σε ξηρή ουσία, υπό μορφή προϊόντων που αναφέρονται στο παράρτημα Ι του κανονισμού (ΕΟΚ) αριθ. 804/68 του Συμβουλίου (30), καθώς και μορφή προϊόντων που αναφέρονται στο παράρτημα του κανονισμού (ΕΚ) αριθ. 1222/94 της Επιτροπής (31) 7
ε) στην περίπτωση των εξαγωγών που αναφέρονται στο σημείο 1 στοιχείο δ) και στο στοιχείο δ) του παρόντος σημείου, τις ποσότητες που έχουν εξαχθεί χωρίς επιστροφή.
Οι ανακοινώσεις που αναφέρονται στα στοιχεία δ) και ε) πραγματοποιούνται χωριστά προς την Επιτροπή σύμφωνα με τον κανονισμό που εφαρμόζεται στο σχετικό μεταποιημένο προϊόν.
Άρθρο 6
Κάθε κράτος μέλος ανακοινώνει στην Επιτροπή:
1. κάθε εβδομάδα για την προηγούμενη εβδομάδα, τις ποσότητες σε βάρος «ως έχει» λευκής ζάχαρης και ακατέργαστης ζάχαρης, εκτός της προτιμησιακής ζάχαρης, σιροπιών ζάχαρης, ισογλυκόζης και σιροπιού ινουλίνης, για τις οποίες έχει πράγματι εκδοθεί πιστοποιητικό εισαγωγής 7
2. για κάθε τρίμηνο και το αργότερο κατά το τέλος του τρίτου ημερολογιακού μήνα που έπεται του εν λόγω τριμήνου, τις ποσότητες ζάχαρης εκφραζόμενες σε λευκή ζάχαρη:
α) που έχουν εισαχθεί από τρίτες χώρες υπό μορφή μεταποιημένων προϊόντων, που αναφέρονται στο άρθρο 5 σημείο 1 στοιχείο δ) και σημείο 3 στοιχείο δ) 7
β) που έχουν αποτελέσει αντικείμενο εισόδου προελεύσεως άλλων κρατών μελών ή εξόδου προς άλλα κράτη μέλη, ως έχουν ή υπό μορφή μεταποιημένων προϊόντων.
Άρθρο 7
Κάθε κράτος μέλος ανακοινώνει στην Επιτροπή:
1. κάθε εβδομάδα για την προηγούμενη εβδομάδα τις ποσότητες λευκής ζάχαρης και ακατέργαστης ζάχαρης σε βάρος «ως έχει» για τις οποίες έχει εκδοθεί πιστοποιητικό εισαγωγής ή πιστοποιητικό εξαγωγής δυνάμει του άρθρου 10 του κανονισμού (ΕΚ) αριθ. 1464/95 7
2. για κάθε τρίμηνο και το αργότερο κατά το τέλος του δευτέρου ημερολογιακού μήνα που έπεται του εν λόγω τριμήνου, και χωριστά τις ποσότητες ζάχαρης που έχουν εισέλθει από τρίτες χώρες και έχουν εξέλθει υπό μορφή παράγωγων προϊόντων υπό το καθεστώς τελειοποίησης προς επανεξαγωγή όπως ορίζεται στο άρθρο 116 του κανονισμού (ΕΟΚ) αριθ. 2913/92 (32).
Άρθρο 8
Κάθε κράτος μέλος, όσον αφορά τις εισαγωγές προτιμησιακής ζάχαρης:
1. ανακοινώνει στην Επιτροπή, το αργότερο στο τέλος κάθε ημερολογιακού μήνα, για τον προηγούμενο μήνα, τις ποσότητες ζάχαρης, εκφραζόμενες σε βάρος «ως έχει» για τις οποίες έχει εκδοθεί πιστοποιητικό εισαγωγής σύμφωνα με τον κανονισμό (ΕΟΚ) αριθ. 2782/76, χωριστά για κάθε κράτος καταγωγής 7
2. αποστέλλει στην Επιτροπή, το αργότερο κατά το τέλος κάθε ημερολογιακού μήνα για τον προηγούμενο ημερολογιακό μήνα:
α) τα αντίγραφα των πιστοποιητικών κυκλοφορίας εμπορευμάτων EUR. 1 7
β) τα αντίγραφα της βεβαίωσης που προβλέπεται στο άρθρο 7 παράγραφος 2 του κανονισμού (ΕΟΚ) αριθ. 2782/76 7
γ) ενδεχομένως, τα αντίγραφα της δήλωσης που προβλέπεται στο άρθρο 1 παράγραφος 3 δεύτερο εδάφιο του κανονισμού (ΕΟΚ) αριθ. 2782/76.
Τα έγγραφα που αναφέρονται στα στοιχεία α) και β) αφορούν πέραν των πληροφοριών που προβλέπονται στα άρθρα 6 και 7 του κανονισμού (ΕΟΚ) αριθ. 2782/76 το βαθμό πόλωσης κάθε εισαγόμενης ποσότητας, που εκφράζεται με έξι δεκαδικά ψηφία 7
3. ανακοινώνει στην Επιτροπή, το αργότερο κατά το τέλος κάθε μηνός Οκτωβρίου τον συγκεντρωτικό κατάλογο των πιστοποιητικών και βεβαιώσεων που αναφέρονται στα άρθρα 6 και 7 του κανονισμού (ΕΟΚ) αριθ. 2782/76 αναφέροντας:
α) τη συνολική ποσότητα λευκής ζάχαρης (σε τόνους) 7
β) τη συνολική ποσότητα ακατέργαστης ζάχαρης εκφραζόμενης σε βάρος «ως έχει» και σε τόνους 7
γ) την ποσότητα ακατέργαστης ζάχαρης εκφραζόμενης σε βάρος «ως έχει» και σε τόνους, η οποία προορίζεται για άμεση κατανάλωση,
οι οποίες έχουν πράγματι εισαχθεί κατά την έννοια του κανονισμού (ΕΟΚ) αριθ. 2782/76 σε κάθε σχετικό κράτος μέλος εντός της περιόδου παράδοσης που λήγει στις 30 Ιουνίου του ιδίπου έτους.
Άρθρο 9
Κάθε κράτος μέλος ανακοινώνει στην Επιτροπή:
1. πριν από την 1η Μαρτίου και για κάθε επιχείρηση παραγωγής ζάχαρης η οποία είναι εγκατεστημένη στο έδαφός του, την προσωρινή παραγωγή ζάχαρης και σιροπιού ινουλίνης της τρέχουσας περιόδου εμπορίας, η οποία καθορίζεται σύμφωνα με το άρθρο 3 παράγραφος 1 του κανονισμού (ΕΟΚ) αριθ. 1443/82 7 εντούτοις, για τα γαλλικά διαμερίσματα της Γουαδελούπης και της Μαρτινίκας, καθώς και για την Ισπανία όσον αφορά τη ζάχαρη που παράγεται από ζαχαροκάλαμο, η ημερομηνία αυτή αντικαθίσταται από την ημερομηνία της 1ης Ιουλίου 7
2. το αργότερο στο τέλος κάθε ημερολογιακού μήνα, για τον προηγούμενο ημερολογιακό μήνα, την παραγωγή ισογλυκόζης, κάθε επιχείρησης παραγωγής ισογλυκόζης που είναι εγκατεστημένη στο έδαφός του, η οποία καθορίζεται σύμφωνα με το άρθρο 3 παράγραφοι 2 και 2α του κανονισμού (ΕΟΚ) αριθ. 1443/82 7 οι ποσότητες ισογλυκόζης που παράγονται μηνιαίως υπό καθεστώς τελειοποίησης προς επανεξαγωγή ανακοινώνονται χωριστά 7
3. πριν από τις 15 Σεπτεμβρίου και για κάθε επιχείρηση παραγωγής ζάχαρης ή ισογλυκόζης που είναι εγκατεστημένη στο έδαφός του, την οριστική παραγωγή ζάχαρης, ισογλυκόζης και σιροπιού ινουλίνης της προηγούμενης περιόδου εμπορίας, η οποία καθορίζεται σύμφωνα με το άρθρο 3 παράγραφος 3 του κανονισμού (ΕΟΚ) αριθ. 1443/82.
Άρθρο 10
Κάθε κράτος μέλος ανακοινώνει στην Επιτροπή κάθε ημερολογιακό μήνα για τον προηγούμενο ημερολογιακό μήνα, κατά περίπτωση, εκφρασμένες σε λευκή ζάχαρη, σε ξηρή ουσία ή σε ισοδύναμο ζάχαρης/ισογλυκόζης:
α) τις ποσότητες ζάχαρης, ισογλυκόζης και σιροπιού ινουλίνης που έχουν διατεθεί στο έδαφός του για κατανάλωση 7
β) τις ποσότητες ζάχαρης που έχουν μετουσιωθεί 7
Άρθρο 11
Κάθε κράτος μέλος ανακοινώνει στην Επιτροπή, με την επιφύλαξη του άρθρου 2 παράγραφος 1 δεύτερο εδάφιο του κανονισμού (ΕΟΚ) αριθ. 2670/81, πριν από τις 15 Μαρτίου, για την προηγούμενη περίοδο εμπορίας, τις ποσότητες ζάχαρης Γ, ισογλυκόζης Γ και σιροπιού ινουλίνης Γ, οι οποίες, κατά την έννοια του άρθρου 1 παράγραφος 1 του εν λόγω κανονισμού, θεωρούνται ότι έχουν διατεθεί στην εσωτερική αγορά της Κοινότητας.
Άρθρο 12
Κάθε κράτος μέλος ανακοινώνει στην Επιτροπή:
1. πριν από τις 15 κάθε μήνα, για τον προηγούμενο ημερολογιακό μήνα, τις συνολικές ποσότητες ζάχαρης Β και ζάχαρης Γ που ενδεχομένως μεταφέρονται δυνάμει του άρθρου 27 του κανονισμού (ΕΟΚ) αριθ. 1785/81 7
2. πριν από την 1η Μαρτίου, για την τρέχουσα περίοδο εμπορίας και για κάθε επιχείρηση παραγωγής ζάχαρης, τις συνολικές ποσότητες ζάχαρης Β και ζάχαρης Γ που μεταφέρονται στην επόμενη περίοδο εμπορίας.
Ωστόσο:
- όταν πρόκειται για την παραγωγή ζάχαρης από ζαχαρότευτλα στην Ισπανία, η ημερομηνία της 1ης Μαρτίου αντικαθίσταται από τις 15 Απριλίου,
Άρθρο 13
Κάθε κράτος μέλος ανακοινώνει στην Επιτροπή:
1. τις εγκρίσεις που προβλέπονται στο άρθρο 2 παράγραφος 1 στοιχεία γ) και δ) του κανονισμού (ΕΟΚ) αριθ. 1358/77, καθώς και, ενδεχομένως, τις ανακλήσεις των εγκρίσεων κατ' εφαρμογή του άρθρου 1 του κανονισμού (ΕΟΚ) αριθ. 1998/78 7
2. πριν από τις 15 κάθε μήνα, για τον προηγούμενο δεύτερο ημερολογιακό μήνα και σύμφωνα με το υπόδειγμα που παρατίθεται στο παράρτημα Ι:
α) τις ποσότητες που αναφέρονται στο άρθρο 4 παράγραφος 2 του κανονισμού (ΕΟΚ) αριθ. 1358/77 7
β) τις ποσότητες που διατέθηκαν, κατά την έννοια του άρθρου 12 παράγραφος 1 του κανονισμού (ΕΟΚ) αριθ. 1998/78.
Άρθρο 14
Κάθε κράτος μέλος ανακοινώνει στην Επιτροπή:
1. πριν από την 1η Σεπτεμβρίου για την προηγούμενη περίοδο εμπορίας και πριν από την 1η Ιανουαρίου για την προηγούμενη περίοδο παραγωγής, τα στοιχεία σχετικά με το ισοζύγιο εφοδιασμού με ζάχαρη, ισογλυκόζη και σιρόπι ινουλίνης, που αντιστοιχούν στη σχετική περίοδο σύμφωνα με το υπόδειγμα που παρατίθεται στο παράρτημα ΙΙ 7
2. πριν από την 1η Οκτωβρίου που ακολουθεί την προηγούμενη περίοδο εμπορίας και για την εν λόγω περίοδο, τα αντίστοιχα στοιχεία που αναφέρονται στο ισοζύγιο εφοδιασμού με μελάσσες, σύμφωνα με το υπόδειγμα που παρατίθεται στο παράρτημα ΙΙΙ.
Άρθρο 15
Κάθε κράτος μέλος ανακοινώνει στην Επιτροπή, για κάθε ημερολογιακό μήνα και το αργότερο κατά το τέλος του επόμενου τρίτου ημερολογιακού μήνα, τα στατιστικά στοιχεία σχετικά με τις δεσμεύσεις που έχει αναλάβει η Κοινότητα στο πλαίσιο της διεθνούς συμφωνίας για τη ζάχαρη, σύμφωνα με τα υποδείγματα που παρατίθενται στα παραρτήματα IV και V.
Άρθρο 16
Κατά την έννοια του παρόντος κανονισμού νοείται με τον όρο:
α) «προηγούμενη εβδομάδα», η περίοδος αναφοράς από την Πέμπτη μέχρι την Τετάρτη 7
β) «προηγούμενο τρίμηνο», η περίοδος αναφοράς των τριών μηνών ανάλογα με την περίπτωση: Ιούλιος-Σεπτέμβριος, Οκτώβριος-Δεκέμβριος, Ιανουάριος-Μάρτιος και Απρίλιος-Ιούνιος 7
γ) «προηγούμενη περίοδος παραγωγής», η περίοδος αναφοράς από 1ης Οκτωβρίου ενός ημερολογιακού έτους έως 30 Σεπτεμβρίου του επόμενου ημερολογιακού έτους.
Άρθρο 17
Η Επιτροπή θέτει στη διάθεση των κρατών μελών τα στοιχεία που ανακοινώθηκαν δυνάμει του παρόντος κανονισμού.
Εντούτοις, τα στοιχεία που προκύπτουν από τις ανακοινώσεις αυτές και τα οποία αφορούν μια επιχείρηση, τις τεχνικές της εγκαταστάσεις, τη φύση και τον όγκο της παραγωγής της, ή οι ανακοινώσεις που θα επέτρεπαν να ανατρέξει κανείς σε αυτά τα στοιχεία, μπορεί να γίνουν γνωστά μόνον στα πρόσωπα τα οποία είναι επιφορτισμένα, στο πλαίσιο της Επιτροπής, με τον τομέα των αγορών της ζάχαρης. Τα στοιχεία αυτά δεν διαβιβάζονται σε τρίτους.
Άρθρο 18
Άρθρο 19
Ο παρών κανονισμός αρχίζει να ισχύει την 1η Ιουλίου 1996.
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος.
ΚΑΝΟΝΙΣΜΟΣ (ΕΚ) αριθ. 2214/96 ΤΗΣ ΕΠΙΤΡΟΠΗΣ της 20ής Νοεμβρίου 1996 για τη θέσπιση εναρμονισμένων δεικτών τιμών καταναλωτή: διαβίβαση και διάδοση των υποδεικτών των ΕνΔΤΚ (Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 2494/95 του Συμβουλίου, της 23ης Οκτωβρίου 1995, για τη θέσπιση εναρμονισμένων δεικτών τιμών καταναλωτή (1),
Εκτιμώντας: ότι, δυνάμει του άρθρου 5 παράγραφος 1 στοιχείο β) του κανονισμού (ΕΚ) αριθ. 2494/95, κάθε κράτος μέλος υποχρεούται να καταρτίζει έναν εναρμονισμένο δείκτη τιμών καταναλωτή (ΕνΔΤΚ) αρχίζοντας από το δείκτη του Ιανουαρίου 1997 7
ότι το άρθρο 9 του κανονισμού (ΕΚ) αριθ. 2494/95 υποχρεώνει τα κράτη μέλη να επεξεργάζονται τα δεδομένα που συγκεντρώνονται προκειμένου να καταρτίσουν τον ΕνΔΤΚ ώστε να καλύπτονται οι κατηγορίες της COICOP (Classification of individual consumption by purpose), και ότι οι κατηγορίες αυτές πρέπει να αναπροσαρμοστούν 7
ότι το άρθρο 11 του κανονισμού (ΕΚ) αριθ. 2494/95 υποχρεώνει την Επιτροπή (Eurostat) να δημοσιεύει τους ΕνΔΤΚ και τους αντίστοιχους υποδείκτες και ότι οι υποδείκτες αυτοί πρέπει να καθοριστούν 7
ότι είναι απαραίτητη η λήψη εκτελεστικών μέτρων προκειμένου να εξασφαλιστεί η συγκρισιμότητα των ΕνΔΤΚ σύμφωνα με το άρθρο 5 παράγραφος 3 του κανονισμού (ΕΚ) αριθ. 2494/95 7
ότι τα μέτρα που ορίζονται σ' αυτόν τον κανονισμό είναι σύμφωνα με τη γνώμη της επιτροπής στατιστικού προγράμματος (ΕΣΠ), η οποία θεσπίστηκε με την απόφαση 89/382/ΕΟΚ, Ευρατόμ του Συμβουλίου (2) 7
ότι πραγματοποιήθηκαν διαβουλεύσεις με το Ευρωπαϊκό Νομισματικό Ίδρυμα σύμφωνα με το άρθρο 5 παράγραφος 3 του κανονισμού (ΕΚ) αριθ. 2494/93 το οποίο διατύπωσε θετική γνώμη,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Στόχος
Στόχος του κανονισμού είναι η θέσπιση των υποδεικτών των εναρμονισμένων δεικτών τιμών καταναλωτή (ΕνΔΤΚ), οι οποίοι θα καταρτίζονται κάθε μήνα από τα κράτη μέλη και θα διαβιβάζονται στην Επιτροπή (Eurostat) η οποία θα προβαίνει στη διάδοσή τους.
Άρθρο 2
Ορισμοί
Για τους σκοπούς του παρόντος κανονισμού, ο «υποδείκτης του (ΕνΔΤΚ)» ορίζεται ως ένας δείκτης τιμών για οποιαδήποτε από τις κατηγορίες δαπανών οι οποίες απαριθμούνται στο παράρτημα Ι και περιγράφονται αναλυτικά στο παράρτημα ΙΙ του παρόντος κανονισμού. Αυτοί βασίζονται στην ταξινόμηση COICOP/ΕνΔΤΚ (Classification of individual consumption by purpose προσαρμοσμένη στις ανάγκες του ΕνΔΤΚ) (3). Η «διάδοση» αναφέρεται στη διάθεση στοιχείων σε οποιαδήποτε μορφή.
Άρθρο 3
Κατάρτιση και διαβίβαση των υποδεικτών
Τα κράτη μέλη καταρτίζουν και διαβιβάζουν στην Επιτροπή (Eurostat) κάθε μήνα όλους τους υποδείκτες (παράρτημα Ι) οι οποίοι έχουν συντελεστή στάθμισης μεγαλύτερο του ενός χιλιοστού της συνολικής δαπάνης που καλύπτεται από τον ΕνΔΤΚ (4). Μαζί με το δείκτη του Ιανουαρίου 1997, τα κράτη μέλη θα διαβιβάσουν στην Επιτροπή (Eurostat) και τις αντίστοιχες πληροφορίες στάθμισης και, στο εξής, κάθε φορά που θα αλλάζει η διάρθρωση στάθμισης.
Άρθρο 4
Διάδοση των υποδεικτών
Η Επιτροπή (Eurostat) διαδίδει τους υποδείκτες των ΕνΔΤΚ για τις κατηγορίες που απαριθμούνται στο παράρτημα Ι του παρόντος κανονισμού λαμβάνοντας το 1996 = 100.
Άρθρο 5
Ποιοτικός έλεγχος
Τα κράτη μέλη παρέχουν στην Επιτροπή (Eurostat), έπειτα από αίτησή της, επαρκείς πληροφορίες σχετικά με την κατάταξη των αγαθών και υπηρεσιών στις κατηγορίες δαπανών των παραρτημάτων Ι και ΙΙ ώστε να αξιολογείται η συμμόρφωση προς τον παρόντα κανονισμό.
Άρθρο 6
Έναρξη ισχύος
Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΑΠΟΦΑΣΗ ΤΗΣ ΕΠΙΤΡΟΠΗΣ της 28ης Ιανουαρίου 1997 για τον καθορισμό συστήματος αναγνώρισης των υλικών συσκευασίας σύμφωνα με την οδηγία 94/62/ΕΚ του Ευρωπαϊκού Κοινοβουλίου και του Συμβουλίου για τις συσκευασίες και τα απορρίμματα συσκευασιών (Κείμενο που παρουσιάζει ενδιαφέρον για τον ΕΟΧ) (97/129/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 94/62/ΕΚ του Ευρωπαϊκού Κοινοβουλίου και του Συμβουλίου, της 20ής Δεκεμβρίου 1994, για τις συσκευασίες και τα απορρίμματα συσκευασιών (1), και ιδίως το άρθρο 8 παράγραφος 2, Εκτιμώντας:
ότι η εισαγωγή του συστήματος είναι προαιρετική σε πρώτο στάδιο, αλλά αποτελεί θέμα αναθεώρησης για να καθοριστεί εάν θα εισαχθεί μια υποχρεωτική βάση σ' ένα μετέπειτα στάδιο 7
ότι το σύστημα αναγνώρισης θα επανεξετάζεται κατά περιόδους, εφόσον δε κριθεί απαραίτητο θα αναθεωρηθεί σύμφωνα με τη διαδικασία που ορίζει το άρθρο 21 της οδηγίας 94/62/ΕΚ 7
ότι τα μέτρα που προβλέπονται στην παρούσα απόφαση είναι σύμφωνα με τη γνώμη της επιτροπής που ιδρύθηκε σύμφωνα με το άρθρο 21 της οδηγίας 94/62/ΕΚ,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Η παρούσα απόφαση που εφαρμόζεται σε όλες τις συσκευασίες που καλύπτονται από την οδηγία 94/62/ΕΚ, αποσκοπεί στον καθορισμό διακριτικών αρίθμησης και συντομογραφιών στα οποία στηρίζεται το σύστημα αναγνώρισης, υποδεικνύοντας το είδος του ή των υλικών συσκευασίας που έχουν χρησιμοποιηθεί και καθορίζοντας τα υλικά που αποτελούν αντικείμενο του συστήματος αναγνώρισης.
Άρθρο 2
Για τους σκοπούς της παρούσας απόφασης:
- οι ορισμοί του άρθρου 3 της οδηγίας 94/62/ΕΚ εφαρμόζονται όπου είναι κατάλληλοι,
- ως «σύμμεικτη συσκευασία» νοείται η συσκευασία που αποτελείται από διαφορετικά υλικά, χωρίς να είναι δυνατόν να χωριστούν με το χέρι, και από τα οποία κανένα δεν περιέχεται σε αναλογία άνω ενός δεδομένου ποσοστού κατά βάρος, το οποίο θα καθοριστεί σύμφωνα με τη διαδικασία που περιγράφεται στο άρθρο 21 της οδηγίας 94/62/ΕΚ. Η δυνατότητα εξαιρέσεων για ορισμένα υλικά καθορίζεται από την ίδια διαδικασία.
Άρθρο 3
Η αρίθμηση και οι συντομογραφίες του συστήματος αναγνώρισης καθορίζονται στα παραρτήματα.
Η χρήση τους είναι προαιρετική για τα πλαστικά υλικά που απαριθμούνται στο παράρτημα Ι, το χαρτί και το χαρτόνι που απαριθμούνται στο παράρτημα ΙΙ, τα μέταλλα που απαριθμούνται στο παράρτημα ΙΙΙ, τα ξύλινα υλικά που απαριθμούναι στο παράρτημα IV, τα υφασμάτινα υλικά που απαριθμούνται στο παράρτημα V, τα γυάλινα υλικά που απαριθμούνται στο παράρτημα VI και τα σύμμεικτα υλικά που απαριθμούνται στο παράρτημα VII.
Η απόφαση για το εάν εισαχθεί το σύστημα αναγνώρισης σε υποχρεωτική βάση για ένα ή περισσότερα υλικά θα υιοθετηθεί σύμφωνα με τη διαδικασία που περιγράφεται στο άρθρο 21 της οδηγίας 94/62/ΕΚ.
Άρθρο 4
Η παρούσα απόφαση απευθύνεται στα κράτη μέλη.
ΑΠΟΦΑΣΗ ΤΗΣ ΕΠΙΤΡΟΠΗΣ της 12ης Φεβρουαρίου 1997 σχετικά με την αντιμετώπιση των εσόδων των οργανισμών συλλογικών τοποθετήσεων ενόψει της εφαρμογής της οδηγίας 89/130/ΕΟΚ, Ευρατόμ του Συμβουλίου για την εναρμόνιση του καθορισμού του ακαθάριστου εθνικού προϊόντος σε τιμές αγοράς (Κείμενο που παρουσιάζει ενδιαφέρον για τον ΕΟΧ) (97/157/ΕΚ, Ευρατόμ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τη συνθήκη για την ίδρυση της Ευρωπαϊκής Κοινότητας Ατομικής Ενέργειας,
την οδηγία 89/130/ΕΟΚ, Ευρατόμ του Συμβουλίου, της 13ης Φεβρουαρίου 1989, για την εναρμόνιση του καθορισμού του ακαθάριστου εθνικού προϊόντος σε τιμές αγοράς (1),
Εκτιμώντας: ότι, για τους σκοπούς του καθορισμού του ακαθάριστου εθνικού προϊόντος σε τιμές αγοράς, σύμφωνα με το άρθρο 1 της οδηγίας 89/130/ΕΟΚ, Ευρατόμ, η οποία, δυνάμει του άρθρου 8 παράγραφος 1 του κανονισμού (ΕΚ) αριθ. 2223/96 του Συμβουλίου, της 25ης Ιουνίου 1996, σχετικά με το ευρωπαϊκό σύστημα εθνικών και περιφερειακών λογαριασμών στην κοινότητα (2), εξακολουθεί να εφαρμόζεται εφόσον η απόφαση 94/728/ΕΚ, Ευρατόμ του Συμβουλίου (3) παραμένει εν ισχύ, είναι αναγκαίο να αποσαφηνιστεί η αντιμετώπιση των εσόδων των οργανισμών συλλογικών τοποθετήσεων (ΟΣΤ), σύμφωνα με το ισχύον ευρωπαϊκό σύστημα ολοκληρωμένων οικονομικών λογαριασμών (ΕΣΛ) 7
ότι το ισχύον ΕΣΛ δεν ορίζει ρητά τον τρόπο αντιμετώπισης των εσόδων των ΟΣΤ, και ιδίως των μη διανεμομένων εσόδων 7
ότι είναι, επομένως, απαραίτητο να γίνει ερμηνεία των κανόνων του ισχύοντος ΕΣΛ, προκειμένου να διευκρινιστεί ο τρόπος λογιστικής αντιμετώπισης των εσόδων αυτών 7
ότι τα μέτρα που προβλέπονται στην παρούσα απόφαση είναι σύμφωνα με τη γνώμη της επιτροπής που συστάθηκε σύμφωνα με το άρθρο 6 της οδηγίας 89/130/ΕΟΚ, Ευρατόμ,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Για τους σκοπούς της εφαρμογής της οδηγίας 89/130/ΕΟΚ, Ευρατόμ, τα έσοδα των οργανισμών συλλογικών τοποθετήσεων (ΟΣΤ) περιλαμβάνουν, αφενός, τους τόκους που προέρχονται από τις καταθέσεις και τους τίτλους που έχουν στην κατοχή τους οι οργανισμοί αυτοί και, αφετέρου, τα μερίσματα που προκύπτουν από τις μετοχές που κατέχουν. Τα έσοδα αυτά είναι δυνατόν να διανέμονται στους κατόχους των τίτλων ή, αντιθέτως, να κεφαλαιοποιούνται.
Όταν διανέμονται, τα έσοδα αυτά καταγράφονται στο λογαριασμό εσόδων των μεριδούχων ως έσοδα από περιουσιακά στοιχεία και επιχειρηματική δραστηριότητα (κωδικός R40 του ισχύοντος ΕΣΛ).
Όταν τα έσοδα αυτά δεν διανέμονται, πρέπει να αντιμετωπίζονται ως πληρωμές προς τους μεριδούχους, τις οποίες αυτοί επανεπενδύουν αμέσως στους ΟΣΤ. Επομένως, τα έσοδα αυτά πρέπει να καταγράφονται ως έσοδα από περιουσιακά στοιχεία και επιχειρηματική δραστηριότητα, όπως και στην περίπτωση των διανεμομένων εσόδων. Επιπλέον, το ίδιο ποσό πρέπει να αναγράφεται στον χρηματοοικονομικό λογαριασμό των επενδυτών στη θέση «Μετοχές».
Άρθρο 2
Η παρούσα απόφαση απευθύνεται στα κράτη μέλη.
ΑΠΟΦΑΣΗ ΤΗΣ ΕΠΙΤΡΟΠΗΣ της 17ης Φεβρουαρίου 1997 σχετικά με τη διαδικασία βεβαίωσης πιστότητας των δομικών προϊόντων δυνάμει του άρθρου 20 παράγραφος 2 της οδηγίας 89/106/ΕΟΚ του Συμβουλίου όσον αφορά τα προϊόντα δομικής ξυλείας και συμπαρομαρτούντα (Κείμενο που παρουσιάζει ενδιαφέρον για τον ΕΟΧ) (97/176/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 89/106/ΕΟΚ του Συμβουλίου, της 21ης Δεκεμβρίου 1988, για την προσέγγιση των νομοθετικών, κανονιστικών και διοικητικών διατάξεων των κρατών μελών όσον αφορά τα προϊόντα του τομέα των δομικών κατασκευών (1), όπως τροποποιήθηκε από την οδηγία 93/68/ΕΟΚ (2), και ιδίως το άρθρο 13 παράγραφος 4,
Εκτιμώντας: ότι η Επιτροπή καλείται να επιλέξει, μεταξύ δύο διαφορετικών διαδικασιών βάσει του άρθρου 13 παράγραφος 3 της οδηγίας 89/106/ΕΟΚ, για τη βεβαίωση της πιστότητας, την «εκάστοτε λιγότερο δαπανηρή διαδικασία που ανταποκρίνεται στους όρους ασφαλείας» 7 ότι αυτό σημαίνει ότι πρέπει να αποφασίσει, κατά πόσον, για τη βεβαίωση της πιστότητας του συγκεκριμένου προϊόντος ή οικογένειας προϊόντων είναι αναγκαίο σύστημα ελέγχου της παραγωγής στο εργοστάσιο με ευθύνη του κατασκευαστή, ή κατά πόσον, για λόγους που αφορούν την ικανοποίηση των αναφερομένων στο άρθρο 13 παράγραφος 4 κριτηρίων, απαιτείται για ειδικά προϊόντα η παρέμβαση αναγνωρισμένου οργανισμού πιστοποίησης 7
ότι, σύμφωνα με το άρθρο 13 παράγραφος 4, στις εντολές και τις τεχνικές προδιαγραφές απαιτείται να αναφέρεται η διαδικασία που καθορίζεται με αυτό τον τρόπο 7 ότι, κατά συνέπεια, είναι επιθυμητό να διατυπωθούν οι ορισμοί των προϊόντων ή οικογενειών προϊόντων που χρησιμοποιούνται στις εντολές και στις τεχνικές προδιαγραφές 7
ότι οι δύο διαδικασίες που προβλέπονται στο άρθρο 13 παράγραφος 3 περιγράφονται αναλυτικά στο παράρτημα ΙΙΙ της οδηγίας 89/106/ΕΟΚ 7 ότι, κατά συνέπεια, για κάθε προϊόν ή οικογένεια προϊόντων, πρέπει να καθορισθούν σαφώς, με βάση το παράρτημα ΙΙΙ, οι μέθοδοι εφαρμογής των διαδικασιών, δεδομένου ότι στο παράρτημα ΙΙΙ διατυπώνονται προτιμήσεις για ορισμένα συστήματα 7
ότι η διαδικασία που προβλέπεται στο άρθρο 13 παράγραφος 3 στοιχείο α) αντιστοιχεί στα συστήματα πρώτης δυνατότητας χωρίς συνεχή επιθεώρηση, καθώς και δεύτερης και τρίτης δυνατότητας, που καθορίζονται στο παράρτημα ΙΙΙ σημείο 2. ii), ενώ η διαδικασία που προβλέπεται στο άρθρο 13 παράγραφος 3 στοιχείο β) αντιστοιχεί στα συστήματα που καθορίζονται στο παράρτημα ΙΙΙ σημείο 2. i) και στην πρώτη δυνατότητα με συνεχή επιθεώρηση του παραρτήματος ΙΙΙ σημείο 2. ii) 7
ότι τα μέτρα που προβλέπονται στην παρούσα απόφαση είναι σύμφωνα με τη γνώμη της μόνιμης επιτροπής τεχνικών έργων,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Η πιστότητα των προϊόντων και οικογενειών προϊόντων που αναφέρονται στο παράρτημα Ι βεβαιούται με διαδικασία συστήματος ελέγχου παραγωγής στο εργοστάσιο με ευθύνη του κατασκευαστή, ούτως ώστε να διασφαλίζεται ότι το προϊόν συμμορφώνεται προς τις αντίστοιχες τεχνικές προδιαγραφές.
Άρθρο 2
Η πιστότητα των προϊόντων που αναφέρονται στο παράρτημα ΙΙ βεβαιούται με διαδικασία κατά την οποία, πέραν του συστήματος ελέγχου παραγωγής στο εργοστάσιο με ευθύνη του κατασκευαστή, παρεμβαίνει αναγνωρισμένος οργανισμός πιστοποίησης στην αξιολόγηση και επιθεώρηση του ελέγχου παραγωγής ή του ιδίου του προϊόντος.
Άρθρο 3
Η διαδικασία βεβαίωσης της πιστότητας που προβλέπεται στο παράρτημα ΙΙΙ προσδιορίζεται στις εντολές για εναρμονισμένα πρότυπα.
Άρθρο 4
Η παρούσα απόφαση απευθύνεται στα κράτη μέλη.
ΑΠΟΦΑΣΗ ΤΗΣ ΕΠΙΤΡΟΠΗΣ της 2ας Οκτωβρίου 1997 για την τροποποίηση της απόφασης 93/53/ΕΟΚ περί συστάσεως μιας επιστημονικής επιτροπής για τις ονομασίες προέλευσης, τις γεωγραφικές ενδείξεις και τις βεβαιώσεις ιδιοτυπίας (Κείμενο που παρουσιάζει ενδιαφέρον για τον ΕΟΧ) (97/656/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
Εκτιμώντας: ότι πρέπει να καθορισθούν επακριβώς οι όροι που πρέπει να τηρούν τα μέλη της επιτροπής κατά την άσκηση των καθηκόντων τους,
ΑΠΟΦΑΣΙΖΕΙ:
Άρθρο μόνο
Η απόφαση 93/53/ΕΟΚ τροποποιείται ως εξής:
1. Το κείμενο της πρώτης φράσης της πρώτης παραγράφου του άρθρου 6 αντικαθίσταται από το ακόλουθο κείμενο:
«Η θητεία των μελών είναι τριετής.»
2. Το κείμενο της δεύτερης παραγράφου του άρθρου 6 αντικαθίσταται από το ακόλουθο κείμενο:
«2. Μετά τη λήξη της τριετούς ή της διετούς περιόδου, ανάλογα με την περίπτωση, τα μέλη, ο πρόεδρος και ο αντιπρόεδρος εξακολουθούν να ασκούν τα καθήκοντά τους μέχρις ότου εξασφαλιστεί η αντικατάστασή τους ή η ανανέωση της θητείας τους.»
3. Το κείμενο του άρθρου 9 αντικαθίσταται από το ακόλουθο κείμενο:
2. Δεν δύνανται να χρησιμοποιήσουν τις πληροφορίες των οποίων έλαβαν γνώση κατά και μετά τη θητεία τους ως μέλη της επιτροπής, για επαγγελματικούς σκοπούς.»
Τα μέλη δεσμεύονται να αποφύγουν κάθε σύγκρουση συμφερόντων κατά την άσκηση των καθηκόντων τους.»
ΑΠΟΦΑΣΗ ΤΗΣ ΕΠΙΤΡΟΠΗΣ της 11ης Δεκεμβρίου 1997 περί της κατάργησης της απόφασης 97/613/ΕΚ και περί επιβολής ειδικών όρων στις εισαγωγές φυστικιών και ορισμένων άλλων παράγωγων προϊόντων καταγωγής ή προελεύσεως Ιράν (Κείμενο που παρουσιάζει ενδιαφέρον για τον ΕΟΧ) (97/830/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 93/43/ΕΟΚ του Συμβουλίου, της 14ης Ιουνίου 1993, περί της υγιεινής των τροφίμων (1), και ιδίως το άρθρο 10 παράγραφος 1,
Εκτιμώντας: ότι η απόφαση 97/613/ΕΚ της Επιτροπής, της 8ης Σεπτεμβρίου 1997, για την προσωρινή αναστολή των εισαγωγών φυστικιού και άλλων παράγωγων προϊόντων καταγωγής ή προελεύσεως Ιράν (2) εφαρμόζεται μέχρι τις 15 Δεκεμβρίου 1997 και πρέπει να καταργηθεί 7
ότι στα φυστίκια καταγωγής ή προελεύσεως Ιράν παρατηρούνται πολλές περιπτώσεις υπερβολικής μόλυνσης από την αφλατοξίνη Β1 7
ότι, όπως διαπίστωσε η επιστημονική επιτροπή για τη διατροφή του ανθρώπου, η αφλατοξίνη Β1 προκαλεί, ακόμη και σε εξαιρετικά χαμηλές δόσεις, καρκίνους του ήπατος και ότι, επιπλέον, είναι γονιδιοτοξική 7
ότι, προκύπτει, ως εκ τούτου, σοβαρός κίνδυνος για τη δημόσια υγεία στην Κοινότητα και ότι είναι απαραίτητο να ληφθούν μέτρα προστασίας σε κοινοτικό επίπεδο 7
ότι οι όροι υγιεινής που επικρατούν στο Ιράν έχουν ήδη εξεταστεί και ότι από τις εξετάσεις αυτές προέκυψε ότι είναι ανάγκη να βελτιωθούν οι εφαρμοζόμενες πρακτικές υγιεινής αλλά και οι δυνατότητες ελέγχου της προέλευσης των φυστικιών 7 ότι η ομάδα που ήταν επιφορτισμένη την αποστολή δεν ήταν σε θέση να ελέγξει όλα τα στάδια επεξεργασίας των φυστικιών πριν από την εξαγωγή τους 7 ότι οι ιρανικές αρχές ανέλαβαν από την πλευρά τους δεσμεύσεις, ιδίως σε ό,τι αφορά τη βελτίωση των εφαρμοζόμενων πρακτικών κατά την παραγωγή, τη διακίνηση, τη διαλογή, τη μεταποίηση, τη συσκευασία και τη μεταφορά τους 7 ότι, κατά συνέπεια, εμφανίζεται ορθό να υπαχθούν τα φυστίκια ή τα άλλα προϊόντα που παράγονται από φυστίκια καταγωγής ή προέλευσης Ιράν σε ειδικούς όρους, για να διασφαλιστεί υψηλό επίπεδο προστασίας της δημόσιας υγείας 7
ότι πρέπει να επιτρέπεται η εισαγωγή φυστικιών και άλλων παράγωγων προϊόντων από φυστίκια προελεύσεως ή αποστολής Ιράν όταν εφαρμόζονται οι προαναφερόμενοι ειδικοί όροι 7
ότι είναι αναγκαίο η παραγωγή, η διαλογή, η διακίνηση, η μεταποίηση, η συσκευασία και η μεταφορά των φυστικιών και των άλλων παράγωγων προϊόντων από φυστίκια να γίνεται με βάση τους προσήκοντες κανόνες υγιεινής 7 ότι είναι αναγκαίο να καθορίζονται τα επίπεδα της αφλατοξίνης Β 1 και της συνολικής αφλατοξίνης σε δείγματα που θα λαμβάνονται αμέσως από κάθε παρτίδα πριν αυτή εγκαταλείψει το Ιράν 7
ότι είναι αναγκαίο να χορηγούνται από τις ιρανικές αρχές τα απαιτούμενα παραστατικά έγγραφα που θα συνοδεύουν κάθε παρτίδα φυστικιών καταγωγής ή προέλευσης Ιράν, στα οποία θα αναφέρονται οι όροι παραγωγής, διαλογής, διακίνησης, μεταποίησης, συσκευασίας και μεταφοράς καθώς και τα αποτελέσματα των εργαστηριακών αναλύσεων κάθε παρτίδας αναφορικά με τα επίπεδα της αφλατοξίνης Β 1 και τα συνολικά επίπεδα αφλατοξίνης 7
ότι είναι αναγκαίο να υποβληθούν σε συστηματικές αναλύσεις παρτίδες φυστικιού προελεύσεως ή αποστολής άλλων τρίτων χωρών, προκειμένου να καθορίζονται τα επίπεδα μόλυνσης των φυστικιών από όλες τις πηγές με αφλατοξίνη Β 1 και τα συνολικά επίπεδα της αφλατοξίνης, και ότι θα χρειαστεί να συμπληρωθούν τα συντονισμένα προγράμματα επισήμου ελέγχου των τροφίμων προς την κατεύθυνση αυτή 7
ότι έγιναν οι σχετικές διαβουλεύσεις με τα κράτη μέλη στις 29 Οκτωβρίου και στις 10 Νοεμβρίου 1997,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Η παρούσα απόφαση καταργεί την απόφαση 97/613/ΕΚ για την προσωρινή αναστολή των εισαγωγών φυστικιού και ορισμένων άλλων παράγωγων προϊόντων από φυστίκια καταγωγής ή προελεύσεως Ιράν.
Άρθρο 2
1. Επιτρέπεται η εισαγωγή από τα κράτη μέλη:
- φυστικιών που υπάγονται στον κωδικό ΣΟ 0802 50 00,
- των εψημμένων φυστικιών που υπάγονται στους κωδικούς ΣΟ 2008 19 13 και 2008 19 93,
προελεύσεως ή αποστολής Ιράν, μόνο στις περιπτώσεις που η σχετική παρτίδα συνοδεύεται από τα αποτελέσματα των επίσημων δειγματοληψιών και αναλύσεων και από το πιστοποιητικό υγιεινής του παραρτήματος Ι που πρέπει να είναι συμπληρωμένο, υπογεγραμμένο και ελεγμένο από τον εκπρόσωπο του ιρανικού Υπουργείου Υγείας.
2. Τα φυστίκια και τα άλλα παράγωγα προϊόντα από φυστίκια καταγωγής ή προελεύσεως Ιράν επιτρέπεται να εισάγονται στην Κοινότητα μόνο μέσω των σημείων που απαριθμούνται στο παράρτημα ΙΙ.
3. Κάθε παρτίδα πρέπει να φέρει έναν ειδικό κωδικό αριθμό ο οποίος πρέπει να είναι ταυτόσημος με τον κωδικό αριθμό που αναγράφεται στα δειγματοληπτικά αποτελέσματα των επίσημων δειγματοληψιών και αναλύσεων και στο πιστοποιητικό υγιεινής που αναφέρεται στην παράγραφο 1.
4. Οι αρμόδιες αρχές κάθε κράτους μέλους πρέπει να μεριμνούν ούτως ώστε τα εισαγόμενα φυστίκια καταγωγής ή προελεύσεως Ιράν να υπόκεινται σε έλεγχο αναφορικά με τα παραστατικά τους έγγραφα, για να διασφαλίζεται η τήρηση των απαιτούμενων όρων της παραγράφου 1 στα θέματα του πιστοποιητικού υγιεινής και των δειγματοληπτικών αποτελεσμάτων.
5. Οι αρμόδιες αρχές πρέπει να φροντίζουν για τη δειγματοληπτική εξέταση και ανάλυση κάθε παρτίδας πριν από τη διάθεσή της στην αγορά από το σημείο εισόδου στην Κοινότητα, για να εντοπίζονται τα επίπεδα αφλατοξίνης Β 1 και το συνολικό επίπεδο της αφλατοξίνης και πρέπει να ενημερώνουν σχετικά την Επιτροπή για τα αποτελέσματα των αναλύσεων αυτών.
Άρθρο 3
Η παρούσα απόφαση θα επανεξεταστεί πριν από τις 31 Οκτωβρίου 1998, για να εξακριβωθεί κατά πόσο διασφαλίζεται, με τους ειδικούς όρους του άρθρου 2, σε επαρκή βαθμό η προστασία της δημόσιας υγείας στην Κοινότητα. Κατά την επανεξέταση θα διερευνηθεί, επίσης, κατά πόσον εξακολουθεί να υπάρχει ανάγκη διατήρησης σε ισχύ των ειδικών όρων.
Άρθρο 4
Τα κράτη μέλη πρέπει να θεσπίσουν τα απαιτούμενα μέτρα προκειμένου να συμμορφωθούν με τους όρους της παρούσας απόφασης. Τα κράτη πρέπει να ενημερώσουν σχετικά την Επιτροπή για τα μέτρα που έλαβαν.
Άρθρο 5
Η παρούσα απόφαση απευθύνεται στα κράτη μέλη.
ΟΔΗΓΙΑ 97/37/ΕΚ ΤΗΣ ΕΠΙΤΡΟΠΗΣ της 19ης Ιουνίου 1997 για την προσαρμογή στην τεχνική πρόοδο των παραρτημάτων Ι και ΙΙ της οδηγίας 96/74/ΕΚ του Ευρωπαϊκού Κοινοβουλίου και του Συμβουλίου περί των ονομασιών των υφανσίμων (Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 96/74/ΕΚ του Ευρωπαϊκού Κοινοβουλίου και του Συμβουλίου, της 16ης Δεκεμβρίου 1996, σχετικά με τις ονομασίες των υφανσίμων (1), και ιδίως το άρθρο 16 παράγραφος 1, Εκτιμώντας:
ότι τα υφάνσιμα προϊόντα δεν μπορούν να διατεθούν στην αγορά στην Κοινότητα παρά μόνον εάν ικανοποιούν τις διατάξεις της εν λόγω οδηγίας 7
ότι αυτή η οδηγία σχετικά με τα υφάνσιμα προϊόντα προβλέπει αναγραφή σε ετικέτα ή επισήμανση με την ονομασία των υφάνσιμων ινών που περιέχονται στη σύνθεση των προϊόντων, προκειμένου να προστατεύονται τα συμφέροντα των καταναλωτών μέσω της σωστής ενημέρωσης 7
ότι μόνον οι υφάνσιμες ίνες που περιέχονται στο παράρτημα Ι της εν λόγω οδηγίας μπορούν να χρησιμοποιηθούν στη σύνθεση των υφανσίμων προϊόντων, που προορίζονται για την εσωτερική αγορά της Κοινότητας 7 ότι είναι απαραίτητη η προσαρμογή στην τεχνική πρόοδο των παραρτημάτων που περιέχουν τον κατάλογο των ινών για να εισαχθούν εκεί οι νέες ίνες που εμφανίστηκαν μετά την τελευταία τροποποίηση της οδηγίας 7
ότι τα μέτρα που προβλέπονται στην παρούσα οδηγία είναι σύμφωνα με τη γνώμη της επιτροπής για τον τομέα των οδηγιών σχετικά με τις ονομασίες και την επισήμανση των κλωστοϋφαντουργικών προϊόντων,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Το παράρτημα Ι της οδηγίας 96/74/ΕΚ τροποποιείται ως εξής:
1. Ο αριθμός 2 τροποποιείται ως εξής:
- στη στήλη «Ονομασία», η λέξη «Κασγκορά» εισάγεται μετά τη λέξη «γουανάκο» 7
- στη στήλη «Περιγραφή των ινών», οι λέξεις «αιγός κασγκορά» (διασταύρωση αιγός κασμίρ και αγκορά) προστίθενται μετά τη λέξη «γουανάκο».
2. Ο αριθμός 30 τροποποιείται ως εξής:
- το κείμενο της στήλης «Ονομασία» διατυπώνεται ως εξής: «Πολυαμιδική ή νάυλον» 7
3. Οι αριθμοί 34 ως 44 αντικαθιστούν τους αριθμούς 31 ως 41.
4. Προστίθεται νέος αριθμός 31:
«Ίνα συνθετικών γραμμικών μακρομορίων που αποτελούνται από αρωματικές ομάδες συνδεόμενες μεταξύ τους με αμιδικούς και ιμιδικούς δεσμούς των οποίων τουλάχιστον το 85 % συνδέεται απευθείας με δύο αρωματικούς πυρήνες 7 ο αριθμός των ιμαδικών δεσμών, όταν αυτοί υπάρχουν, δεν δύναται να ξεπερνά τον αριθμό των αμιδικών δεσμών.»
5. Προστίθεται νέος αριθμός 32:
- το κείμενο της στήλης «Ονομασία» διατυπώνεται ως εξής: «Πολυιμιδική» 7
6. Προστίθεται νέος αριθμός 33:
«Ίνα αναγεννημένης κυτταρίνης λαμβανομένης μέσω μιας διαδικασίας διάλυσης και νηματοποίησης σε οργανικό διαλύτη, δίχως σχηματισμό παραγώγων.» 7
- προστίθεται παραπομπή στη σημείωση στο τέλος της σελίδας μετά το κείμενο της στήλης «Ονομασία». Η σημείωση στο τέλος της σελίδας διατυπώνεται ως εξής:
«Ως "οργανικός διαλύτης" νοείται μείγμα οργανικών χημικών προϊόντων και ύδατος.»
«Ίνα αναγεννημένης κυτταρίνης λαμβανομένης μέσω μιας τροποποιημένης διαδικασίας βισκόζης με μεγάλη δύναμη θραύσεως και όταν είναι βρεγμένη μεγάλο συντελεστή ελαστικότητας. Η δύναμη θραύσεως (Bc) της ίνας με κανονική περιεκτικότητα υγρασίας και η δύναμη (ΒΜ) που απαιτείται για επιμήκυνση της βρεγμένης ίνας κατά 5 % πρέπει να είναι:
Άρθρο 2
Το παράρτημα ΙΙ της οδηγίας 96/74/ΕΚ τροποποιείται ως εξής:
1. Οι αριθμοί 31 ως 41 αντικαθίστανται από τους αριθμούς 34 ως 44.
2. Προστίθεται νέος αριθμός 31:
Το κείμενο των στηλών «Ίνες» και «Αναλογίες» διατυπώνεται ως εξής:
>ΘΕΣΗ ΠΗΝΑΚΑ>
3. Προστίθεται νέος αριθμός 32:
Το κείμενο των στηλών «Ίνες» και «Αναλογίες» διατυπώνεται ως εξής:
>ΘΕΣΗ ΠΗΝΑΚΑ>
4. Προστίθεται νέος αριθμός 33:
Το κείμενο των στηλών «Ίνες» και «Αναλογίες» διατυπώνεται ως εξής:
>ΘΕΣΗ ΠΗΝΑΚΑ>
Άρθρο 3
1. Τα κράτη μέλη θέτουν σε ισχύ τις αναγκαίες νομοθετικές, κανονιστικές και διοικητικές διατάξεις για να συμμορφωθούν προς το παράρτημα της οδηγίας 96/74/ΕΚ το αργότερο μέχρι την 1η Ιουνίου 1998.
Πληροφορούν αμέσως την Επιτροπή σχετικά.
Όταν τα κράτη μέλη θεσπίζουν τις εν λόγω διατάξεις, οι τελευταίες αυτές περιέχουν παραπομπή στην παρούσα οδηγία ή συνοδεύονται από παρόμοια παραπομπή κατά την επίσημη δημοσίευσή τους. Ο τρόπος της παραπομπής καθορίζεται από τα κράτη μέλη.
2. Τα κράτη μέλη γνωστοποιούν στην Επιτροπή το κείμενο των ουσιωδών διατάξεων εσωτερικού δικαίου που θεσπίζουν, στον τομέα που καλύπτεται από την παρούσα οδηγία.
Άρθρο 4
Η παρούσα οδηγία απευθύνεται στα κράτη μέλη.
ΟΔΗΓΙΑ 97/52/ΕΚ ΤΟΥ ΕΥΡΩΠΑΪΚΟΥ ΚΟΙΝΟΒΟΥΛΙΟΥ ΚΑΙ ΤΟΥ ΣΥΜΒΟΥΛΙΟΥ της 13ης Οκτωβρίου 1997 περί τροποποιήσεως των οδηγιών 92/50/ΕΟΚ, 93/36/ΕΟΚ και 93/37/ΕΟΚ περί συντονισμού των διαδικασιών σύναψης δημοσίων συμβάσεων υπηρεσιών, συμβάσεων δημοσίων προμηθειών και συμβάσεων δημοσίων έργων, αντιστοίχως
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 57 παράγραφος 2, το άρθρο 66 και το άρθρο 100 Α,
την πρόταση της Επιτροπής (1),
τη γνώμη της Οικονομικής και Κοινωνικής Επιτροπής (2),
Αποφασίζοντας σύμφωνα με τη διαδικασία του άρθρου 189 Β της συνθήκης (3), Εκτιμώντας:
(1) ότι, με την απόφασή του 94/800/ΕΚ, της 22ας Δεκεμβρίου 1994, σχετικά με τη σύναψη εξ ονόματος της Ευρωπαϊκής Κοινότητας, όσον αφορά θέματα αρμοδιότητάς της, συμφωνιών στο πλαίσιο των πολυμερών διαπραγματεύσεων 1986-1994 του Γύρου της Ουρουγουάης (4), το Συμβούλιο ενέκρινε εξ ονόματος της Κοινότητας, μεταξύ άλλων, τη συμφωνία σχετικά με τις δημόσιες συμβάσεις, στο εξής αναφερόμενη ως «συμφωνία», σκοπός της οποίας είναι η εγκαθίδρυση ενός διεθνούς πλαισίου ισόρροπων δικαιωμάτων και υποχρεώσεων σχετικά με την ανάθεση των δημοσίων συμβάσεων ενόψει της απελευθέρωσης και της ανάπτυξης του παγκόσμιου εμπορίου 7 ότι η ανωτέρω συμφωνία δεν έχει άμεση ισχύ 7
(2) ότι με τις οδηγίες 92/50/ΕΟΚ (5), 93/36/ΕΟΚ (6) και 93/37/ΕΟΚ (7) επιτεύχθηκε ένας συντονισμός των εφαρμοζομένων εθνικών διαδικασιών στις δημόσιες συμβάσεις υπηρεσιών, στις συμβάσεις δημοσίων προμηθειών και στις συμβάσεις δημοσίων έργων, προκειμένου να καθιερωθούν ίσοι όροι ανταγωνισμού για τις συμβάσεις αυτές σε όλα τα κράτη μέλη 7
(3) ότι οι αναθέτουσες αρχές που εμπίπτουν στη συμφωνία, οι οποίες τηρούν τις οδηγίες 92/50/ΕΟΚ, 93/36/ΕΟΚ και 93/37/ΕΟΚ, όπως τροποποιήθηκαν από την παρούσα οδηγία, και εφαρμόζουν τις ίδιες διατάξεις έναντι των εργοληπτών, προμηθευτών και παρεχόντων υπηρεσίες που προέρχονται από τρίτες χώρες που έχουν υπογράψει τη συμφωνία, τηρούν κατά συνέπεια τη συμφωνία 7
(4) ότι, έχοντας υπόψη τα δικαιώματα και τις δεσμεύσεις που ανέλαβε η Κοινότητα σε διεθνές επίπεδο με την αποδοχή της συμφωνίας, το καθεστώς που εφαρμόζεται στους προσφέροντες και στα προϊόντα από τρίτες χώρες που υπέγραψαν τη συμφωνία είναι αυτό που ορίζει η συμφωνία, στο πεδίο εφαρμογής της οποίας δεν περιλαμβάνονται, στην περίπτωση της οδηγίας 92/50/ΕΟΚ, οι συμβάσεις υπηρεσιών που απαριθμούνται στο παράρτημα I Β της ανωτέρω οδηγίας, οι συμβάσεις υπηρεσιών έρευνας και ανάπτυξης που αναφέρονται στην κατηγορία 8 του παραρτήματος I Α της ίδιας οδηγίας, οι συμβάσεις τηλεπικοινωνιών που αναφέρονται στην κατηγορία 5 του παραρτήματος I Α της ίδιας οδηγίας με αριθμό αναφοράς κοινής ταξινόμησης προϊόντων (ΚΤΠ) 7524, 7525 και 7526 και οι χρηματοπιστωτικές υπηρεσίες που αναφέρονται στην κατηγορία 6 του παραρτήματος I Α της ίδιας οδηγίας σε συνάρτηση με την έκδοση, αγορά, πώληση και μεταβίβαση κινητών αξιών ή άλλων χρηματοπιστωτικών μέσων, ούτε οι υπηρεσίες που παρέχονται από τις κεντρικές τράπεζες 7
(5) ότι ορισμένες διατάξεις της συμφωνίας εισάγουν για τους προσφέροντες ευνοϊκότερους όρους από εκείνους που προβλέπονται στις οδηγίες 92/50/ΕΟΚ, 93/36/ΕΟΚ και 93/37/ΕΟΚ 7
(6) ότι, όσον αφορά την ανάθεση συμβάσεων από τις αναθέτουσες αρχές κατά την έννοια της συμφωνίας, οι δυνατότητες πρόσβασης στις δημόσιες συμβάσεις υπηρεσιών, προμηθειών και έργων εντός της Κοινότητας που προσφέρονται στις επιχειρήσεις και τα προϊόντα των κρατών μελών βάσει της συνθήκης πρέπει να είναι τουλάχιστον εξίσου ευνοϊκές με τους όρους πρόσβασης στις δημόσιες συμβάσεις εντός της Κοινότητας που προβλέπει η συμφωνία για τις επιχειρήσεις και τα προϊόντα τρίτων χωρών που υπογράφουν τη συμφωνία αυτή 7
(7) ότι, ως εκ τούτου, κρίνεται αναγκαία η προσαρμογή και η συμπλήρωση των οδηγιών 92/50/ΕΟΚ, 93/36/ΕΟΚ και 93/37/ΕΟΚ 7
(8) ότι είναι, ως εκ τούτου, αναγκαίο να απλουστευθεί η εφαρμογή των οδηγιών και να διαφυλαχθεί, στο μέτρο του δυνατού, η ισορροπία που έχει επιτευχθεί με την ισχύουσα κοινοτική νομοθεσία περί δημοσίων συμβάσεων 7
(9) ότι είναι, ως εκ τούτου, αναγκαίο να επεκταθεί η εφαρμογή ορισμένων τροποποιήσεων της οδηγίας 92/50/ΕΟΚ σε όλες τις κατηγορίες των καλυπτομένων από αυτήν υπηρεσιών 7
(10) ότι οι αναθέτουσες αρχές μπορούν να ζητούν ή να δέχονται συμβουλές που μπορεί να χρησιμοποιηθούν για τον καθορισμό των τεχνικών προδιαγραφών μιας συγκεκριμένης σύμβασης, υπό τον όρο ότι οι συμβουλές αυτές δεν θα παρεμποδίζουν τον ανταγωνισμό 7
(11) ότι η Επιτροπή πρέπει να διαθέτει στις μικρές και μεσαίες επιχειρήσεις υλικό κατάρτισης και ενημέρωσης, προκειμένου να έχουν τη δυνατότητα να συμμετέχουν πλήρως στη νέα αγορά δημόσιων συμβάσεων προμηθειών και ανάθεσης έργων,
ΕΞΕΔΩΣΑΝ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
α) οι παράγραφοι 1 και 2 αντικαθίστανται από το ακόλουθο κείμενο:
«1. α) Η παρούσα οδηγία εφαρμόζεται:
- στις αναφερόμενες στο άρθρο 3 παράγραφος 3 δημόσιες συμβάσεις υπηρεσιών, στις δημόσιες συμβάσεις υπηρεσιών που αφορούν τις υπηρεσίες που απαριθμούνται στο παράρτημα I Β, τις υπηρεσίες της κατηγορίας 8 του παραρτήματος I Α και τις υπηρεσίες τηλεπικοινωνιών της κατηγορίας 5 του παραρτήματος I Α, με αριθμό αναφοράς ΚΤΠ 7524, 7525 και 7526, οι οποίες συνάπτονται από τις αναφερόμενες στο άρθρο 1 στοιχείο β) αναθέτουσες αρχές, όταν η προϋπολογιζομένη αξία τους, εκτός φόρου προστιθεμένης αξίας (ΦΠΑ), είναι ίση ή ανώτερη των 200 000 Ecu,
- στις δημόσιες συμβάσεις υπηρεσιών που αφορούν τις υπηρεσίες που απαριθμούνται στο παράρτημα I Α, εκτός των υπηρεσιών της κατηγορίας 8 και των υπηρεσιών τηλεπικοινωνιών της κατηγορίας 5, με αριθμό αναφοράς ΚΤΠ 7524, 7525 και 7526:
i) οι οποίες συνάπτονται από τις αναφερόμενες στο παράρτημα I της οδηγίας 93/36/ΕΟΚ αναθέτουσες αρχές και των οποίων η προϋπολογιζόμενη αξία εκτός ΦΠΑ είναι ίση ή μεγαλύτερη από το ισόποσο σε Ecu των 130 000 ειδικών τραβηκτικών δικαιωμάτων 7
ii) οι οποίες συνάπτονται από τις οριζόμενες στο άρθρο 1 στοιχείο β) αναθέτουσες αρχές, εκτός από τις αναφερόμενες στο παράρτημα I της οδηγίας 93/36/ΕΟΚ και των οποίων η προϋπολογιζόμενη αξία εκτός ΦΠΑ είναι ίση ή ανώτερη του ισόποσου σε Ecu των 200 000 ειδικών τραβηκτικών δικαιωμάτων.
β) Το αντίστοιχο σε Ecu και σε εθνικά νομίσματα των κατώτατων ορίων που ορίζονται στο στοιχείο α) αναθεωρείται καταρχήν ανά διετία, αρχής γενομένης από την 1η Ιανουαρίου 1996. Το εν λόγω αντίστοιχο ποσό υπολογίζεται με βάση τη μέση ημερήσια τιμή των νομισμάτων αυτών, εκφραζόμενη σε Ecu, και του Ecu, εκφραζόμενου σε ειδικά τραβηκτικά δικαιώματα, κατά τη διάρκεια της 24μηνης χρονικής περιόδου που λήγει την τελευταία ημέρα του Αυγούστου που προηγείται της αναθεώρησης της 1ης Ιανουαρίου.
Η μέθοδος υπολογισμού που αναφέρεται στο παρόν σημείο επανεξετάζεται, με πρόταση της Επιτροπής, από τη συμβουλευτική επιτροπή δημοσίων συμβάσεων, καταρχήν, δύο χρόνια μετά την πρώτη εφαρμογή της.
γ) Τα κατώτατα όρια που ορίζονται στο στοιχείο α) καθώς και τα αντίστοιχα ποσά των ορίων αυτών σε Ecu και σε εθνικά νομίσματα δημοσιεύονται στην Επίσημη Εφημερίδα των Ευρωπαϊκών Κοινοτήτων στην αρχή του μηνός Νοεμβρίου που ακολουθεί την αναθεώρηση που προβλέπεται στο στοιχείο β) πρώτο εδάφιο.
2. Για τον υπολογισμό της προϋπολογιζόμενης αξίας της σύμβασης, η αναθέτουσα αρχή συμπεριλαμβάνει την υπολογιζόμενη συνολική αμοιβή του παρέχοντος την υπηρεσία, λαμβάνοντας υπόψη τις διατάξεις των παραγράφων 3 έως 7.» 7
β) διαγράφεται η παράγραφος 8.
2. Οι παράγραφοι 1 και 2 του άρθρου 12 αντικαθίστανται από το ακόλουθο κείμενο:
«1. Η αναθέτουσα αρχή γνωστοποιεί σε κάθε αποκλεισθέντα υποψήφιο ή προσφέροντα που υποβάλλει σχετική γραπτή αίτηση, και εντός προθεσμίας 15 ημερών από την παραλαβή της αίτησης, τους λόγους απόρριψης της υποψηφιότητάς του ή της προσφοράς του και, σε κάθε προσφέροντα που έχει υποβάλει παραδεκτή προσφορά, τα χαρακτηριστικά στοιχεία και πλεονεκτήματα σχετικά με την επιλεγείσα προσφορά, καθώς και το όνομα του αναδόχου.
Ωστόσο, οι αναθέτουσες αρχές μπορούν να αποφασίσουν ότι ορισμένες πληροφορίες σχετικά με την ανάθεση των συμβάσεων που αναφέρονται στο προηγούμενο εδάφιο δεν θα κοινοποιηθούν, εφόσον η γνωστοποίηση των εν λόγω πληροφοριών θα εμπόδιζε την εφαρμογή των νόμων ή θα ήταν αντίθετη προς το δημόσιο συμφέρον ή θα έθιγε τα έννομα εμπορικά συμφέροντα δημόσιων ή ιδιωτικών επιχειρήσεων ή θα μπορούσε να βλάψει το θεμιτό ανταγωνισμό μεταξύ των παρεχόντων υπηρεσίες.
2. Οι αναθέτουσες αρχές ενημερώνουν το συντομότερο δυνατόν, και δη γραπτώς εφόσον τους ζητηθεί, τους υποψηφίους και τους προσφέροντες, σχετικά με τις ληφθείσες αποφάσεις για την ανάθεση της σύμβασης, καθώς και τους λόγους για τους οποίους αποφάσισαν να ματαιώσουν την σύναψη της προκηρυχθείσας σύμβασης ή να ξανακινήσουν την σχετική διαδικασία. Η Υπηρεσία Επισήμων Εκδόσεων των Ευρωπαϊκών Κοινοτήτων ενημερώνεται επίσης για τις αποφάσεις αυτές.»
3. Οι παράγραφοι 1 και 2 του άρθρου 13 αντικαθίστανται από το ακόλουθο κείμενο:
«1. Το παρόν άρθρο εφαρμόζεται στους διαγωνισμούς μελετών που διοργανώνονται στα πλαίσια διαδικασίας ανάθεσης συμβάσεων υπηρεσιών, η προϋπολογιζόμενη αξία των οποίων, εκτός ΦΠΑ, είναι ίση ή ανώτερη:
- του κατωτάτου ορίου που προβλέπεται στο άρθρο 7 παράγραφος 1 στοιχείο α) πρώτη περίπτωση, για τις υπηρεσίες που απαριθμούνται στο παράρτημα I Β, τις υπηρεσίες της κατηγορίας 8 του παραρτήματος I Α και τις υπηρεσίες τηλεπικοινωνιών της κατηγορίας 5 του παραρτήματος I Α, με αριθμούς αναφοράς ΚΤΠ 7524, 7525 και 7526 και οι οποίες συνάπτονται από τις αναφερόμενες στο άρθρο 1 στοιχείο β) αναθέτουσες αρχές,
- του κατωτάτου ορίου που προβλέπεται στο άρθρο 7 παράγραφος 1 στοιχείο α) δεύτερη περίπτωση σημείο i), για τις υπηρεσίες που απαριθμούνται στο παράρτημα I Α, εκτός των υπηρεσιών της κατηγορίας 8 και των υπηρεσιών τηλεπικοινωνιών της κατηγορίας 5, με αριθμούς αναφοράς ΚΤΠ 7524, 7525 και 7526, οι οποίες συνάπτονται από τις αναφερόμενες στο παράρτημα I της οδηγίας 93/36/ΕΟΚ αναθέτουσες αρχές,
- του κατωτάτου ορίου που προβλέπεται στο άρθρο 7 παράγραφος 1 στοιχείο α) δεύτερη περίπτωση σημείο ii), για τις υπηρεσίες που απαριθμούνται στο παράρτημα I Α, εκτός των υπηρεσιών της κατηγορίας 8 και των υπηρεσιών τηλεπικοινωνιών της κατηγορίας 5, με αριθμούς αναφοράς ΚΤΠ 7524, 7525 και 7526, οι οποίες συνάπτονται από τις αναθέτουσες αρχές που ορίζονται στο άρθρο 1 στοιχείο β), πλην εκείνων που ορίζονται στο παράρτημα I της οδηγίας 93/36/ΕΟΚ.
2. Το παρόν άρθρο εφαρμόζεται σε όλες τις περιπτώσεις διαγωνισμών μελετών όταν το συνολικό ύψος των χρηματικών βραβείων συμμετοχής στους διαγωνισμούς και των ποσών που καταβάλλονται στους συμμετέχοντες είναι ίσο ή ανώτερο:
- του κατωτάτου ορίου που προβλέπεται στο άρθρο 7 παράγραφος 1 στοιχείο α) πρώτη περίπτωση, για τις υπηρεσίες που απαριθμούνται στο παράρτημα I Β, τις υπηρεσίες της κατηγορίας 8 του παραρτήματος I Α και τις υπηρεσίες τηλεπικοινωνιών της κατηγορίας 5 του παραρτήματος I Α, με αριθμούς ΚΤΠ 7524, 7525 και 7526, οι οποίες συνάπτονται από τις προβλεπόμενες στο άρθρο 1 στοιχείο β) αναθέτουσες αρχές,
- του κατωτάτου ορίου που προβλέπεται στο άρθρο 7 παράγραφος 1 στοιχείο α) δεύτερη περίπτωση σημείο i), για τις υπηρεσίες που απαριθμούνται στο παράρτημα I Α, εκτός των υπηρεσιών της κατηγορίας 8 και των υπηρεσιών τηλεπικοινωνιών της κατηγορίας 5, με αριθμούς ΚΤΠ 7524, 7525 και 7526, οι οποίες συνάπτονται από τις προβλεπόμενες στο παράρτημα I της οδηγίας 93/36/ΕΟΚ αναθέτουσες αρχές,
- του κατωτάτου ορίου που προβλέπεται στο άρθρο 7 παράγραφος 1 στοιχείο α) δεύτερη περίπτωση σημείο ii), για τις υπηρεσίες που απαριθμούνται στο παράρτημα I Α, εκτός των υπηρεσιών της κατηγορίας 8 και των υπηρεσιών τηλεπικοινωνιών της κατηγορίας 5, με αριθμούς ΚΤΠ 7524, 7525 και 7526, οι οποίες συνάπτονται από τις αναθέτουσες αρχές που ορίζονται στο άρθρο 1 στοιχείο β), πλην όσων αναφέρονται στο παράρτημα I της οδηγίας 93/36/ΕΟΚ.»
4. Στο άρθρο 18, η παράγραφος 2 αντικαθίσταται από το ακόλουθο κείμενο:
«2. Η προθεσμία παραλαβής των προσφορών που προβλέπεται στην παράγραφο 1 μπορεί να αντικατασταθεί από προθεσμία επαρκούς διάρκειας, ώστε να επιτρέπει στους ενδιαφερόμενους να υποβάλουν έγκυρες προσφορές και η οποία, κατά γενικό κανόνα, δεν θα είναι κατώτερη των 36 ημερών, αλλά σε καμία περίπτωση δεν θα είναι κατώτερη των 22 ημερών από την ημερομηνία αποστολής της προκήρυξης της σύμβασης, εφόσον οι αναθέτουσες αρχές έχουν αποστείλει στην Επίσημη Εφημερίδα των Ευρωπαϊκών Κοινοτήτων την προβλεπόμενη στο άρθρο 15 παράγραφος 1 ενδεικτική ανακοίνωση, η οποία συντάσσεται κατά το υπόδειγμα του παραρτήματος III Α (προκαταρκτική ενημέρωση), 52 τουλάχιστον ημέρες και το πολύ δώδεκα μήνες πριν από τη δημοσίευση της προκήρυξης της σύμβασης που προβλέπεται στο άρθρο 15 παράγραφος 2 στην Επίσημη Εφημερίδα των Ευρωπαϊκών Κοινοτήτων, και εάν η ενδεικτική ανακοίνωση αυτή, επιπλέον, περιέχει τουλάχιστον τα στοιχεία που αναφέρονται στο υπόδειγμα ανακοίνωσης του παραρτήματος III Β (ανοικτή διαδικασία) εφόσον τα στοιχεία αυτά ήταν διαθέσιμα κατά το χρόνο της δημοσίευσής της.»
5. Στο άρθρο 19, η παράγραφος 4 αντικαθίσταται από το ακόλουθο κείμενο:
«4. Η προθεσμία παραλαβής των προσφορών που προβλέπεται στην παράγραφο 3 μπορεί να μειωθεί σε 26 ημέρες, εάν οι αναθέτουσες αρχές έχουν αποστείλει στην Επίσημη Εφημερίδα των Ευρωπαϊκών Κοινοτήτων την ενδεικτική ανακοίνωση σύμφωνα με το άρθρο 15 παράγραφος 1, η οποία συντάσσεται σύμφωνα με το υπόδειγμα του παραρτήματος III Α (προκαταρκτική ενημέρωση), 52 τουλάχιστον ημέρες και το πολύ δώδεκα μήνες πριν από την ημερομηνία αποστολής στην Επίσημη Εφημερίδα των Ευρωπαϊκών Κοινοτήτων της προκήρυξης της σύμβασης που προβλέπεται στο άρθρο 15 παράγραφος 2, και εάν η ενδεικτική αυτή ανακοίνωση επιπλέον περιέχει τουλάχιστον τα στοιχεία που αναφέρονται στο υπόδειγμα του παραρτήματος III Γ (κλειστή διαδικασία) ή, όταν είναι δυνατόν, του παραρτήματος III Δ (διαδικασία με διαπραγμάτευση) εφόσον αυτά ήσαν διαθέσιμα κατά το χρόνο δημοσίευσής της.»
6. Στο άρθρο 23 το σημερινό κείμενο γίνεται παράγραφος 1 και προστίθεται η ακόλουθη παράγραφος:
«2. Οι προσφορές υποβάλλονται γραπτώς, απευθείας ή ταχυδρομικά. Τα κράτη μέλη μπορούν να επιτρέψουν την υποβολή των προσφορών με κάθε άλλο μέσο που εξασφαλίζει:
- ότι κάθε προσφορά περιλαμβάνει όλες τις αναγκαίες πληροφορίες για την αξιολόγησή της,
- ότι διαφυλάσσεται το απόρρητο των προσφορών εν αναμονή της αξιολόγησής τους, και
- εφόσον είναι απαραίτητο, για λόγους νομικής απόδειξης, ότι οι προσφορές θα επιβεβαιώνονται το συντομότερο δυνατόν γραπτώς ή με την αποστολή επικυρωμένου αντιγράφου,
- ότι η αποσφράγιση των προσφορών πραγματοποιείται μετά την εκπνοή της προβλεπόμενης για την υποβολή τους προθεσμίας.»
7. Προστίθεται το ακόλουθο άρθρο:
«Άρθρο 38α
1. Για να καταστεί δυνατή η εκτίμηση των αποτελεσμάτων της εφαρμογής της παρούσας οδηγίας, τα κράτη μέλη κοινοποιούν στην Επιτροπή στατιστική έκθεση σχετικά με τις συμβάσεις παροχής υπηρεσιών που συνήψαν οι αναθέτουσες αρχές το αργότερο μέχρι τις 31 Οκτωβρίου 1997 για το προηγούμενο έτος και στη συνέχεια μέχρι τις 31 Οκτωβρίου κάθε έτους.
2. Στην έκθεση αυτή διευκρινίζονται τουλάχιστον:
α) όσον αφορά τις αναθέτουσες αρχές που αναφέρονται στο παράρτημα I της οδηγίας 93/36/ΕΟΚ:
- η εκτιμώμενη συνολική αξία των συμβάσεων που συνήφθησαν από κάθε αναθέτουσα αρχή κάτω του κατωτάτου ορίου,
- ο αριθμός και η αξία των συμβάσεων που συνήφθησαν από κάθε αναθέτουσα αρχή άνω του κατωτάτου ορίου, διακρίνοντας, εφόσον είναι δυνατόν, ανάλογα με τη διαδικασία, τις κατηγορίες υπηρεσιών σύμφωνα με την ονοματολογία που χρησιμοποιείται στο παράρτημα I, και την εθνικότητα του παρέχοντος την υπηρεσία στον οποίο ανατέθηκε η σύμβαση, στην περίπτωση δε των διαδικασιών με διαπραγμάτευση, διευκρινίζοντας σύμφωνα με τις υποδιαιρέσεις του άρθρου 11, τον αριθμό και την αξία των ανατεθεισών συμβάσεων σε κάθε κράτος μέλος και στις τρίτες χώρες 7
β) όσον αφορά τις λοιπές αναθέτουσες αρχές που αναφέρονται στην παρούσα οδηγία, ο αριθμός και η αξία των συμβάσεων που συνήφθησαν από κάθε κατηγορία αναθετουσών αρχών άνω του κατωτάτου ορίου, διακρίνοντας, εφόσον είναι δυνατόν, ανάλογα με τη διαδικασία, τις κατηγορίες υπηρεσιών σύμφωνα με την ονοματολογία που χρησιμοποιείται στο παράρτημα I, και την εθνικότητα του παρέχοντος την υπηρεσία στον οποίο έχει ανατεθεί η σύμβαση, στην περίπτωση δε των διαδικασιών με διαπραγμάτευση, διευκρινίζοντας σύμφωνα με τις υποδιαιρέσεις του άρθρου 11, αναφέροντας τον αριθμό και την αξία των ανατεθεισών συμβάσεων σε κάθε κράτος μέλος και στις τρίτες χώρες 7
γ) όσον αφορά τις αναθέτουσες αρχές που αναφέρονται στο παράρτημα I της οδηγίας 93/36/ΕΟΚ, ο αριθμός και η συνολική αξία των συμβάσεων που συνήφθησαν από αναθέτουσες αρχές δυνάμει των παρεκκλίσεων από τη συμφωνία 7 όσον αφορά τις άλλες αναθέτουσες αρχές που υπάγονται στην παρούσα οδηγία, για κάθε κατηγορία αναθετουσών αρχών, η συνολική αξία των συμβάσεων που ανατέθηκαν δυνάμει των παρεκκλίσεων από τη συμφωνία 7
δ) οποιοδήποτε άλλο στατιστικό στοιχείο, που προσδιορίζεται σύμφωνα με τη διαδικασία του άρθρου 40 παράγραφος 3, εφόσον απαιτείται από τη συμφωνία.
Οι στατιστικές εκθέσεις που απαιτούνται βάσει της παρούσας παραγράφου, δεν αφορούν τις συμβάσεις που έχουν ως αντικείμενο υπηρεσίες της κατηγορίας 8 του παραρτήματος I Α, τις υπηρεσίες τηλεπικοινωνιών της κατηγορίας 5 του παραρτήματος I Α, με αριθμό αναφοράς ΚΤΠ 7524, 7525 και 7526, ή υπηρεσίες που περιλαμβάνονται στο παράρτημα I Β, εφόσον η υπολογιζόμενη αξία τους, χωρίς ΦΠΑ, δεν υπερβαίνει τις 200 000 Ecu.
3. Η Επιτροπή προσδιορίζει, βάσει της διαδικασίας του άρθρου 40 παράγραφος 3, το είδος των στατιστικών στοιχείων που απαιτούνται σύμφωνα με την παρούσα οδηγία.»
9. Το παράρτημα III αντικαθίσταται από το κείμενο του παραρτήματος II της παρούσας οδηγίας.
Άρθρο 2
Η οδηγία 93/36/ΕΟΚ τροποποιείται ως εξής:
1. Στο άρθρο 5:
α) η παράγραφος 1 αντικαθίσταται από το ακόλουθο κείμενο:
«1. α) Οι τίτλοι II, III και IV, καθώς και τα άρθρα 6 και 7 εφαρμόζονται στις συμβάσεις δημοσίων προμηθειών:
i) οι οποίες συνάπτονται από τις αναφερόμενες στο άρθρο 1 στοιχείο β) αναθέτουσες αρχές, συμπεριλαμβανομένων των συμβάσεων που συνάπτονται από τις απαριθμούμενες στο παράρτημα I αναθέτουσες αρχές στον αμυντικό τομέα, εφόσον αφορούν προϊόντα μη καλυπτόμενα από το παράρτημα II, όταν η προϋπολογιζομένη αξία, εκτός ΦΠΑ, είναι ίση ή μεγαλύτερη από το ισόποσο σε Ecu των 200 000 ειδικών τραβηκτικών δικαωμάτων 7
ii) οι οποίες συνάπτονται από τις αναφερόμενες στο παράρτημα I αναθέτουσες αρχές και των οποίων η προϋπολογιζόμενη αξία εκτός ΦΠΑ είναι ίση ή μεγαλύτερη από το ισόποσο σε Ecu των 130 000 ειδικών τραβηκτικών δικαιωμάτων 7 όσον αφορά τις αναθέτουσες αρχές στον τομέα της άμυνας, η εν λόγω διάταξη εφαρμόζεται μόνο για τις συμβάσεις που αφορούν προϊόντα καλυπτόμενα από το παράρτημα II.
β) Η παρούσα οδηγία εφαρμόζεται στις συμβάσεις δημοσίων προμηθειών των οποίων η προϋπολογιζόμενη αξία είναι ίση ή μεγαλύτερη από το σχετικό κατώτατο όριο κατά το χρόνο δημοσίευσης της προκήρυξης σύμφωνα με το άρθρο 9 παράγραφος 2.
γ) Το ισοδύναμο ποσό των ορίων που καθορίζονται στο στοιχείο α), σε Ecu και σε εθνικά νομίσματα, αναθεωρείται, καταρχήν, ανά διετία, αρχής γενομένης από την 1η Ιανουαρίου 1996. Το εν λόγω ποσό υπολογίζεται με βάση τη μέση ημερήσια τιμή των νομισμάτων αυτών, εκφραζόμενη σε Ecu, και του Ecu, εκφραζόμενου σε ειδικά τραβηκτικά δικαιώματα, κατά τη διάρκεια της 24μηνης χρονικής περιόδου που λήγει την τελευταία ημέρα του Αυγούστου που προηγείται της αναθεώρησης που αρχίζει την 1η Ιανουαρίου.
Η μέθοδος υπολογισμού που αναφέρεται στο παρόν εδάφιο επανεξετάζεται, με πρόταση της Επιτροπής, από τη συμβουλευτική επιτροπή δημοσίων συμβάσεων, καταρχήν, δύο έτη μετά την πρώτη εφαρμογή της.
δ) Τα κατώτατα όρια που αναφέρονται στο στοιχείο α), καθώς και το ισοδύναμο ποσό των ορίων σε Ecu και σε εθνικά νομίσματα, δημοσιεύονται περιοδικά στην Επίσημη Εφημερίδα των Ευρωπαϊκών Κοινοτήτων στην αρχή του μηνός Νοεμβρίου που ακολουθεί την αναθεώρηση που προβλέπεται στο πρώτο εδάφιο του στοιχείου γ).» 7
β) προστίθεται η ακόλουθη παράγραφος:
«7. Οι αναθέτουσες αρχές μεριμνούν ώστε να μην δημιουργούνται διακρίσεις μεταξύ των διαφόρων προμηθευτών.»
2. Στο άρθρο 7, οι παράγραφοι 1 και 2 αντικαθίστανται από το ακόλουθο κείμενο:
«1. Η αναθέτουσα αρχή γνωστοποιεί, εντός προθεσμίας 15 ημερών από την παραλαβή της αίτησης, σε κάθε αποκλεισθέντα υποψήφιο ή προσφέροντα που υποβάλλει σχετική αίτηση, τους λόγους απόρριψης της υποψηφιότητάς του ή της προσφοράς του και σε κάθε προσφέροντα που έχει υποβάλει παραδεκτή προσφορά, τα χαρακτηριστικά στοιχεία και πλεονεκτήματα σχετικά με την επιλεγείσα προσφορά, καθώς και το όνομα του αναδόχου.
Ωστόσο, οι αναθέτουσες αρχές μπορούν να αποφασίσουν να μην κοινοποιήσουν ορισμένες πληροφορίες σχετικά με την ανάθεση της σύμβασης που αναφέρονται στο πρώτο εδάφιο, εφόσον η γνωστοποίηση των εν λόγω πληροφοριών θα αποτελούσε εμπόδιο για την εφαρμογή των νόμων ή θα ήταν αντίθετη προς το δημόσιο συμφέρον ή θα έθιγε τα έννομα εμπορικά συμφέροντα δημόσιων ή ιδιωτικών επιχειρήσεων, ή θα μπορούσε να επηρεάσει τις συνθήκες θεμιτού ανταγωνισμού μεταξύ προμηθευτών.
2. Οι αναθέτουσες αρχές ενημερώνουν το συντομότερο δυνατόν, και γραπτώς εφόσον τους ζητηθεί, τους υποψήφιους και τους προσφέροντες για τις ληφθείσεις σχετικά με την ανάθεση της σύμβασης αποφάσεις, καθώς και για τους λόγους για τους οποίους αποφάσισαν να μην συνάψουν κάποια προκηρυχθείσα σύμβαση, ή να κινήσουν εκ νέου τη διαδικασία. Οι αποφάσεις αυτές κοινοποιούνται και στην Υπηρεσία Επισήμων Εκδόσεων των Ευρωπαϊκών Κοινοτήτων.»
3. Στο άρθρο 10 παρεμβάλλεται η ακόλουθη παράγραφος:
«1α. Η προθεσμία παραλαβής των προσφορών που προβλέπεται στην παράγραφο 1 μπορεί να αντικατασταθεί από προθεσμία επαρκούς διάρκειας ώστε να επιτρέπει στους ενδιαφερόμενους να υποβάλουν έγκυρες προσφορές και η οποία, κατά γενικό κανόνα, δεν θα είναι κατώτερη των 36 ημερών, αλλά σε καμία περίπτωση δεν θα είναι κατώτερη των 22 ημερών από την ημερομηνία αποστολής της προκήρυξης της σύμβασης, εφόσον οι αναθέτουσες αρχές έχουν αποστείλει στην Επίσημη Εφημερίδα των Ευρωπαϊκών Κοινοτήτων την προβλεπόμενη στο άρθρο 9 παράγραφος 1 ενδεικτική ανακοίνωση, η οποία συντάσσεται σύμφωνα με το υπόδειγμα του παραρτήματος IV Α (προκαταρκτική ενημέρωση), 52 τουλάχιστον ημέρες και το πολύ δώδεκα μήνες πριν από την ημερομηνία αποστολής στην Επίσημη Εφημερίδα των Ευρωπαϊκών Κοινοτήτων της προκήρυξης της σύμβασης που προβλέπεται στο άρθρο 9 παράγραφος 2, και εφόσον η ενδεικτική αυτή ανακοίνωση, επιπλέον, περιέχει τουλάχιστον όσα στοιχεία απαριθμούνται στο υπόδειγμα ανακοίνωσης του παραρτήματος IV Β (ανοιχτή διαδικασία) και εφόσον αυτά ήταν διαθέσιμα κατά το χρόνο της δημοσίευσής της.»
4. Στο άρθρο 11 παρεμβάλλεται η ακόλουθη παράγραφος:
«3α. Η προθεσμία παραλαβής των προσφορών που προβλέπεται στην παράγραφο 3 μπορεί να μειωθεί σε 26 ημέρες, εφόσον οι αναθέτουσες αρχές έχουν αποστείλει στην Επίσημη Εφημερίδα των Ευρωπαϊκών Κοινοτήτων ενδεικτική ανακοίνωση σύμφωνα με το άρθρο 9 παράγραφος 1, η οποία συντάσσεται σύμφωνα με το υπόδειγμα του παραρτήματος IV Α (προκαταρκτική ενημέρωση), 52 τουλάχιστον ημέρες και το πολύ δώδεκα μήνες πριν από την ημερομηνία αποστολής στην Επίσημη Εφημερίδα των Ευρωπαϊκών Κοινοτήτων της προκήρυξης της σύμβασης που προβλέπεται στο άρθρο 9 παράγραφος 2, και εφόσον η ενδεικτική αυτή ανακοίνωση, επιπλέον, περιέχει τουλάχιστον όσα στοιχεία απαριθμούνται στο υπόδειγμα προκήρυξης του παραρτήματος IV Γ (κλειστή διαδικασία) ή, ανάλογα με την περίπτωση, όταν κάτι τέτοιο είναι δυνατόν, στο παράρτημα IV Δ (διαδικασία με διαπραγμάτευση) εφόσον αυτά τα στοιχεία είναι διαθέσιμα κατά το χρόνο δημοσίευσης της ανακοίνωσης.»
5. Στο άρθρο 15 προστίθεται η ακόλουθη παράγραφος:
«3. Οι προσφορές υποβάλλονται γραπτώς, απευθείας ή ταχυδρομικά. Τα κράτη μέλη μπορούν να επιτρέψουν την υποβολή προσφορών με κάθε άλλο μέσο που εξασφαλίζει:
- ότι κάθε προσφορά περιλαμβάνει όλες τις αναγκαίες πληροφορίες για την αξιολόγησή της,
- ότι διαφυλάσσεται το απόρρητο των προσφορών εν αναμονή της αξιολόγησής τους,
- εφόσον είναι απαραίτητο, για λόγους νομικής απόδειξης, ότι οι προσφορές θα επιβεβαιώνονται το συντομότερο δυνατόν γραπτώς ή με την αποστολή επικυρωμένου αντιγράφου,
- ότι η αποσφράγιση των προσφορών πραγματοποιείται μετά την εκπνοή της προβλεπόμενης για την υποβολή τους προθεσμίας.»
1. Η Επιτροπή εξετάζει την εφαρμογή της παρούσας οδηγίας σε διαβούλευση με τη συμβουλευτική επιτροπή δημοσίων συμβάσεων και υποβάλλει, ενδεχομένως, στο Συμβούλιο νέες προτάσεις οι οποίες αποσκοπούν ιδίως στην εναρμόνιση των μέτρων που έχουν ληφθεί από τα κράτη μέλη για την έναρξη εφαρμογής της παρούσας οδηγίας.
2. Η Επιτροπή επανεξετάζει την παρούσα οδηγία, καθώς και τα νέα μέτρα τα οποία θα θεσπιστούν ενδεχομένως δυνάμει της παραγράφου 1, με βάση τα αποτελέσματα των περαιτέρω διαπραγματεύσεων που προβλέπονται στο άρθρο XXIV παράγραφος 7 της συμφωνίας περί δημοσίων συμβάσεων που συνήφθη στο πλαίσιο των πολυμερών διαπραγματεύσεων του Γύρου της Ουρουγουάης (*) ("η συμφωνία") και υποβάλλει, ενδεχομένως, τις κατάλληλες προτάσεις στο Συμβούλιο.
3. Η Επιτροπή αναπροσαρμόζει το παράρτημα I, σύμφωνα με τη διαδικασία που προβλέπεται στο άρθρο 32 παράγραφος 2, και βάσει των διορθώσεων, τροποποιήσεων ή τροπολογιών που έχουν επέλθει σ' αυτό, και προβαίνει σε δημοσίευσή του στην Επίσημη Εφημερίδα των Ευρωπαϊκών Κοινοτήτων.
1. Για να καταστεί δυνατή η εκτίμηση των αποτελεσμάτων της εφαρμογής της παρούσας οδηγίας, τα κράτη μέλη διαβιβάζουν στην Επιτροπή στατιστική έκθεση σχετικά με τις συμβάσεις προμηθειών που συνήψαν οι αναθέτουσες αρχές, το αργότερο μέχρι τις 31 Οκτωβρίου 1996 και όσον αφορά τις αναθέτουσες αρχές που δεν περιλαμβάνονται στο παράρτημα I μέχρι τις 31 Οκτωβρίου 1997, και στη συνέχεια μέχρι τις 31 Οκτωβρίου κάθε έτους για το προηγούμενο έτος.
2. Στην έκθεση αυτή διευκρινίζονται τουλάχιστον:
α) όσον αφορά τις αναθέτουσες αρχές που αναφέρονται στο παράρτημα I:
- η συνολική αξία των συμβάσεων που καταρτίσθηκαν από κάθε αναθέτοντα φορέα κάτω του κατωτάτου ορίου,
- ο αριθμός και η αξία των συμβάσεων που καταρτίσθηκαν από κάθε αναθέτουσα αρχή άνω του κατωτάτου ορίου, διακρίνοντας, εφόσον είναι δυνατόν, ανάλογα με τη διαδικασία, τις κατηγορίες προϊόντων σύμφωνα με την ονοματολογία που αναφέρεται στο άρθρο 9 παράγραφος 1 και την εθνικότητα του προμηθευτή στον οποίο ανατέθηκε η σύμβαση, στην περίπτωση δε των διαδικασιών με διαπραγμάτευση, διευκρινίζοντας, σύμφωνα με τις υποδιαιρέσεις του άρθρου 6, τον αριθμό και την αξία των ανατεθεισών συμβάσεων σε κάθε κράτος μέλος και στις τρίτες χώρες 7
β) όσον αφορά τις λοιπές αναθέτουσες αρχές που αναφέρονται στην παρούσα οδηγία, ο αριθμός και η αξία των συμβάσεων που καταρτίσθηκαν από κάθε κατηγορία αναθετουσών αρχών, άνω του κατωτάτου ορίου, διακρίνοντας, εφόσον είναι δυνατόν, ανάλογα με τη διαδικασία, τις κατηγορίες προϊόντων σύμφωνα με την ονοματολογία που αναφέρεται στο άρθρο 9 παράγραφος 1 και την εθνικότητα του προμηθευτή στον οποίο έχει ανατεθεί η σύμβαση, διευκρινίζοντας, σύμφωνα με τις υποδιαιρέσεις του άρθρου 6, τον αριθμό και την αξία των ανατεθεισών συμβάσεων σε κάθε κράτος μέλος και στις τρίτες χώρες 7
γ) όσον αφορά τις αναθέτουσες αρχές που αναφέρονται στο παράρτημα I, ο αριθμός και η συνολική αξία των συμβάσεων που ανατέθηκαν από κάθε αναθέτουσα αρχή δυνάμει των παρεκκλίσεων από τη συμφωνία 7 όσον αφορά τις άλλες αναθέτουσες αρχές που υπάγονται στην παρούσα οδηγία, για κάθε κατηγορία αναθέτουσας αρχής, η συνολική αξία των συμβάσεων που ανατέθηκαν δυνάμει των παρεκκλίσεων από τη συμφωνία 7
δ) οποιοδήποτε άλλο στατιστικό στοιχείο, που προσδιορίζεται σύμφωνα με τη διαδικασία του άρθρου 32 παράγραφος 2, εφόσον απαιτείται δυνάμει της συμφωνίας.
3. Η Επιτροπή προσδιορίζει, βάσει της διαδικασίας του άρθρου 32 παράγραφος 2, το είδος των στατιστικών στοιχείων που απαιτούνται σύμφωνα με την παρούσα οδηγία.»
8. Το παράρτημα I αντικαθίσταται από το παράρτημα I της παρούσας οδηγίας και το παράρτημα IV αντικαθίσταται από το παράρτημα III της παρούσας οδηγίας.
Άρθρο 3
Η οδηγία 93/37/ΕΟΚ τροποποιείται ως εξής:
1. Στο άρθρο 6:
α) οι παράγραφοι 1 και 2 αντικαθίστανται από το ακόλουθο κείμενο:
«1. Οι διατάξεις της παρούσας οδηγίας εφαρμόζονται:
α) στις συμβάσεις δημοσίων έργων, η προϋπολογιζόμενη αξία των οποίων εκτός ΦΠΑ είναι ίση ή μεγαλύτερη από το ισόποσο σε Ecu των 5 000 000 ειδικών τραβηκτικών δικαιωμάτων 7
β) στις συμβάσεις δημοσίων έργων που αναφέρονται στο άρθρο 2 παράγραφος 1, εφόσον η προϋπολογιζόμενη αξία εκτός ΦΠΑ είναι ίση ή μεγαλύτερη των 5 000 000 Ecu.
2. α) Το ισοδύναμο σε Ecu και σε εθνικά νομίσματα του κατωτάτου ορίου που ορίζεται στην παράγραφο 1 αναθεωρείται, κατά κανόνα, ανά διετία, αρχής γενομένης από την 1η Ιανουαρίου 1996. Το εν λόγω ποσό υπολογίζεται με βάση τη μέση ημερήσια τιμή του Ecu, εκφραζόμενη σε ειδικά τραβηκτικά δικαιώματα, και των εθνικών νομισμάτων, εκφραζομένη σε Ecu, κατά τη διάρκεια της 24μηνης χρονικής περιόδου που λήγει την τελευταία ημέρα του Αυγούστου που προηγείται της αναθεώρησής της που αρχίζει την 1η Ιανουαρίου.
Το κατώτατο όριο που ορίζεται στην παράγραφο 1 και η αξία του σε Ecu και σε εθνικά νομίσματα δημοσιεύονται στην Επίσημη Εφημερίδα των Ευρωπαϊκών Κοινοτήτων στην αρχή του μηνός Νοεμβρίου που ακολουθεί την προαναφερόμενη αναθεώρηση.
β) Η μέθοδος υπολογισμού που αναφέρεται στο στοιχείο α) επανεξετάζεται, κατόπιν προτάσεως της Επιτροπής, από τη συμβουλευτική επιτροπή δημοσίων συμβάσεων, καταρχήν, δύο έτη μετά την πρώτη εφαρμογή της.» 7
β) παρεμβάλλεται η ακόλουθη παράγραφος:
«6. Οι αναθέτουσες αρχές μεριμνούν ώστε να μην δημιουργούνται διακρίσεις μεταξύ των διαφόρων εργοληπτών.»
2. Οι παράγραφοι 1 και 2 του άρθρου 8 αντικαθίστανται από το ακόλουθο κείμενο:
«1. Η αναθέτουσα αρχή γνωστοποιεί σε κάθε αποκλεισθέντα υποψήφιο ή προσφέροντα που υποβάλλει σχετική αίτηση, και εντός προθεσμίας 15 ημερών από την παραλαβή της αίτησης, τους λόγους απόρριψης της υποψηφιότητάς του ή της προσφοράς του και, σε κάθε προσφέροντα που έχει υποβάλει παραδεκτή προσφορά, τα χαρακτηριστικά στοιχεία και πλεονεκτήματα σχετικά με την επιλεγείσα προσφορά καθώς και το όνομα του αναδόχου.
Ωστόσο, οι αναθέτουσες αρχές δύνανται να αποφασίσουν ότι δεν θα κοινοποιήσουν ορισμένες πληροφορίες σχετικά με την ανάθεση της σύμβασης, που αναφέρονται στο πρώτο εδάφιο, εφόσον η γνωστοποίηση των εν λόγω πληροφοριών θα αποτελούσε εμπόδιο για την εφαρμογή των νόμων ή θα ήταν αντίθετη προς το δημόσιο συμφέρον ή θα έθιγε τα έννομα εμπορικά συμφέροντα δημόσιων ή ιδιωτικών επιχειρήσεων, ή θα μπορούσε να επηρεάσει τις συνθήκες θεμιτού ανταγωνισμού μεταξύ των εργοληπτών.
2. Οι αναθέτουσες αρχές ενημερώνουν, το συντομότερο δυνατόν, τους υποψηφίους και τους προσφέροντες σχετικά με τις αποφάσεις ανάθεσης της σύμβασης, καθώς και για τους λόγους για τους οποίους αποφάσισαν να μην συνάψουν κάποια προκηρυχθείσα σύμβαση ή να κινήσουν εκ νέου τη διαδικασία. Οι αποφάσεις αυτές κοινοποιούνται και στην Υπηρεσία Επισήμων Εκδόσεων των Ευρωπαϊκών Κοινοτήτων.»
3. Η παράγραφος 2 του άρθρου 12 αντικαθίσταται από το ακόλουθο κείμενο:
«2. Η προθεσμία παραλαβής των προσφορών που προβλέπεται στην παράγραφο 1 μπορεί να αντικατασταθεί από προθεσμία επαρκούς διάρκειας ώστε να επιτρέπει στους ενδιαφερόμενους να υποβάλουν έγκυρες προσφορές και η οποία, κατά γενικό κανόνα, δεν θα είναι κατώτερη των 36 ημερών, αλλά σε καμία περίπτωση δεν θα είναι κατώτερη των 22 ημερών από την ημερομηνία αποστολής της προκήρυξης της σύμβασης, εφόσον οι αναθέτουσες αρχές έχουν αποστείλει στην Επίσημη Εφημερίδα των Ευρωπαϊκών Κοινοτήτων την προβλεπόμενη στο άρθρο 11 παράγραφος 1 ενδεικτική ανακοίνωση, η οποία συντάσσεται σύμφωνα με το υπόδειγμα του παραρτήματος IV Α (προκαταρκτική ενημέρωση), 52 τουλάχιστον ημέρες και το πολύ δώδεκα μήνες πριν από την ημερομηνία αποστολής στην Επίσημη Εφημερίδα των Ευρωπαϊκών Κοινοτήτων της προκήρυξης της σύμβασης που προβλέπεται στο άρθρο 11 παράγραφος 2, και εφόσον η ενδεικτική αυτή ανακοίνωση, επιπλέον, περιέχει τουλάχιστον όσα στοιχεία απαριθμούνται στο υπόδειγμα ανακοίνωσης του παραρτήματος IV Β (ανοιχτή διαδικασία) και εφόσον αυτά ήταν διαθέσιμα κατά το χρόνο της δημοσίευσής της.»
4. Στο άρθρο 13, η παράγραφος 4 αντικαθίσταται από το ακόλουθο κείμενο:
«4. Η προθεσμία παραλαβής των προσφορών που προβλέπεται στην παράγραφο 3 μπορεί να μειωθεί σε 26 ημέρες εφόσον οι αναθέτουσες αρχές έχουν αποστείλει στην Επίσημη Εφημερίδα των Ευρωπαϊκών Κοινοτήτων την ενδεικτική ανακοίνωση η οποία προβλέπεται στο άρθρο 11 παράγραφος 1 και συντάσσεται σύμφωνα με το υπόδειγμα του παραρτήματος IV Α, (προκαταρτική ενημέρωση) 52 τουλάχιστον ημέρες και το πολύ δώδεκα μήνες πριν από την ημερομηνία αποστολής στην Επίσημη Εφημερίδα των Ευρωπαϊκών Κοινοτήτων της προκήρυξης της σύμβασης που προβλέπεται στο άρθρο 11 παράγραφος 2, και υπό την προϋπόθεση ότι η ενδεικτική ανακοίνωση, επιπλέον, περιέχει τουλάχιστον όσα στοιχεία αναφέρονται στο υπόδειγμα του παραρτήματος IV Γ (κλειστή διαδικασία) ή, όταν είναι δυνατόν, του παραρτήματος IV Δ (διαδικασία με διαπραγμάτευση) εφόσον αυτά τα στοιχεία ήσαν διαθέσιμα κατά το χρόνο δημοσίευσής της.»
5. Στο άρθρο 18, το υπάρχον κείμενο γίνεται παράγραφος 1 και προστίθεται η ακόλουθη παράγραφος:
«2. Οι προσφορές υποβάλλονται γραπτώς, απευθείας ή ταχυδρομικά. Τα κράτη μέλη μπορούν να επιτρέψουν την υποβολή των προσφορών με κάθε άλλο μέσο που εξασφαλίζει:
- ότι κάθε προσφορά περιλαμβάνει όλες τις αναγκαίες πληροφορίες για την αξιολόγησή της,
- ότι διαφυλάσσεται το απόρρητο των προσφορών εν αναμονή της αξιολόγησής τους,
- εφόσον είναι απαραίτητο, για λόγους νομικής απόδειξης, ότι οι προσφορές θα επιβεβαιώνονται το συντομότερο δυνατόν γραπτώς ή με την αποστολή επικυρωμένου αντιγράφου,
- ότι η αποσφράγιση των προσφορών πραγματοποιείται μετά την εκπνοή της προβλεπόμενης για την υποβολή τους προθεσμίας.»
6. Παρεμβάλλεται το ακόλουθο άρθρο 33α:
«Άρθρο 33α
1. Για να καταστεί δυνατή η εκτίμηση των αποτελεσμάτων της εφαρμογής της παρούσας οδηγίας, τα κράτη μέλη διαβιβάζουν στην Επιτροπή στατιστική έκθεση σχετικά με τις συμβάσεις δημοσίων έργων που συνήψαν οι αναθέτουσες αρχές, το αργότερο μέχρι τις 31 Οκτωβρίου 1997 για το προηγούμενο έτος και στη συνέχεια μέχρι τις 31 Οκτωβρίου κάθε έτους.
2. Στην έκθεση αυτή διευκρινίζονται τουλάχιστον:
α) όσον αφορά τις αναθέτουσες αρχές που αναφέρονται στο παράρτημα I της οδηγίας 93/36/ΕΟΚ:
- η συνολική αξία των συμβάσεων που συνήφθησαν από κάθε αναθέτουσα αρχή κάτω του κατωτάτου ορίου,
- ο αριθμός και η αξία των συμβάσεων που συνήφθησαν από κάθε αναθέτουσα αρχή άνω του κατωτάτου ορίου, διακρίνοντας, εφόσον είναι δυνατόν, ανάλογα με τη διαδικασία, τις κατηγορίες έργων σύμφωνα με την ονοματολογία που αναφέρεται στο παράρτημα II και την εθνικότητα της επιχείρησης, στην οποία ανατέθηκε η σύμβαση, στην περίπτωση δε των διαδικασιών με διαπραγμάτευση, υποδιαιρώντας σύμφωνα με το άρθρο 7 και αναφέροντας τον αριθμό και την αξία των συμβάσεων που ανατέθηκαν σε κάθε κράτος μέλος και στις τρίτες χώρες 7
β) όσον αφορά τις λοιπές αναθέτουσες αρχές που αναφέρονται στην παρούσα οδηγία, ο αριθμός και η αξία των συμβάσεων που καταρτίσθηκαν από κάθε κατηγορία αναθέτουσας αρχής άνω του κατωτάτου ορίου, διακρίνοντας, εφόσον είναι δυνατόν, ανάλογα με τη διαδικασία, τις κατηγορίες έργων σύμφωνα με την ονοματολογία που αναφέρεται στο παράρτημα II και την εθνικότητα της επιχείρησης στην οποία έχει ανατεθεί η σύμβαση, στην περίπτωση δε των διαδικασιών με διαπραγμάτευση, υποδιαιρώντας σύμφωνα με το άρθρο 7 και αναφέροντας τον αριθμό και την αξία των συμβάσεων που ανατέθηκαν σε κάθε κράτος μέλος και στις τρίτες χώρες 7
γ) όσον αφορά τις αναθέτουσες αρχές που αναφέρονται στο παράρτημα I της οδηγίας 93/36/ΕΟΚ, ο αριθμός και η συνολική αξία των συμβάσεων που ανατέθηκαν από τις αρχές αυτές δυνάμει των παρεκκλίσεων από τη συμφωνία 7 όσον αφορά τις άλλες αναθέτουσες αρχές που υπάγονται στην παρούσα οδηγία, η συνολική αξία των συμβάσεων που συνήφθησαν από κάθε κατηγορία αναθέτουσας αρχής, δυνάμει των παρεκκλίσεων από τη συμφωνία 7
δ) οποιοδήποτε άλλο στατιστικό στοιχείο, που προσδιορίζεται σύμφωνα με τη διαδικασία του άρθρου 35 παράγραφος 3, εφόσον απαιτείται βάσει της συμφωνίας.
3. Η Επιτροπή προσδιορίζει, βάσει της διαδικασίας του άρθρου 35 παράγραφος 3, το είδος των στατιστικών στοιχείων που απαιτούνται σύμφωνα με την παρούσα οδηγία.»
8. Το παράρτημα IV, αντικαθίσταται από το κείμενο που περιέχεται στο παράρτημα IV της παρούσας οδηγίας.
Άρθρο 4
1. Τα κράτη μέλη θέτουν σε ισχύ τις νομοθετικές, κανονιστικές και διοικητικές διατάξεις που είναι αναγκαίες για να συμμορφωθούν προς την παρούσα οδηγία το αργότερο στις 13 Οκτωβρίου 1998 και ενημερώνουν αμέσως τη Επιτροπή σχετικά.
Όταν τα κράτη μέλη θεσπίζουν τις εν λόγω διατάξεις, μεριμνούν ώστε αυτές να περιέχουν μνεία της παρούσας οδηγίας ή να συνοδεύονται από παρόμοια μνεία κατά την επίσημη δημοσίευσή τους. Οι λεπτομέρειες για την αναγραφή αυτής της μνείας ορίζονται από τα κράτη μέλη.
2. Τα κράτη μέλη κοινοποιούν στην Επιτροπή τις κυριότερες διατάξεις εθνικού δικαίου που θεσπίζουν στο πεδίο που καλύπτει η παρούσα οδηγία, καθώς και έναν πίνακα αντιστοιχίας μεταξύ της παρούσας οδηγίας και των εθνικών διατάξεων.
Άρθρο 5
Η παρούσα οδηγία απευθύνεται στα κράτη μέλη.
ΚΑΝΟΝΙΣΜΟΣ (ΕΚ) αριθ. 142/97 ΤΗΣ ΕΠΙΤΡΟΠΗΣ της 27ης Ιανουαρίου 1997 σχετικά με την παροχή πληροφοριακών στοιχείων για ορισμένες υπάρχουσες ουσίες όπως προβλέπεται στον κανονισμό (ΕΟΚ) αριθ. 793/93 του Συμβουλίου (Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 793/93 του Συμβουλίου, της 23ης Μαρτίου 1993, για την αξιολόγηση και τον έλεγχο των κινδύνων από τις υπάρχουσες ουσίες (1), και ιδίως το άρθρο 12 παράγραφος 2,
Εκτιμώντας: ότι η Επιτροπή έχει ανάγκη σχετικών πληροφοριακών στοιχείων για ορισμένες ουσίες ώστε να είναι σε θέση να ξεκινήσει τη διαδικασία αναθεώρησης, δυνάμει των άρθρων 69, 84 και 112 της συνθήκης προσχώρησης, των διατάξεων που δεν έχουν ακόμη τεθεί σε εφαρμογή στα νέα κράτη μέλη, εκτιμώντας ότι τα πληροφοριακά αυτά στοιχεία πρέπει να είναι στη διάθεσή της πριν από όλες τις πληροφορίες που καθορίζονται από τα άρθρα 3 και 4 του κανονισμού (ΕΟΚ) αριθ. 793/93 7
ότι το άρθρο 12 προβλέπει την υποχρέωση παροχής εκ μέρους των κατασκευαστών και των εισαγωγέων, των διαθέσιμων σε αυτούς πληροφοριακών στοιχείων για ορισμένες ουσίες που πιθανολογείται ότι παρουσιάζουν κινδύνους για τον άνθρωπο ή το περιβάλλον 7
ότι ο κανονισμός (ΕΚ) αριθ. 1488/94 της Επιτροπής (2) καθορίζει τις αρχές αξιολόγησης των κινδύνων για τον άνθρωπο και το περιβάλλον σύμφωνα με τον κανονισμό (ΕΟΚ) αριθ. 793/93 7
ότι τα μέτρα που προβλέπονται στον παρόντα κανονισμό με τη γνώμη της επιτροπής που έχει συσταθεί δυνάμει του άρθρου 15 του κανονισμού (ΕΟΚ) αριθ. 793/93,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Οι παραγωγοί και οι εισαγωγείς ουσιών οι οποίες απαριθμούνται στο παράρτημα του παρόντος κανονισμού θα παρέχουν όλα τα πληροφοριακά στοιχεία, τα σχετικά με την έκθεση του ανθρώπου και του περιβάλλοντος στις εν λόγω ουσίες, στην Επιτροπή εντός τεσσάρων μηνών από τη θέση σε ισχύ του παρόντος κανονισμού.
Τα στοιχεία τα σχετικά με την έκθεση αφορούν την εκπομπή της χημικής ουσίας ή την έκθεση στην εν λόγω χημική ουσία ανθρωπίνων πληθυσμών ή τμημάτων του περιβάλλοντος, στα διάφορα στάδια του κύκλου ζωής της εν λόγω ουσίας, σύμφωνα με το άρθρο 3 παράγραφος 3 και με το παράρτημα 1Α του κανονισμού (ΕΚ) αριθ. 1488/94, δεδομένου ότι:
- ανθρώπινοι πληθυσμοί νοούνται οι εργαζόμενοι, οι καταναλωτές και ο άνθρωπος που εκτίθεται εμμέσως στο περιβάλλον,
- τμήματα του περιβάλλοντος νοούνται το υδάτινο, η στεριά και η ατμόσφαιρα 7 λαμβάνονται επίσης υπόψη στοιχεία σχετικά με την πορεία της χημικής ουσίας στις εγκαταστάσεις επεξεργασίας λυμάτων και με την συσσώρευσή της στην τροφική αλυσίδα,
- ο κύκλος ζωής μιας ουσίας καλύπτει την παραγωγή, τη μεταφορά, την αποθήκευση, την ενσωμάτωσή της σε κάποιο παρασκεύασμα ή τη χρήση σε κάποια άλλη επεξεργασία, την εξάλειψή της ή την ανάκτησή της.
Άρθρο 2
Ο παρών κανονισμός αρχίζει να ισχύει την ημέρα της δημοσίευσής του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 552/97 ΤΟΥ ΣΥΜΒΟΥΛΙΟΥ της 24ης Μαρτίου 1997 που αναστέλλει τη συμμετοχή της Ένωσης του Μυανμάρ στο σύστημα γενικευμένων δασμολογικών προτιμήσεων
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 3281/94 του Συμβουλίου, της 19ης Δεκεμβρίου 1994, για την εφαρμογή ενός πολυετούς συστήματος γενικευμένων δασμολογικών προτιμήσεων για την περίοδο 1995-1998 σε ορισμένα βιομηχανικά προϊόντα καταγωγής αναπτυσσομένων χωρών (1), και ιδίως το άρθρο 12 παράγραφος 3,
τον κανονισμό (ΕΚ) αριθ. 1256/96 του Συμβουλίου, της 20ής Ιουνίου 1996, για την εφαρμογή πολυετούς συστήματος γενικευμένων δασμολογικών προτιμήσεων, για την περίοδο από την 1η Ιουλίου 1996 έως τις 30 Ιουνίου 1999, σε ορισμένα γεωργικά προϊόντα, καταγωγής αναπτυσσομένων χωρών (2), και ιδίως το άρθρο 12 παράγραφος 3,
τις προτάσεις της Επιτροπής (3),
τη γνώμη του Ευρωπαϊκού Κοινοβουλίου (4),
τη γνώμη της Οικονομικής και Κοινωνικής Επιτροπής (5), Εκτιμώντας:
ότι, σύμφωνα με τον κανονισμό (ΕΚ) αριθ. 3281/94 και τον κανονισμό (ΕΚ) αριθ. 1256/96, η Ένωση του Μυανμάρ (κατωτέρω «Μυανμάρ») είναι δικαιούχος των εν λόγω γενικευμένων δασμολογικών προτιμήσεων 7
ότι, σύμφωνα με το άρθρο 9 του κανονισμού (ΕΚ) αριθ. 3281/94 και το άρθρο 9 του κανονισμού (ΕΚ) αριθ. 1256/96, οι προτιμήσεις αυτές μπορούν να αποσυρθούν προσωρινά, πλήρως ή εν μέρει, σε περίπτωση που η δικαιούχος χώρα ασκεί κάθε μορφής καταναγκαστικά έργα ως ορίζονται στις συμβάσεις της Γενεύης της 25ης Σεπτεμβρίου 1926 και της 7ης Σεπτεμβρίου 1956 και στις συμβάσεις της Διεθνούς Οργάνωσης Εργασίας (ΔΟΕ) αριθ. 29 και αριθ. 105 7
ότι, στις 7 Ιουνίου 1995, η διεθνής συνομοσπονδία ελεύθερων συνδικάτων (ICFTU) και η ευρωπαϊκή συνομοσπονδία συνδικάτων (ETUC) κατέθεσαν στην Επιτροπή βάσει του άρθρου 9 του κανονισμού (ΕΚ) αριθ. 3281/94 κοινή καταγγελία με στόχο την αναστολή της συμμετοχής του Μυανμάρ στο σύστημα γενικευμένων δασμολογικών προτιμήσεων της Κοινότητας επειδή κάνει χρήση καταναγκαστικών έργων 7
ότι, στις 2 Ιανουαρίου 1997, η ICFTU και η ETUC ειδοποίησαν την Επιτροπή ότι επεκτείνουν το πεδίο εφαρμογής της κοινής καταγγελίας που κατετέθη δυνάμει του κανονισμού (ΕΚ) αριθ. 3281/94, με σκοπό την αφαίρεση του ευεργετήματος του ΣΓΠ από το Μυανμάρ, και δυνάμει επίσης του κανονισμού (ΕΚ) αριθ. 1256/96 7
ότι, σε διαβούλευση με την επιτροπή προτιμήσεων, η Επιτροπή εξέτασε την καταγγελία της 7ης Ιουνίου 1995 7 ότι τα αποδεικτικά στοιχεία που προσκόμισαν οι καταγγέλοντες κρίθηκαν επαρκή ώστε να αρχίσει έρευνα 7 ότι η Επιτροπή αποφάσισε την έναρξη έρευνας στις 16 Ιανουαρίου 1996 (6) 7
ότι οι αρχές της Ένωσης του Μυανμάρ ενημερώθηκαν επίσημα για την έναρξη της έρευνας 7 ότι αρνήθηκαν τον καταναγκαστικό χαρακτήρα των πρακτικών που τους αποδίδονται αναφερόμενες κυρίως στις εξαιρέσεις που προβλέπει το άρθρο 2 παράγραφος 2 της σύμβασης αριθ. 29 της ΔΟΕ 7 ότι στο πεδίο εφαρμογής των εξαιρέσεων αυτών εμπίπτουν, κατά την άποψή τους, και οι διατάξεις του νόμου 1907 για τις πόλεις και του νόμου 1908 για τα χωριά, βάσει των οποίων επιτρέπεται να επιβάλλεται στον πληθυσμό η εκτέλεση εργασιών και η παροχή υπηρεσιών 7 ότι η ερμηνεία αυτή αμφισβητείται από τη ΔΟΕ της οποίας τα αρμόδια όργανα ζήτησαν την άμεση κατάργηση των εν λόγω διατάξεων προκειμένου να εναρμονιστούν οι συγκεκριμένοι νόμοι με το γράμμα και το πνεύμα της σύμβασης αριθ. 29 7
ότι οι γραπτές και προφορικές μαρτυρίες που συγκεντρώθηκαν από την Επιτροπή κατά την έρευνα, η οποία διεξήχθη σε διαβούλευση με την επιτροπή γενικευμένων προτιμήσεων, ενισχύουν τους ισχυρισμούς της καταγγελίας 7 ότι, όπως προκύπτει από την έρευνα, οι αρχές του Μυανμάρ προσφεύγουν, με συστηματικό τρόπο και υπό την απειλή κυρώσεων, συχνά βίαιων, στην καταναγκαστική εργασία όχι μόνο για στρατιωτικά έργα αλλά και για την κατασκευή υποδομών πολιτικής ή στρατιωτικής χρήσης 7
ότι, για να συμπληρωθούν οι πληροφορίες που συνέλεξε κατά την έρευνα, η Επιτροπή πρότεινε στις αρχές του Μυανμάρ να συνεργαστούν στην έρευνα επιτρέποντας την επιτόπου μετάβαση μιας αποστολής, πράγμα που απερρίφθη 7 ότι, όπως προκύπτει, δυνάμει του άρθρου 11 παράγραφος 5 του κανονισμού (ΕΚ) αριθ. 3281/94, από την έρευνα μπορούν να συναχθούν συμπεράσματα βάσει των ήδη διαθεσίμων στοιχείων 7
ότι τα στοιχεία που συγκεντρώθηκαν και τα πορίσματα που συνήχθησαν κατά την έρευνα της Επιτροπής, κατόπιν της αρχικής καταγγελίας εκ μέρους της ICFTU και ETUC, μπορούν ως εκ του εύρους αυτών να αποτελέσουν έγκυρη βάση για να εξεταστεί η επεκταθείσα καταγγελία που κατέθεσαν οι δύο αυτοί οργανισμοί στις 2 Ιανουαρίου 1997 και κατά συνέπεια, μια ειδικευμένη έρευνα στο γεωργικό τομέα καθίσταται περιττή 7 ότι οι απαιτήσεις του άρθρου 9 παράγραφος 2 του κανονισμού (ΕΚ) αριθ. 1256/96 ικανοποιούνται και οι όροι του άρθρου 11 παράγραφος 5 του ιδίου κανονισμού πληρούνται 7
ότι από τα διαθέσιμα στοιχεία συνάγεται ότι πληρούνται οι προϋποθέσεις για την αφαίρεση των πλεονεκτημάτων του συστήματος γενικευμένων προτιμήσεων από το Μυανμάρ, των οποίων η χώρα αυτή είναι δικαιούχος 7
ότι τα συμπεράσματα της έρευνας αποτέλεσαν το αντικείμενο έκθεσης της επιτροπής γενικευμένων προτιμήσεων, σύμφωνα με το άρθρο 12 παράγραφος 1 του προαναφερθέντος κανονισμού (ΕΚ) αριθ. 3281/94 7
ότι ο συστηματικός και γενικευμένος χαρακτήρας των καταγγελόμενων πρακτικών δικαιολογεί την ολική αφαίρεση των πλεονεκτημάτων του συστήματος 7
ότι, υπό τις προϋποθέσεις αυτές, πρέπει να ανασταλεί η εφαρμογή των δασμολογικών προτιμήσεων στα βιομηχανικά προϊόντα καταγωγής Μυανμάρ για όσο διάστημα δεν αποδεικνύεται ότι η εν λόγω χώρα έθεσε τέρμα στις πρακτικές αυτές 7
ότι από αυτό το μέτρο πρέπει να εξαιρεθούν τα εμπορεύματα που βρίσκονται καθ' οδόν προς την Ευρωπαϊκή Κοινότητα, εφόσον η μεταφορά τους πραγματοποιήθηκε πριν από την ημερομηνία έναρξης του παρόντος κανονισμού,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Αφαιρείται προσωρινώς από την Ένωση του Μυανμάρ το εκ των κανονισμών (ΕΚ) αριθ. 3281/91 και (ΕΚ) αριθ. 1256/96 ευεργέτημα των δασμολογικών προτιμήσεων.
Άρθρο 2
Το Συμβούλιο τερματίζει, με ειδική πλειοψηφία προτάσει της Επιτροπής, την εφαρμογή του παρόντος κανονισμού αν λάβει έκθεση της Επιτροπής περί των καταναγκαστικών έργων στο Μυανμάρ, διά της οποίας θα καταδεικνύεται ότι οι πρακτικές που διαλαμβάνονται στο άρθρο 9 παράγραφος 1 πρώτο εδάφιο του κανονισμού (ΕΚ) αριθ. 3281/94 και στο άρθρο 9 παράγραφος 1 πρώτο εδάφιο του κανονισμού (ΕΚ) αριθ. 1256/96, που προκάλεσαν την αναστολή της συμμετοχής στο σύστημα γενικευμένων προτιμήσεων, έπαυσαν.
Άρθρο 3
Ο παρών κανονισμός αρχίζει να ισχύει την έβδομη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 659/97 ΤΗΣ ΕΠΙΤΡΟΠΗΣ της 16ης Απριλίου 1997 σχετικά με λεπτομέρειες εφαρμογής του κανονισμού (ΕΚ) αριθ. 2200/96 του Συμβουλίου όσον αφορά το καθεστώς παρεμβάσεων στον τομέα των οπωροκηπευτικών
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 2200/96 του Συμβουλίου, της 28ης Οκτωβρίου 1996, για την κοινή οργάνωση των αγορών στον τομέα των οπωροκηπευτικών (1), και ιδίως το άρθρο 30 παράγραφος 6 και τα άρθρα 48 και 57,
Εκτιμώντας: ότι ο τίτλος IV του κανονισμού (ΕΚ) αριθ. 2200/96 καθορίζει το καθεστώς παρεμβάσεων για τα προϊόντα τα οποία αναφέρονται στο άρθρο 1 παράγραφος 2 7 ότι πρέπει, επομένως, να καθοριστούν οι λεπτομέρειες εφαρμογής των διατάξεων αυτών 7
ότι, όσον αφορά τα προϊόντα, οι όροι «δεν έχουν εκτεθεί προς πώληση» και «αποσύρονται από την αγορά» πρέπει να εξομοιωθούν μεταξύ τους και να περιληφθούν μέσα στον ίδιο ορισμό 7 ότι πρέπει, επίσης, να διευκρινιστεί ότι για τα προϊόντα τα οποία αποσύρονται από την αγορά, οι διατάξεις σε θέματα υποχρέωσης συσκευασίας δεν εφαρμόζονται 7
ότι είναι αναγκαίο να καθοριστούν οι περίοδοι εμπορίας για τα προϊόντα που αναφέρονται στο παράρτημα ΙΙ του κανονισμού (ΕΚ) αριθ. 2200/96 7
ότι πρέπει, προκειμένου να εφαρμοστούν τα προβλεπόμενα στα άρθρα 23 και 24 του κανονισμού (ΕΚ) αριθ. 2200/96 όρια, να προσδιοριστεί για ένα προϊόν η «ποσότητα που διατίθεται στο εμπόριο» από μία οργάνωση παραγωγών λαμβανομένης υπόψη της παραγωγής που πράγματι διετέθη από την εν λόγω οργάνωση παραγωγών, της παραγωγής που προέρχεται από άλλες οργανώσεις παραγωγών καθώς και της παραγωγής που προέρχεται από παραγωγούς οι οποίοι δεν είναι μέλη καμίας οργάνωσης παραγωγών 7
ότι το άρθρο 28 του κανονισμού (ΕΚ) αριθ. 2200/96 προβλέπει την υποχρέωση για τα κράτη μέλη να κοινοποιούν τις τιμές που διαπιστώνονται στις αντιπροσωπευτικές αγορές της παραγωγής για καθορισμένα προϊόντα και για ορισμένες περιόδους 7 ότι, συνεπώς, πρέπει να καταρτιστεί πίνακας των αγορών αυτών καθώς και πίνακας των αντιστοίχων προϊόντων 7
ότι το άρθρο 26 του κανονισμού (ΕΚ) αριθ. 2200/96 καθορίζει τις κοινοτικές αποζημιώσεις απόσυρσης για τα προϊόντα που αναφέρονται στο παράρτημα ΙΙ του εν λόγω κανονισμού 7 ότι είναι σκόπιμο να προβλεφθεί ένα σύστημα πληρωμών των αποζημιώσεων αυτών κατά τρόπο ώστε να τηρούνται ανά πάσα στιγμή τα προβλεπόμενα στο άρθρο 23 του κανονισμού (ΕΚ) αριθ. 2200/96 όρια 7
ότι, προκειμένου να αποφευχθούν οι παρατυπίες κατά την εφαρμογή του καθεστώτος και να διασφαλισθεί η διαφάνειά του, οι οργανώσεις παραγωγών πρέπει, προηγουμένως να κοινοποιούν κάθε ενέργεια απόσυρσης στις αρχές τις επιφορτισμένες με τον έλεγχο 7 ότι, ελλείψει της κοινοποίησης αυτής, η διάθεση του προϊόντος δεν μπορεί να πραγματοποιηθεί παρά μόνον αφού δοθεί άδεια από το κράτος μέλος 7 ότι, επιπλέον, πρέπει να θεσπισθεί ένα σύστημα κοινοποιήσεων τόσο για τις οργανώσεις παραγωγών όσο και για τα κράτη μέλη 7
ότι, για τους σκοπούς της εφαρμογής του άρθρου 25 του κανονισμού (ΕΚ) αριθ. 2200/96, πρέπει να καθορισθούν οι προθεσμίες παρουσίασης των μέτρων που λαμβάνουν τα κράτη μέλη για τη διασφάλιση του σεβασμού του περιβάλλοντος κατά τις ενέργειες απόσυρσης 7
ότι το άρθρο 30 παράγραφος 1 στοιχείο α) πρώτη, δεύτερη και τρίτη περίπτωση του κανονισμού (ΕΚ) αριθ. 2200/96 προβλέπει ότι τα οπωροκηπευτικά τα οποία έχουν αποσυρθεί από την αγορά σύμφωνα με τις διατάξεις του άρθρου 23 παράγραφος 1 του εν λόγω κανονισμού και τα οποία δεν έχουν πωληθεί, μπορούν να διανεμηθούν δωρεάν, τόσο εντός της Κοινότητας όσο και εκτός αυτής, ως ανθρωπιστική βοήθεια σε ορισμένες κατηγορίες κατοίκων που έχουν ιδιαίτερη ανάγκη μέσω των φιλανθρωπικών οργανώσεων 7 ότι είναι σκόπιμο να προβλεφθεί, για το σκοπό αυτό η προηγούμενη έγκριση των φιλανθρωπικών οργανώσεων 7
ότι πρέπει να καταργηθούν οι κανονισμοί (ΕΟΚ) αριθ. 3587/86 (3), όπως τροποποιήθηκε τελευταία από τον κανονισμό (ΕΚ) αριθ. 1363/95 (4), (ΕΟΚ) αριθ. 827/90 (5), όπως τροποποιήθηκε τελευταία από τον κανονισμό (ΕΚ) αριθ. 771/95 (6), (ΕΟΚ) αριθ. 2103/90 (7), όπως τροποποιήθηκε τελευταία από τον κανονισμό (ΕΚ) αριθ. 1363/95, (ΕΟΚ) αριθ. 2276/92 (8), όπως τροποποιήθηκε τελευταία από τον κανονισμό (ΕΚ) αριθ. 1363/95 και (ΕΚ) αριθ. 113/97 (9) της Επιτροπής, οι διατάξεις των οποίων κατέστησαν άνευ αντικειμένου ή θα αντικατασταθούν από τις διατάξεις του παρόντος κανονισμού 7
ότι τα μέτρα που προβλέπονται στον παρόντα κανονισμό είναι σύμφωνα με τη κοινή γνώμη της επιτροπής διαχείρισης νωπών οπωροκηπευτικών και της επιτροπής του Ευρωπαϊκού Γεωργικού Ταμείου Προσανατολισμού και Εγγυήσεων,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο παρών κανονισμός θεσπίζει τις λεπτομέρειες εφαρμογής του καθεστώτος παρέμβασης που αναφέρεται στον τίτλο IV του κανονισμού (ΕΚ) αριθ. 2200/96 και εφαρμόζεται στα προϊόντα που αναφέρονται στο άρθρο 1 παράγραφος 2 του εν λόγω κανονισμού.
Άρθρο 2
1. Για τους σκοπούς του παρόντος κανονισμού, με τους όρους προϊόντα «που αποσύρονται από την αγορά» και προϊόντα «που δεν εκτίθενται προς πώληση» νοούνται τα προϊόντα που δεν πωλήθηκαν μέσω μιας οργάνωσης παραγωγών, σύμφωνα με το καθεστώς παρέμβασης που προβλέπεται στον κανονισμό (ΕΚ) αριθ. 2200/96.
2. Τα προϊόντα που αποσύρονται από την αγορά πρέπει να είναι σύμφωνα με τους ισχύοντες κανόνες, εφόσον έχουν θεσπιστεί τέτοιοι κανόνες κατ' εφαρμογή του άρθρου 2 του κανονισμού (ΕΚ) αριθ. 2200/96. Εντούτοις, στην περίπτωση αυτή οι διατάξεις οι σχετικές με τα πρότυπα που αφορούν την συσκευασία και την σήμανση δεν εφαρμόζονται.
Άρθρο 3
1. Για κάθε προϊόν, η «ποσότητα που διατίθεται στο εμπόριο» μιας οργάνωσης παραγωγών, η οποία αναφέρεται στο άρθρο 23 παράγραφος 3 του κανονισμού (ΕΚ) αριθ. 2200/96, είναι το άθροισμα των ακόλουθων παραγωγών:
α) της παραγωγής των μελών που πράγματι πωλήθηκε, μέσω της σχετικής οργάνωσης παραγωγών ή μεταποιήθηκε από αυτήν 7
β) της παραγωγής των μελών της οργάνωσης παραγωγών που πωλείται απευθείας από τα μέλη της, υπό τους όρους που προβλέπονται στο άρθρο 11 παράγραφος 1 στοιχείο γ) σημείο 3 πρώτη και τέταρτη περίπτωση του κανονισμού (ΕΚ) αριθ. 2200/96 7
γ) της παραγωγής των μελών άλλων οργανώσεων παραγωγών που διατίθενται στο εμπόριο μέσω της σχετικής οργάνωσης παραγωγών υπό τους όρους που προβλέπονται στο άρθρο 11 παράγραφος 1 στοιχείο γ) σημείο 3 δεύτερη και τρίτη περίπτωση του κανονισμού (ΕΚ) αριθ. 2200/96.
Η ποσότητα που διατίθεται στο εμπόριο, η οποία αναφέρεται στο πρώτο εδάφιο, δεν περιλαμβάνει την παραγωγή που διατίθεται στο εμπόριο των μελών της οργάνωσης παραγωγών που έχουν δικαίωμα να πωλούν σύμφωνα με το άρθρο 11 παράγραφος 1 στοιχείο γ) σημείο 3 δευτερη και τρίτη περίπτωση του κανονισμού (ΕΚ) αριθ. 2200/96.
2. Η παραγωγή που διατίθεται στο εμπόριο, η οποία αναφέρεται στο άρθρο 23 παράγραφος 4 του κανονισμού (ΕΚ) αριθ. 2200/96, εξομοιούται με την ποσότητα που διατίθεται στο εμπόριο, όπως ορίζεται στην παράγραφο 1 του παρόντος άρθρου.
Άρθρο 4
Οι περίοδοι εμπορίας των προϊόντων που δικαιούνται κοινοτική αποζημίωση απόσυρσης, κατά την έννοια του άρθρου 23 παράγραφος 3 του κανονισμού (ΕΚ) αριθ. 2200/96, εμφαίνονται στο παράρτημα Ι του παρόντος κανονισμού.
Οι περίοδοι εμπορίας των προϊόντων που αναφέρονται στο άρθρο 1 παράγραφος 2 του κανονισμού (ΕΚ) αριθ. 2200/96, εκτός εκείνων που αναφέρονται στο πρώτο εδάφιο, διαρκούν από την 1η Ιανουαρίου έως τις 31 Δεκεμβρίου.
Άρθρο 5
2. Η αίτηση που αναφέρεται στην παράγραφο 1 αφορά τουλάχιστον περίοδο ενός μηνός 7 συνοδεύεται από δικαιολογητικά, τα οποία βεβαιώνουν την ποσότητα κάθε προϊόντος που διατίθεται στο εμπόριο και την ποσότητα κάθε προϊόντος που δεν εκτέθηκε προς πώληση από την οργάνωση παραγωγών και περιλαμβάνει λεπτομερή στοιχεία σχετικά:
α) με την παραγωγή των μελών που πράγματι πωλήθηκε από την οικεία οργάνωση παραγωγών ή μεταποιήθηκε από αυτήν 7
β) με την παραγωγή των μελών άλλων οργανώσεων παραγωγών, η οποία διατέθηκε στο εμπόριο μέσω της οικείας οργάνωσης παραγωγών, σύμφωνα με το άρθρο 11 παράγραφος 1 στοιχείο γ) σημείο 3 δεύτερη και τρίτη περίπτωση του κανονισμού (ΕΚ) αριθ. 2200/96 7
γ) με την παραγωγή που προσκομίστηκε από καθέναν από τους κατόχους εκμεταλλεύσεων που δεν είναι μέλη καμίας οργάνωσης παραγωγών βάσει των όρων του άρθρου 24 του κανονισμού (ΕΚ) αριθ. 2200/96.
3. Κατά την εξέταση κάθε αιτήσεως, τα κράτη μέλη ελέγχουν, για το σύνολο των ποσοτήτων που δεν εκτέθηκαν προς πώληση από την έναρξη της σχετικής περιόδου εμπορίας, την τήρηση των ορίων που προβλέπονται στα άρθρα 23 και 24 του κανονισμού (ΕΚ) αριθ. 2200/96. Σε περίπτωση υπερβάσεως, η κοινοτική αποζημίωση απόσυρσης καταβάλλεται μόνον εφόσον τηρούνται τα όρια αυτά, λαμβανομένων υπόψη των αποζημιώσεων που έχουν καταβληθεί. Οι πλεονασματικές ποσότητες λαμβάνονται υπόψη κατά την εξέταση της επόμενης αίτησης.
Άρθρο 6
Με την επιφύλαξη του άρθρου 22 του παρόντος κανονισμού, για την πληρωμή της αποζημίωσης των προϊόντων που δεν εμφαίνονται στο παράρτημα ΙΙ του κανονισμού (ΕΚ) αριθ. 2200/96 καθώς και για τη χορήγηση συμπληρωματικής κοινοτικής αποζημίωσης απόσυρσης που προβλέπεται από το άρθρο 15 παράγραφος 3 στοιχεία α) και β) του κανονισμού (ΕΚ) αριθ. 2200/96, εφαρμόζονται οι διατάξεις του κανονισμού (ΕΚ) αριθ. 411/97.
Άρθρο 7
1. Οι αντιπροσωπευτικές αγορές που αναφέρονται στο άρθρο 28 παράγραφος 1, του κανονισμού (ΕΚ) αριθ. 2200/96 είναι εκείνες που εμφαίνονται στο παράρτημα ΙΙ του παρόντος κανονισμού.
2. Τα κράτη μέλη ανακοινώνουν κάθε εβδομάδα στην Επιτροπή, μέσω ηλεκτρονικού ταχυδρομείου, για κάθε ημέρα αγοράς, τις καθημερινές τιμές παραγωγής που διαπιστώνονται στις αντιπροσωπευτικές αγορές για τα προϊόντα και κατά τη διάρκεια των περιόδων που εμφαίνονται στο παράρτημα ΙΙΙ. Η Επιτροπή διαβιβάζει τις πληροφορίες αυτές στα κράτη μέλη.
Άρθρο 8
1. Οι οργανώσεις παραγωγών ή οι ενώσεις τους κοινοποιούν κάθε ενέργεια απόσυρσης, 24 τουλάχιστον ώρες εκ των προτέρων, στις αρμόδιες εθνικές αρχές, παραθέτοντας ιδίως τον κατάλογο των προϊόντων που προορίζονται για παρέμβαση καθώς επίσης και την εκτιμώμενη ποσότητα για κάθε σχετικό προϊόν.
2. Οι οργανώσεις παραγωγών ή οι ενώσεις τους πληροφορούν τα κράτη μέλη, τα οποία, με τη σειρά τους, κοινοποιούν στην Επιτροπή:
α) την πρώτη ημέρα κάθε μηνός, τα διαθέσιμα αποθέματα για τα μήλα και τα αχλάδια 7
β) κατά την έναρξη της περιόδου εμπορίας, τη δήλωση των καλλιεργούμενων εκτάσεων ανά προϊόν και ενδεχομένως ανά ποικιλία,
Άρθρο 9
1. Πριν τις 10 κάθε μηνός, τα κράτη μέλη κοινοποιούν στην Επιτροπή, μέσω ηλεκτρονικού ταχυδρομείου, μία εκτίμηση των προϊόντων που δεν έχουν εκτεθεί προς πώληση κατά τον προηγούμενο μήνα, με ανάλυση ανά προϊόν.
2. Κατά το τέλος κάθε περιόδου εμπορίας, τα κράτη μέλη κοινοποιούν στην Επιτροπή, για κάθε σχετικό προϊόν, τις πληροφορίες που προβλέπονται στο παράρτημα IV 7 οι πληροφορίες αυτές διαβιβάζονται:
α) το αργότερο στις 30 Ιουνίου που έπεται κάθε περιόδου εμπορίας για τις τομάτες, τις μελιτζάνες, τα κουνουπίδια, τα βερύκοκα, τα ροδάκινα, τα νεκταρίνια, τα σταφύλια, τα πεπόνια και τα καρπούζια καθώς και για τα προϊόντα εκτός παραρτήματος ΙΙ του κανονισμού (ΕΚ) αριθ. 2200/96 7
β) το αργότερο στις 30 Νοεμβρίου που έπεται κάθε περιόδου εμπορίας για τα λεμόνια, τα αχλάδια, τα μήλα, τα σατσούμας, τις κλεμεντίνες και τα γλυκά πορτοκάλια.
3. Εάν τα κράτη μέλη δεν κοινοποιήσουν τις πληροφορίες που αναφέρονται στην παράγραφο 2 ή εάν οι κοινοποιηθείσες πληροφορίες εμφανίζονται ως εσφαλμένες λαμβανομένων υπόψη των αντικειμενικών στοιχείων που διαθέτει η Επιτροπή, η Επιτροπή μπορεί να αναστείλει την πληρωμή των προκαταβολών, έναντι της ανάληψης των δαπανών που αναφέρονται στο άρθρο 5 παράγραφος 2 στοιχείο α) του κανονισμού (ΕΟΚ) αριθ. 729/70 του Συμβουλίου (10), εν αναμονή της διαβίβασης των αναγκαίων πληροφοριών.
Άρθρο 10
Άρθρο 11
1. Τα προϊόντα που αποσύρονται από την αγορά κατά τη διάρκεια συγκεκριμένης περιόδου εμπορίας, μπορούν να τεθούν στη διάθεση φιλανθρωπικών οργανώσεων αναγνωρισμένων από τα κράτη μέλη με σκοπό τη δωρεάν διανομή τους σύμφωνα με τις διατάξεις που προβλέπονται στο άρθρο 30 παράγραφος 1 στοιχείο α) πρώτη και τρίτη περίπτωση του κανονισμού (ΕΚ) αριθ. 2200/96.
2. Προκειμένου να μπορούν να τύχουν αναγνώρισης, οι φιλανθρωπικές οργανώσεις αναλαμβάνουν:
α) να τηρούν τις διατάξεις του παρόντος κανονισμού 7
β) να τηρούν ειδικά λογιστικά βιβλία για τις σχετικές ενέργειες 7
γ) να υπόκεινται στους ελέγχους που προβλέπονται από την κοινοτική νομοθεσία.
3. Τα κράτη μέλη αναγνωρίζουν φιλανθρωπικές οργανώσεις τουλάχιστον σε μία από τις ακόλουθες κατηγορίες:
α) φιλανθρωπικές οργανώσεις οι οποίες έχουν εξουσιοδοτηθεί να διανέμουν στην επικράτεια του κράτους μέλους προϊόντα που έχουν αποσυρθεί από αυτό 7
Τα κράτη μέλη κοινοποιούν στην Επιτροπή τους καταλόγους των αναγνωρισμένων φιλανθρωπικών οργανώσεων που αναφέρονται στο πρώτο εδάφιο στοιχεία β) και γ) και η Επιτροπή εξασφαλίζει τη δημοσίευσή τους στην Επίσημη Εφημερίδα των Ευρωπαϊκών Κοινοτήτων, σειρά C.
Άρθρο 12
Τα ιδρύματα που αναφέρονται στο άρθρο 30 παράγραφος 1 στοιχείο α) δεύτερη περίπτωση του κανονισμού (ΕΚ) αριθ. 2200/96, τα οποία ορίζονται από τα κράτη μέλη, πρέπει να τηρούν τους όρους που προβλέπονται στο άρθρο 11 παράγραφος 2 του παρόντος κανονισμού.
Άρθρο 13
Τα κράτη μέλη λαμβάνουν τα αναγκαία μέτρα προκειμένου να διευκολύνουν τις επαφές και τις ενέργειες μεταξύ των ενδιαφερομένων οργανώσεων παραγωγών και των αναγνωρισμένων φιλανθρωπικών οργανώσεων σύμφωνα με το άρθρο 11 παράγραφος 2.
Στο τέλος κάθε περιόδου, τα κράτη μέλη διαβιβάζουν στην Επιτροπή τις πληροφορίες που εμφαίνονται στο παράρτημα VI σχετικά με τις ενέργειες δωρεάν διανομής.
Άρθρο 14
1. Η δωρεάν διανομή εκτός της Κοινότητας στο πλαίσιο ανθρωπιστικής βοήθειας διενεργείται από τις φιλανθρωπικές οργανώσεις που αναφέρονται στο άρθρο 11 παράγραφος 3 στοιχείο γ), σύμφωνα με το παρόν άρθρο παράγραφοι 2 και 3.
2. Τα αποστελλόμενα προϊόντα δεν δικαιούνται επιστροφών κατά εξαγωγή. Το τελωνειακό έγγραφο εξαγωγής, ο τίτλος διαμετακόμισης και το έγγραφο Τ 5 που ενδεχομένως εκδίδεται, συμπληρώνεται με την ένδειξη «χωρίς πληρωμή επιστροφής».
Άρθρο 15
1. Τα έξοδα μεταφοράς που έχουν σχέση με τις ενέργειες δωρεάν διανομής όλων των προϊόντων που αποσύρονται από την αγορά αναλαμβάνονται στο πλαίσιο του Ευρωπαϊκού Γεωργικού Ταμείου Προσανατολισμού και Εγγυήσεων (εφεξής ΕΓΤΠΕ), τμήμα Εγγυήσεων, με βάση τα κατ' αποκοπή ποσά που προκύπτουν ανάλογα με την απόφαση μεταξύ του σημείου απόσυρσης και του τόπου παράδοσης, τα οποία προβλέπονται στο παράρτημα V.
Σε περίπτωση δωρεάν διανομής εκτός της Κοινότητας, τα κατ' αποκοπή ποσά που προβλέπονται στο παράρτημα V, καλύπτουν την απόσταση μεταξύ του σημείου απόσυρσης και το σημείου εξόδου από την Κοινότητα.
2. Τα έξοδα μεταφοράς καταβάλλονται στον αποστολέα που ανέλαβε πράγματι το οικονομικό βάρος της σχετικής μεταφοράς.
Η πληρωμή των ποσών αυτών υπόκεινται στην υποβολή δικαιολογητικών, τα οποία πιστοποιούν ιδίως:
- την ονομασία των δικαιούχων οργανισμών,
- την ποσότητα των σχετικών προϊόντων,
- την ανάληψη από την φιλανθρωπική οργάνωση,
- τα στοιχεία των μέσων μεταφοράς που χρησιμοποιήθηκαν.
Άρθρο 16
1. Στην περίπτωση των μήλων και των εσπεριδοειδών που αποσύρονται από την αγορά, τα έξοδα διαλογής και συσκευασίας που συνδέονται με την δωρεάν διανομή αναλαμβάνονται από το ΕΓΤΠΕ, τμήμα Εγγυήσεων, μέχρι το όριο του ποσού που εμφαίνεται στο παράρτημα V σημείο 2, εφόσον η δωρεάν διανομή διενεργείται στο πλαίσιο συμβατικής συμφωνίας μεταξύ των σχετικών οργανώσεων παραγωγών και των φιλανθρωπικών οργανώσεων.
2. Για τους σκοπούς της παραγράφου 1, οι οργανώσεις παραγωγών συνάπτουν, κατά την έναρξη της περιόδου εμπορίας, συμβατικές συμφωνίες με τις φιλανθρωπικές οργανώσεις που είναι αναγνωρισμένες σύμφωνα με το άρθρο 11 παράγραφοι 2 και 3 και τις κοινοποιούν στις αρμόδιες εθνικές αρχές αμέσως μετά τη σύναψή τους. Οι εν λόγω αρχές μπορούν να ορίσουν προθεσμία για τη σύναψη των εν λόγω συμφωνιών.
3. Οι συμφωνίες αυτές συνάπτονται με την επιφάλαξη της ύπαρξης αποσυρθέντων προϊόντων από την αγορά. Οι ποσότητες που εμφαίνονται στις συμφωνίες μπορούν να αυξηθούν κατά τη διάρκεια της περιόδου εμπορίας ανάλογα με την κατάσταση της αγοράς.
4. Οι συμφωνίες συνάπτονται για μία και μόνο περίοδο εμπορίας κατά την έννοια του κανονισμού (ΕΚ) αριθ. 2200/96, και προσδιορίζουν:
- την πιθανή ποσότητα που πρόκειται να διανεμηθεί για κάθε προϊόν,
- τις λεπτομέρειες της προβλεπόμενης μεταφοράς,
- τον προβλεπόμενο ρυθμό παράδοσης,
- τον τόπο διάθεσης που συμφωνήθηκε,
- την υποχρέωση για την οργάνωση παραγωγών να διαθέσουν προϊόντα που έχουν προηγουμένως υποστεί διαλογή και έχουν συσκευασθεί σε συσκευασίες βάρους τουλάχιστον των 25 χιλιογράμμων,
- τον υπολογισμό των δικαιούχων ανά διοικητική μονάδα.
5. Τα κράτη μέλη διαβιβάζουν στην Επιτροπή, το αργότερο ένα μήνα μετά τη σύναψη των συμφωνιών, τις πληροφορίες που αναφέρονται στην παράγραφο 4.
6. Τα έξοδα διαλογής και συσκευασίας καταβάλλονται στις οργανώσεις παραγωγών που διενέργησαν τις εργασίες διαλογής και συσκευασίας και υπόκεινται στην υποβολή δικαιολογητικών, τα οποία πιστοποιούν ιδίως:
- την ονομασία των δικαιούχων οργανισμών,
- την ποσότητα των σχετικών προϊόντων,
- τις πραγματικές δαπάνες διαλογής και συσκευασίας
- την ανάληψη από τη φιλανθρωπική οργάνωση.
Άρθρο 17
1. Τα κράτη μέλη λαμβάνουν όλα τα αναγκαία μέτρα προκειμένου να εξασφαλίσουν την τήρηση των διατάξεων του τίτλου IV του κανονισμού (ΕΚ) αριθ. 2200/96, και ιδίως τα προβλεπόμενα στο παρόν άρθρο παράγραφοι 2, 3 και 4.
2. Τα κράτη μέλη πραγματοποιούν φυσικούς ελέγχους και ελέγχους των εγγράφων των ενεργειών απόσυρσης όλων των οργανώσεων παραγωγών μία φορά τουλάχιστον κατά τη διάρκεια της περιόδου εμπορίας. Οι έλεγχοι αυτοί αφορούν, για κάθε προϊόν, το 20 % τουλάχιστον της συνολικής αποσυρθείσας ποσότητας.
Ελέγχουν, επιπλέον, εάν τα προϊόντα που δεν έχουν διατεθεί για πώληση είναι σύμφωνα με τους ισχύοντες κανόνες, εφόσον έχουν θεσπιστεί τέτοιοι κανόνες κατ' εφαρμογή του άρθρου 2 παράγραφος 2 του κανονισμού (ΕΚ) αριθ. 2200/96.
Σε περίπτωση εφαρμογής του άρθρου 30 παράγραφος 2 του κανονισμού (ΕΚ) αριθ. 2200/96, τα κράτη μέλη ελέγχουν το σύνολο των αποσυρθέντων ποσοτήτων.
3. Τα κράτη μέλη πραγματοποιούν ελέγχους των εγγράφων των ενεργειών παρέμβασης, κατά τρόπον ώστε να διαπιστώνεται η ορθή λογιστική διαχείριση και η αποτελεσματική επαλήθευση της τήρησης των όρων για την πληρωμή των αιτήσεων πληρωμής της κοινοτικής αποζημίωσης απόσυρσης ή χρηματοδότησης του επιχειρησιακού ταμείου που αναφέρεται στο άρθρο 15 παράγραφος 1 του κανονισμού (ΕΚ) αριθ. 2200/96.
Οι έλεγχοι πραγματοποιούνται για κάθε οργάνωση παραγωγών μία φορά τουλάχιστον για κάθε περίοδο εμπορίας και αφορούν τουλάχιστον, για κάθε προϊόν, το 10 % των αιτήσεων πληρωμής.
4. Σε περίπτωση κατά την οποία διαπιστώνονται από τους ελέγχους σημαντικές παρατυπίες, οι αρμόδιες αρχές διενεργούν συμπληρωματικούς ελέγχους για τη σχετική περίοδο εμπορίας και αυξάνουν τη συχνότητα των ελέγχων κατά τη διάρκεια της επόμενης περιόδου.
Άρθρο 18
α) την ομαλή εξέλιξη των εν λόγω ενεργειών 7
β) την τελική χρήση των προϊόντων από τις φιλανθρωπικές οργανώσεις, ιδίως απαιτώντας από αυτές πιστοποιητικό ανάληψης που πιστοποιεί τη χρήση των προϊόντων 7
γ) την τελική χρήση των προϊόντων.
2. Για τους σκοπούς της παραγράφου 1, διενεργούνται φυσικοί έλεγχοι και έλεγχοι επί των εγγράφων και αφορούν τόσο τις οργανώσεις παραγωγών όσο και τις σχετικές φιλανθρωπικές οργανώσεις. Μπορούν να διενεργούνται σε τυχαία βάση και αφορούν, για κάθε περίοδο εμπορίας, το 10 % τουλάχιστον των διανεμημένων ποσοτήτων.
3. Όσον αφορά τη διανομή στο εσωτερικό της Κοινότητας και με την επιφύλαξη των διατάξεων του άρθρου 39 του κανονισμού (ΕΚ) αριθ. 2200/96, οι έλεγχοι της χρήσης και του τελικού προορισμού των προϊόντων διενεργούνται από τις αρμόδιες αρχές του κράτους μέλους στο έδαφος του οποίου διενεργήθηκε η δωρεάν διανομή.
4. Μετά από αίτηση του κράτους μέλους, η Επιτροπή το υποστηρίζει κατά την διενέργεια του ελέγχου των ενεργειών δωρεάν διανομής που πραγματοποιούνται εκτός Κοινότητας.
Άρθρο 19
1. Ο δικαιούχος της κοινοτικής αποζημίωσης απόσυρσης, ή της χρηματοδότησης του επιχειρησιακού ταμείου, υποχρεούται να επιστρέψει εις διπλούν τα αχρεωστήτως καταβληθέντα ποσά, προσαυξημένα κατά τον τόκο που υπολογίζεται για το χρονικό διάστημα που διέρρευσε μεταξύ της πληρωμής και της εξόφλησης από το δικαιούχο, εάν σε περίπτωση ελέγχου ο οποίος διενεργείται σύμφωνα με το άρθρο 17, προκύπτει ότι:
α) τα προϊόντα, τα οποία δεν διατέθηκαν για πώληση, δεν τηρούν τις σχετικές διατάξεις των κανόνων που αναφέρονται στο άρθρο 2 του κανονισμού (ΕΚ) αριθ. 2200/96 7
β) τα προϊόντα, τα οποία δεν διατέθηκαν για πώληση, δεν διατέθηκαν σύμφωνα με το άρθρο 30 του κανονισμού (ΕΚ) αριθ. 2200/96 7
γ) η διάθεση των προϊόντων, τα οποία δεν διατέθηκαν για πώληση, προκαλεί σοβαρή ζημία στο περιβάλλον.
2. Τα ανακτηθέντα ποσά καθώς και οι τόκοι καταβάλλονται στον αρμόδιο οργανισμό πληρωμής και αφαιρούνται από τις δαπάνες που χρηματοδοτούνται από το ΕΓΤΠΕ.
3. Σε περίπτωση ψευδούς δηλώσεως, η οποία έγινε εκ προθέσεως ή εκ βαρείας αμέλειας, η οικεία οργάνωση παραγωγών αποκλείεται από το ευεργέτημα της κοινοτικής αποζημίωσης απόσυρσης κατά τη διάρκεια της περιόδου που έπεται εκείνης για την οποία διαπιστώθηκε η παρατυπία.
Άρθρο 20
1. Όταν διαπιστώνονται παρατυπίες κατά τους ελέγχους που διενεργούνται σύμφωνα με το άρθρο 18, οι οποίες είναι καταλογιστέες στις οργανώσεις παραγωγών, στις αναγνωρισμένες φιλανθρωπικές οργανώσεις ή στα ιδρύματα που αναφέρονται στα άρθρα 11 και 12, εφαρμόζονται οι διατάξεις του παρόντος άρθρου παράγραφοι 2 έως 7.
2. Ανακαλείται η αναγνώριση της φιλανθρωπικής οργάνωσης που αναφέρεται στο άρθρο 11 παράγραφος 2. Η ανάκληση αυτή πραγματοποιείται αμέσως, διαρκεί μία τουλάχιστον περίοδο εμπορίας και παρατείνεται ανάλογα με την σοβαρότητα της παρατυπίας.
3. Τα ιδρύματα που αναφέρονται στο άρθρο 12 δεν είναι επιλέξιμα ως δικαιούχοι ενεργειών δωρεάν διανομής για την επόμενη περίοδο εμπορίας.
4. Η φιλανθρωπική οργάνωση ή το ίδρυμα που είναι δικαιούχος του αποσυρόμενου από την αγορά προϊόντος υποχρεούται να επιστρέψει την αξία των προϊόντων που τέθηκαν στη διάθεσή του προσαυξημένη με τόκο που υπολογίζεται με βάση το χρονικό διάστημα που διέρρευσε μεταξύ της παραλαβής του προϊόντος και της επιστροφής εκ μέρους του δικαιούχου.
Ο αποστολέας, ο οποίος ανέλαβε τις δαπάνες της εν λόγω μεταφοράς, οι οποίες αναφέρονται στο άρθρο 15 υποχρεούται να επιστρέψει στο διπλάσιο τα εισπραχθέντα ποσά για έξοδα μεταφοράς προσαυξημένα με τόκο που υπολογίζεται με βάση την προθεσμία που διέρρευσε μεταξύ της πληρωμής και της επιστροφής εκ μέρους του δικαιούχου.
6. Το επιτόκιο των τόκων είναι εκείνο που εφαρμόζεται από το Ευρωπαϊκό Νομισματικό Ίδρυμα για τις πράξεις του σε Ecu, και δημοσιεύεται στην Επίσημη Εφημερίδα των Ευρωπαϊκών Κοινοτήτων, σειρά C, το οποίο ισχύει κατά την ημερομηνία της αχρεωστήτως καταβληθείσας πληρωμής προσαυξημένο κατά τρεις εκατοστιαίες μονάδες.
7. Τα ανακτηθέντα ποσά καθώς και οι τόκοι καταβάλλονται στον αρμόδιο οργανισμό πληρωμής και αφαιρούνται από τις δαπάνες που χρηματοδοτούνται από το ΕΓΤΠΕ.
Άρθρο 21
Άρθρο 22
Για το έτος 1997, οι οργανώσεις παραγωγών που έχουν υποβάλει για έγκριση σχέδια επιχειρηματικού προγράμματος σύμφωνα με το άρθρο 3 ή 15 του κανονισμού (ΕΚ) αριθ. 411/97, επιτρέπεται να χορηγούν, με δική τους ευθύνη, συμπληρωματική κοινοτική αποζημίωση απόσυρσης σύμφωνα με το άρθρο 15 παράγραφος 3 στοιχείο γ) του κανονισμού (ΕΚ) αριθ. 2200/96.
Άρθρο 23
Οι κανονισμοί (ΕΟΚ) αριθ. 3587/86, (ΕΟΚ) αριθ. 2103/90, (ΕΟΚ) αριθ. 827/90, (ΕΟΚ) αριθ. 2276/92 και (ΕΚ) αριθ. 113/97 καταργούνται.
Άρθρο 24
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 888/97 ΤΗΣ ΕΠΙΤΡΟΠΗΣ της 16ης Μαΐου 1997 για τροποποίηση ορισμένων διατάξεων των καθορισθέντων για τα νωπά οπωροκηπευτικά προδιαγραφών
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 2200/96 του Συμβουλίου, της 28ης Οκτωβρίου 1996, για την κοινή οργάνωση της αγοράς στον τομέα των οπωροκηπευτικών (1), και ιδίως το άρθρο 2 παράγραφος 2 και το άρθρο 10,
Εκτιμώντας: ότι το άρθρο 2 του κανονισμού (ΕΚ) αριθ. 2200/96 ορίζει ότι, κατά τη θέσπιση των προδιαγραφών για τα νωπά οπωροκηπευτικά, η Κοινότητα λαμβάνει υπόψη της τις διεθνείς προδιαγραφές της Οικονομικής Επιτροπής για την Ευρώπη των Ηνωμένων Εθνών 7
ότι οι κοινοτικές προδιαγραφές για τα νωπά οπωροκηπευτικά συναντώνται σε πολλές κοινοτικές διατάξεις 7 ότι θα πρέπει να εναρμονιστούν ορισμένες από τις διατάξεις αυτές προκειμένου να διασφαλιστεί η ενιαία εφαρμογή των εν λόγω προδιαγραφών και ο έλεγχος συμβατότητάς των 7
ότι οι ορισθείσες διεθνείς προδιαγραφές για τα νωπά οπωροκηπευτικά από την Οικονομική Επιτροπή για την Ευρώπη προσδιορίζει σαφώς τον τρόπο ένδειξης επί της συσκευασίας της ταυτότητας του κατασκευαστή και του αποστολέα 7 ότι θα πρέπει, για λόγους ιδίως νομικής διαφάνειας, να περιληφθούν οι διεθνείς αυτές διατάξεις σε όλες τις κοινοτικές προδιαγραφές για τα νωπά οπωροκηπευτικά 7
ότι οι κανονισμοί για τον προσδιορισμό των προδιαγραφών για τις αγκινάρες, τα νωπά φασόλια, τα μπιζέλια, τα λάχανα και τα σκόρδα δεν περιέχουν διατάξεις σχετικές με την ένδειξη της χώρας προέλευσης επί της συσκευασίας 7 ότι είναι σκόπιμο να θεσπισθούν διατάξεις για το σκοπό αυτό όπως αυτές οι οποίες περιλαμβάνονται στις ισχύουσες διεθνείς προδιαγραφές 7
ότι μία κατηγορία ΙΙΙ καθορίστηκε από τους κανονισμούς για τον καθορισμό των προδιαγραφών για τα πράσα, τις μελιτζάνες, τα κολοκυθάκια, τις τομάτες, τα κρεμύδια, τις πικραλίδες, τα κεράσια, τις φράουλες, τα λάχανα Βρυξελλών, τα επιτραπέζια σταφύλια, τα μαρούλια τα στενόφυλλα και τα πλατύφυλλα ραδίκια, τα αγγούρια, τα εσπεριδοειδή και τα επιτραπέζια μήλα και αχλάδια 7 ότι η κατηγορία αυτή ΙΙΙ δεν εφαρμόζεται παρά μόνο σε εξαιρετικές περιπτώσεις και ότι έχει χάσει τη σημασία της για τον τομέα των νωπών οπωροκηπευτικών 7 ότι οι διεθνείς προδιαγραφές αγνοούν μιά τέτοιου είδους κατηγορία και ότι θα πρέπει, για λόγους απλοποίησης, να καταργηθεί από τις κοινοτικές προδιαγραφές 7
ότι ο κανονισμός αριθ. 211/66/ΕΟΚ του Συμβουλίου, της 14ης Δεκεμβρίου 1966, περί προσθήκης μιάς συμπληρωματικής ποιοτικής κατηγορίας στις κοινές ποιοτικές προδιαγραφές για ορισμένα οπωροκηπευτικά (2), όπως τροποποιήθηκε τελευταία από τον κανονισμό (ΕΟΚ) αριθ. 3596/90 της Επιτροπής (3), όρισε επίσης μία κατηγορία ΙΙΙ για τα λάχανα 7 ότι είναι σκόπιμο, για τους λόγους που αναφέρονται παραπάνω να καταργηθεί ο κανονισμός αριθ. 211/66/ΕΟΚ 7
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής διαχείρισης οπωροκηπευτικών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
α) των κανονισμών οι οποίοι αναφέρονται στο παράρτημα Ι, τροποποιούνται ως εξής:
Το κείμενο του σημείου «Α. Πιστοποίηση ή αναγνώριση» αντικαθίσταται από το ακόλουθο κείμενο:
«Συσκευαστής ή/και αποστολέας: Όνομα και διεύθυνση ή συμβολική πιστοποίηση (αναγνώριση) η οποία εκδίδεται ή αναγνωρίζεται από μία επίσημη υπηρεσία. Ωστόσο, όταν χρησιμοποιείται ένας κωδικός (συμβολική αναγνώριση) ή ένδειξη "συσκευαστής ή/και αποστολέας (ή μία ισοδύναμη συντομογραφία)" πρέπει να εμφαίνεται δίπλα στον κωδικό αυτό (συμβολική αναγνώριση).»
β) των κανονισμών οι οποίοι αναφέρονται στο παράρτημα ΙΙ, τροποποιούνται ως εξής:
Το κείμενο του σημείου «Γ. Προέλευση του προϊόντος» αντικαθίσταται από το ακόλουθο κείμενο:
«Χώρα προέλευσης και ενδεχομένως, περιοχή παραγωγής ή εθνική, περιφερειακή ή τοπική ονομασία.»
2. Στους κανονισμούς που αναφέρονται στο παράρτημα ΙΙΙ κάθε αναφορά στην κατηγορία ΙΙΙ καταργείται.
3. Ο κανονισμός αριθ. 211/66/ΕΟΚ καταργείται.
Άρθρο 2
Ο παρών κανονισμός αρχίζει να ισχύει την 1η Ιουλίου 1997.
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος.
ΚΑΝΟΝΙΣΜΟΣ (ΕΚ) αριθ. 1054/97 ΤΗΣ ΕΠΙΤΡΟΠΗΣ της 11ης Ιουνίου 1997 για κατάταξη εμπορευμάτων στη συνδυασμένη ονοματολογία
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2658/87 του Συμβουλίου, της 23ης Ιουλίου 1987, για τη δασμολογική και στατιστική ονοματολογία και για το κοινό δασμολόγιο (1), όπως τροποποιήθηκε τελευταία από τον κανονισμό (ΕΚ) αριθ. 866/97 (2), και ιδίως το άρθρο 9,
Εκτιμώντας: ότι, για να εξασφαλιστεί η ομοιόμορφη εφαρμογή της συνδυασμένης ονοματολογίας που παρατίθεται στο παράρτημα του προαναφερθέντος κανονισμού, πρέπει να αποφασιστούν χωρίς καθυστέρηση οι διατάξεις για την κατάταξη του εμπορεύματος που αναφέρεται στο παράρτημα 7
ότι ο κανονισμός (ΕΟΚ) αριθ. 2658/87 έχει καθορίσει τους γενικούς κανόνες για την ερμηνεία της συνδυασμένης ονοματολογίας 7 ότι οι κανόνες αυτοί εφαρμόζονται επίσης σε κάθε άλλη ονοματολογία που την περιλαμβάνει, έστω και εν μέρει ή με την προσθήκη, ενδεχομένως, υποδιαιρέσεων, η οποία έχει συνταχθεί από ειδικούς κοινοτικούς νομοθετικούς κανόνες ενόψει της εφαρμογής δασμολογικών ή άλλων μέτρων στο πλαίσιο των εμπορικών ανταλλαγών 7
ότι, κατ' εφαρμογή των εν λόγω γενικών κανόνων, το εμπόρευμα που περιγράφεται στη στήλη 1 του πίνακα του παραρτήματος του παρόντος κανονισμού πρέπει να καταταγεί στον αντίστοιχο κανονισμό που σημειώνεται στη στήλη 2 βάσει των αιτιολογιών που αναφέρονται στη στήλη 3 7
ότι είναι σκόπιμο, υπό την επιφύλαξη των μέτρων που ισχύουν στην Κοινότητα σχετικά με τα συστήματα διπλού ελέγχου και εκείνα της εκ των προτέρων και εκ των υστέρων κοινοτικής επιτήρησης των υφαντουργικών προϊόντων κατά την εισαγωγή στην Κοινότητα, οι δεσμευτικές δασμολογικές πληροφορίες οι οποίες παρέχονται από τις τελωνειακές αρχές των κρατών μελών σχετικά με την κατάταξη των εμπορευμάτων στην τελωνειακή ονοματολογία και δεν είναι σύμφωνες με τον παρόντα κανονισμό, να μπορούν να συνεχίσουν να αποτελούν αντικείμενο επίκλησης από τον κάτοχό τους για μια περίοδο εξήντα ημερών σύμφωνα με τις διατάξεις του άρθρου 12 παράγραφος 6, του κανονισμού (ΕΟΚ) αριθ. 2913/92 του Συμβουλίου, της 12 Οκτωβρίου 1992, περί θεσπίσεως του κοινοτικού τελωνειακού κώδικα (3), όπως τροποποιήθηκε τελευταία από τον κανονισμό (ΕΚ) αριθ. 82/97 (4) 7
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη του τμήματος δασμολογικής και στατιστικής ονοματολογίας της Επιτροπής Τελωνειακού Κώδικα,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το εμπόρευμα που περιγράφεται στη στήλη 1 του προσαρτημένου πίνακα του παραρτήματος κατατάσσεται στη συνδυασμένη ονοματολογία στον αντίστοιχο κωδικό ΣΟ που σημειώνεται στη στήλη 2 του εν λόγω πίνακα.
Άρθρο 2
Υπό την επιφύλαξη των μέτρων που ισχύουν στην Κοινότητα σχετικά με το σύστημα διπλού ελέγχου και εκείνα της εκ των προτέρων και εκ των υστέρων κοινοτικής επιτήρησης των υφαντουργικών προϊόντων κατά την εισαγωγή στην Κοινότητα, οι δεσμευτικές δασμολογικές πληροφορίες που παρέχονται από τις τελωνειακές αρχές των κρατών μελών σχετικά με την κατάταξη των εμπορευμάτων στην τελωνειακή ονοματολογία και δεν είναι πλέον σύμφωνες με τον παρόντα κανονισμό, μπορούν να συνεχίσουν να αποτελούν αντικείμενο επίκλησης από τον κάτοχό τους, σύμφωνα με τις διατάξεις του άρθρου 12 παράγραφος 6, του κανονισμού (ΕΟΚ) αριθ. 2913/92, για μια περίοδο εξήντα ημερών.
Άρθρο 3
Ο παρών κανονισμός αρχίζει να ισχύει την εικοστή πρώτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 1059/97 ΤΗΣ ΕΠΙΤΡΟΠΗΣ της 11ης Ιουνίου 1997 για την προσαρμογή του ανώτατου ετήσιου επιπέδου αλιευτικής προσπάθειας για ορισμένες αλιευτικές μεθόδους
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 2027/95 του Συμβουλίου, της 15ης Ιουνίου 1995, για τη θέσπιση καθεστώτος διαχείρισης της αλιευτικής προσπάθειας αναφορικά με ορισμένες κοινοτικές ζώνες και αλιευτικούς πόρους (1), και ιδίως το άρθρο 4 δεύτερη περίπτωση,
Εκτιμώντας: ότι το άρθρο 4 δεύτερη περίπτωση του κανονισμού (ΕΚ) αριθ. 2027/95 προβλέπει ότι η Επιτροπή, κατόπιν αιτήσεως ενός κράτους μέλους, λαμβάνει τα κατάλληλα μέτρα ούτως ώστε το εν λόγω κράτος μέλος να μπορεί να εκμεταλλεύεται τις ποσοστώσεις του σύμφωνα με τις διατάξεις του άρθρου 6 παράγραφος 2 τρίτο εδάφιο του κανονισμού (ΕΚ) αριθ. 685/95 του Συμβουλίου, της 27ης Μαρτίου 1995, σχετικά με τη διαχείριση της αλιευτικής προσπάθειας αναφορικά με ορισμένες κοινοτικές ζώνες και αλιευτικούς πόρους (2) 7
ότι η Ολλανδία ζήτησε από την Κοινότητα να προσαρμόσει το ανώτατο ετήσιο επίπεδο αλιευτικής προσπάθειας που έχει παραχωρηθεί στα σκάφη της για ορισμένες ποσοστώσεις που της έχουν παραχωρηθεί δυνάμει του κανονισμού (ΕΚ) αριθ. 390/97 του Συμβουλίου, της 20ής Δεκεμβρίου 1996, για τον καθορισμό για ορισμένα αποθέματα ή ομάδες αποθεμάτων των συνολικών επιτρεπόμενων αλιεύσεων για το 1997 καθώς επίσης και ορισμένων όρων υπό τους οποίους μπορούν να αλιεύονται (3), όπως τροποποιήθηκε τελευταία από τον κανονισμό (ΕΚ) αριθ. 711/97 (4) 7
ότι ο κανονισμός πρέπει να αρχίσει να ισχύει αμέσως ούτως ώστε οι Κάτω Χώρες να μπορέσουν να εκμεταλλευτούν τις ποσοστώσεις αλιεύσεών τους 7
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής διαχείρισης της αλιείας και της υδατοκαλλιέργειας,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το ανώτατο ετήσιο επίπεδο αλιευτικής προσπάθειας για την αλιεία με ελκόμενα εργαλεία για βαθύβια είδη για το Βασίλειο των Κάτω Χωρών που αναφέρεται στο παράρτημα Ι του κανονισμού (ΕΚ) αριθ. 2027/95 προσαρμόζεται σύμφωνα με το παράρτημα.
Άρθρο 2
Ο παρών κανονισμός αρχίζει να ισχύει την επόμενη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 1365/97 ΤΗΣ ΕΠΙΤΡΟΠΗΣ της 16ης Ιουλίου 1997 για τροποποίηση του κανονισμού (ΕΚ) αριθ. 716/96 για τη θέσπιση έκτακτων μέτρων στήριξης της αγοράς βοείου κρέατος στο Ηνωμένο Βασίλειο
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 805/68 του Συμβουλίου, της 27ης Ιουνίου 1968, περί κοινής οργανώσεως αγοράς στον τομέα του βοείου κρέατος (1), όπως τροποποιήθηκε τελευταία από τον κανονισμό (ΕΚ) αριθ. 2222/96 (2), και ιδίως το άρθρο 23,
Εκτιμώντας: ότι ο κανονισμός (ΕΚ) αριθ. 716/96 της Επιτροπής (3), όπως τροποποιήθηκε τελευταία από τον κανονισμό (ΕΚ) αριθ. 2423/96 (4), προβλέπει έκτακτα μέτρα στήριξης της αγοράς του βοείου κρέατος στο Ηνωμένο Βασίλειο, επιτρέποντας ιδίως στους παραγωγούς να πληρώνονται με 0,9 Ecu ανά χιλιόγραμμα ζωντανού βάρους για τα ζώα που σφάζονται στο πλαίσιο του προγράμματος που έχει θεσπισθεί από τον κανονισμό 7 ότι μετά την εξέλιξη των τιμών της αγοράς στο Ηνωμένο Βασίλειο, πρέπει να προσαρμοσθεί το ποσό αυτό για τις αγελάδες προβλέποντας συγχρόνως ένα ανώτατο βάρος για τα ζώα που επωφελούνται του εν λόγω καθεστώτος 7 ότι το ανώτατο βάρος πρέπει να καθοριστεί λαμβάνοντας υπόψη το μέσο βάρος των αγελάδων 7 ότι κατά συνέπεια, πρέπει να προσαρμοσθεί και η συμμετοχή της Κοινότητας εκφρασμένη σε Ecu ανά ζώο 7
ότι η επιτροπή διαχείρισης βοείου κρέατος δεν διετύπωσε γνώμη εντός της προθεσμίας που όρισε ο πρόεδρός της,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
1. Η τιμή που καταβάλλεται στους παραγωγούς ή στους εκπροσώπους τους από την αρμόδια αρχή του Ηνωμένου Βασιλείου σύμφωνα με το άρθρο 1 παράγραφος 1, ισούται με:
- 0,8 Ecu ανά χιλιόγραμμο ζωντανού βάρους για τις αγελάδες,
- 0,9 Ecu ανά χιλιόγραμμο ζωντανού βάρους για τα άλλα ζώα.
Δεν γίνεται καμία πληρωμή για βάρος άνω των 560 χιλιογράμμων ζωντανού βάρους, το οποίο ενδεχομένως υπολογίζεται με εφαρμογή των συντελεστών που αναφέρονται στην παράγραφο 2.
2. Εντούτοις, όταν είναι αναγκαίο να ζυγίζεται το εν λόγω ζώο μετά τη σφαγή, ούτως ώστε να υπολογίζεται ποιο θα ήταν το αντίστοιχο ζων βάρος, το βάρος σφαγίου μετά από την αφαίμαξη και την αφαίρεση της δοράς, της κεφαλής, των ποδιών και των εντοσθίων, πρέπει να πολλαπλασιάζεται επί το συντελεστή
- 2 για τις αγελάδες,
- 1,70 για όλα τα άλλα ζώα.
3. Η Κοινότητα συγχρηματοδοτεί τις δαπάνες που καταβάλλει το Ηνωμένο Βασίλειο για τις αγορές που αναφέρονται στο άρθρο 1 παράγραφος 1 με ποσό 291 Ecu ανά αγελάδα και 328 Ecu ανά ζώο εκτός από τις αγελάδες το οποίο έχει καταστραφεί σύμφωνα με τις διατάξεις του άρθρου 1.
Εντούτοις, καταβάλλεται προκαταβολή ίση με το 80 % του ποσού της συγχρηματοδότησης μετά την επεξεργασία των υποπροϊόντων των αγορασθέντων ζώων, που πραγματοποιείται σύμφωνα με το άρθρο 1 παράγραφος 2.
4. Στην περίπτωση κατά την οποία η αγορά που αναφέρεται στο άρθρο 1 παράγραφος 1 αφορά ευνουχισμένο αρσενικό βοοειδές, η πληρωμή στο ακέραιο της τιμής που αναφέρεται στο άρθρο 1 εξαρτάται από τον όρο ότι για το πωλούμενο ζώο δεν θα υποβληθεί αίτηση για την πριμοδότηση εκτός σφαγής που αναφέρεται στο άρθρο 4γ του κανονισμού (ΕΟΚ) αριθ. 805/68.
Ο παραγωγός ή ο εντολοδόχος του δεσμεύονται να διασφαλίσουν ότι η πριμοδότηση αυτή δεν θα ζητηθεί για το εν λόγω ζώο.
Στην περίπτωση κατά την οποία δεν λαμβάνεται αυτή η δέσμευση, το ποσό της τιμής που θα πληρωθεί σύμφωνα με την παράγραφο 1 για το εν λόγω ζώο μειώνεται, κατά ποσό ίσον με το ποσό που εφαρμόζεται στην πριμοδότηση για τη σφαγή εκτός εποχής. Στην περίπτωση κατά την οποία υποβάλλεται αίτηση πριμοδότησης για το εν λόγω ζώο, ο εν λόγω παραγωγός υποχρεούται να αποδώσει από την τιμή που έλαβε για το εν λόγω ζώο, ποσό ίσο με το επιλέξιμο ποσό της πριμοδότησης για τη σφαγή εκτός εποχής. Και στις δύο περιπτώσεις, το ποσοστό της κοινοτικής συγχρηματοδότησης που προβλέπεται στην παράγραφο 3, μειώνεται κατά ποσό ίσο με το ποσό που εφαρμόζεται στην πριμοδότηση για την σφαγή εκτός εποχής.
5. Η ισοτιμία που εφαρμόζεται είναι η γεωργική ισοτιμία που ισχύει την πρώτη ημέρα του μηνός αγοράς του συγκεκριμένου ζώου.»
Άρθρο 2
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 2046/97 ΤΟΥ ΣΥΜΒΟΥΛΙΟΥ της 13ης Οκτωβρίου 1997 για τη συνεργασία Βορρά-Νότου στην καταπολέμηση των ναρκωτικών και της τοξικομανίας
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 130 Χ,
την πρόταση της Επιτροπής (1),
ενεργώντας σύμφωνα με τη διαδικασία που αναφέρεται στο άρθρο 189 Γ της συνθήκης (2),
Εκτιμώντας: ότι οι επιπτώσεις μιας οικονομίας που βασίζεται στην παραγωγή ναρκωτικών - ή αποκομίζει σημαντικά έσοδα από την παραγωγή αυτή - στις δομές μιας αναπτυσσόμενης κοινωνίας, εμποδίζουν την αρμονική ένταξη της χώρας στην παγκόσμια οικονομία 7
ότι η εξάρθρωση της κοινωνίας λόγω της κατανάλωσης ναρκωτικών και της συναφούς βιομηχανίας στις αναπτυσσόμενες χώρες βλάπτει τη σταθερή κοινωνική ανάπτυξη και την υλοποίηση των στόχων της κοινοτικής πολιτικής στον τομέα της συνεργασίας για την ανάπτυξη, όπως ορίζονται στο άρθρο 130 Υ της συνθήκης 7
ότι, στα πλαίσια της καταπολέμησης της προσφοράς ναρκωτικών, προέχει να μειωθεί δραστικά η ένδεια στον Νότο και να παρασχεθεί στον πληθυσμό μια νόμιμη εναλλακτική λύση, αντί της πρακτικής των παράνομων καλλιεργειών 7
ότι πρέπει να παρασχεθεί στις αναπτυσσόμενες χώρες, εφόσον το ζητήσουν, μια θεσμική ενίσχυση για να μπορέσουν να καταπολεμήσουν αποτελεσματικά τα ναρκωτικά 7
ότι η Επιτροπή υπέβαλε, στην ανακοίνωσή της, της 23ης Ιουνίου 1994, στο Ευρωπαϊκό Κοινοβούλιο και στο Συμβούλιο τους προσανατολισμούς της όσον αφορά σχέδιο δράσης της Ευρωπαϊκής Ένωσης για την καταπολέμηση των ναρκωτικών (1995-1999), και ιδίως σε διεθνές επίπεδο 7
ότι το Ευρωπαϊκό Κοινοβούλιο διατύπωσε τις απόψεις του επί των προσανατολισμών αυτών στη γνώμη της 15ης Ιουνίου 1995 που αφορά την εν λόγω ανακοίνωση 7
ότι η τέταρτη συμφωνία ΑΚΕ-ΕΟΚ της Λομέ και οι συμφωνίες συνεργασίας, σύνδεσης και εταιρικής σχέσης που έχουν συναφθεί από την Ευρωπαϊκή Κοινότητα με τις αναπτυσσόμενες χώρες, περιέχουν ρήτρες σχετικά με τη συνεργασία για την καταπολέμηση της κατάχρησης και του λαθρεμπορίου ναρκωτικών, τον έλεγχο του εμπορίου των πρόδρομων ουσιών, των χημικών προϊόντων και των ψυχοτρόπων ουσιών και σχετικά με την ανταλλαγή κατάλληλων πληροφοριών, συμπεριλαμβανομένων των μέτρων όσον αφορά τη νομιμοποίηση κεφαλαίων που προέρχονται από παράνομες δραστηριότητες και έχοντας υπόψη τη σχέση μεταξύ της καταπολέμησης των ναρκωτικών και της τοξικομανίας και των στόχων της συνεργασίας μεταξύ της Κοινότητας και των αναπτυσσόμενων εταίρων της 7
ότι η παγκόσμια προσχώρηση στην ενιαία σύμβαση για τα ναρκωτικά του 1961, στη σύμβαση αυτή όπως τροποποιήθηκε από το πρωτόκολλο του 1972, στη σύμβαση του 1971 για τις ψυχότροπες ουσίες και στη σύμβαση του 1988 κατά του λαθρεμπορίου ναρκωτικών και ψυχοτρόπων ουσιών, καθώς και η συστηματική εφαρμογή, σε εθνικό και διεθνές επίπεδο, των συνθηκών αυτών, αποτελούν τον ακρογωνιαίο λίθο της διεθνούς στρατηγικής καταπολέμησης της κατάχρησης και του λαθρεμπορίου ναρκωτικών 7
ότι η Ευρωπαϊκή Κοινότητα είναι μέρος της σύμβασης του 1988, βάσει ιδίως του άρθρου 12, και έχει υιοθετήσει κοινοτική νομοθεσία σχετικά με τον έλεγχο του εμπορίου και των πρόδρομων ουσιών βάσει των συστάσεων της ομάδας δράσης σχετικά με τις πρόδρομες χημικές ουσίες (CATF) που δημιουργήθηκε από την Ομάδα των 7 και τον πρόεδρο της Ευρωπαϊκής Επιτροπής το 1989, η συνολική αποτελεσματικότητα της οποίας θα αυξηθεί με την υιοθέτηση του κατάλληλου νομικού πλαισίου και μηχανισμών σε άλλες περιοχές του κόσμου 7
ότι η αποτελεσματική καταπολέμηση των ναρκωτικών πρέπει να περιλαμβάνει μέτρα κατά της νομιμοποίησης των προσόδων από το εμπόριο ναρκωτικών, όπως είναι η υιοθέτηση του κατάλληλου νομικού πλαισίου και μηχανισμών στις ενεχόμενες χώρες 7
ότι τα ανθρώπινα δικαιώματα πρέπει να τύχουν του απαραίτητου σεβασμού κατά την εφαρμογή των μέτρων βάσει του παρόντος κανονισμού 7
ότι τα κράτη μέλη της Ευρωπαϊκής Κοινότητας συνυπέγραψαν την πολιτική δήλωση και το συνολικό πρόγραμμα δράσης που υιοθέτησε η Γενική Συνέλευση των Ηνωμένων Εθνών με την ευκαιρία της 17ης ειδικής συνόδου της 7
ότι ένα ποσό δημοσιονομικής αναφοράς, κατά την έννοια του σημείου 2 της δήλωσης του Ευρωπαϊκού Κοινοβουλίου, του Συμβουλίου και της Επιτροπής, της 6ης Μαρτίου 1995, εγγράφεται στον παρόντα κανονισμό για την περίοδο 1998-2000, χωρίς να θίγονται οι εξουσίες της αρμόδιας για τον προϋπολογισμό αρχής όπως καθορίζονται από τη συνθήκη,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Στο πλαίσιο της συνεργασίας για την ανάπτυξη και λαμβάνοντας υπόψη τις επιζήμιες συνέπειες που έχει για την αναπτυξιακή προσπάθεια η παραγωγή, το εμπόριο και η κατανάλωση ναρκωτικών, η Κοινότητα πραγματοποιεί ενέργειες συνεργασίας για την καταπολέμηση των ναρκωτικών και της τοξικομανίας στις αναπτυσσόμενες χώρες, κατά προτεραιότητα στις χώρες όπου η πολιτική βούληση για την καταπολέμηση της χρήσης ναρκωτικών έχει εκφρασθεί ρητώς στο υψηλότερο επίπεδο. Ένδειξη της βούλησης αυτής είναι, μεταξύ άλλων, η κύρωση της ενιαίας σύμβασης του 1961 όπως τροποποιήθηκε από το πρωτόκολλο του 1972, η σύμβαση του 1971 και η σύμβαση του 1988. Η πολιτική δέσμευση των αναπτυσσόμενων χωρών οφείλει να συγκεκριμενοποιηθεί, μεταξύ άλλων, μέσω της εφαρμογής της εθνικής νομοθεσίας κατά της νομιμοποίησης προσόδων από παράνομα ναρκωτικά.
Άρθρο 2
Η δυνάμει του παρόντος κανονισμού παρεχόμενη βοήθεια συμπληρώνει και ενισχύει την παρεχόμενη δυνάμει άλλων πράξεων περί αναπτυξιακής συνεργασίας.
Άρθρο 3
Η Κοινότητα υποστηρίζει κατά προτεραιότητα, μετά από αίτηση χώρας εταίρου, την εκπόνηση ενός εθνικού προγράμματος για τον έλεγχο των ναρκωτικών σε στενή διαβούλευση με το πρόγραμμα των Ηνωμένων Εθνών για το διεθνή έλεγχο των ναρκωτικών. Το πρόγραμμα προσδιορίζει τους στόχους, τις στρατηγικές και τις προτεραιότητες της καταπολέμησης των ναρκωτικών, καθώς και τις ανάγκες όσον αφορά τους πόρους κάθε είδους (συμπεριλαμβανομένων των χρηματοοικονομικών) και προσφέρει έτσι μια ολοκληρωμένη πολυθεματική και πολυτομεακή προσέγγιση που μεγιστοποιεί την αποτελεσματικότητα των εθνικών προγραμμάτων ελέγχου των ναρκωτικών και της διεθνούς βοήθειας.
Η πρόληψη της τοξικομανίας και η μείωση της ζήτησης πρέπει να αποτελέσουν αντικείμενο συνεκτικής πολιτικής, που να περιλαμβάνει την εκπαίδευση και την αντικειμενική πληροφόρηση για τις συνέπειες της τοξικομανίας και να απευθύνεται κατά προτεραιότητα στους νέους.
Η κοινοτική συνεργασία γίνεται σε ένα κλίμα διαλόγου, λαμβάνοντας υπόψη τις υφιστάμενες πολιτιστικές διαφορές που επηρεάζουν τη συνειδητοποίηση των προβλημάτων που συνδέονται με τα ναρκωτικά. Ο διάλογος αυτός είναι κρίσιμος για την κοινωνική και πολιτική βιωσιμότητα των στρατηγικών καταπολέμησης των ναρκωτικών.
Άρθρο 4
Η Κοινότητα - κατά προτίμηση στο πλαίσιο στρατηγικής καθοριζομένης από τα εθνικά προγράμματα - θα ενισχύσει επίσης ειδικές δράσεις ικανές να παραγάγουν μετρήσιμες συνέπειες (να έχουν δηλαδή πραγματικά και απτά αποτελέσματα εντός συγκεκριμένης προθεσμίας) στους ακόλουθους τομείς:
- ανάπτυξη της θεσμικής ικανότητας, ιδίως για:
- την εφαρμογή των εθνικών προγραμμάτων ελέγχου των ναρκωτικών εκ μέρους των αναπτυσσόμενων χωρών,
- την εφαρμογή συμφωνιών μεταξύ της Κοινότητας και ορισμένων αναπτυσσομένων χωρών, ιδίως στον τομέα της καταπολέμησης της παράνομης χρήσης των προδρόμων ουσιών και της νομιμοποίησης των προσόδων από παράνομες δραστηριότητες,
- μείωση της ζήτησης, ιδίως με την ανάλυση της τοπικής κοινωνίας, την εγκαθίδρυση μηχανισμών ελέγχου του εμπορίου και της κατανάλωσης ναρκωτικών, και ψυχοτρόπων ουσιών, τη θεραπεία και επανεξέταση των τοξικομανών, όπως επίσης και τη μείωση των κινδύνων. Οι δράσεις αυτές πρέπει να εγγράφονται στο πλαίσιο των πολιτικών για την υγεία και την εκπαίδευση, την ανάπτυξη, την καταπολέμηση της φτώχειας και του οικονομικού και κοινωνικού αποκλεισμού,
- προώθηση πρότυπων σχεδίων εναλλακτικής ανάπτυξης, η οποία ορίζεται ως η διαδικασία με την οποία καταπολεμάται και εξαλείφεται η παραγωγή παράνομων ναρκωτικών, με τη λήψη των κατάλληλων μέτρων αγροτικής ανάπτυξης στο πλαίσιο μιας διαρκούς εθνικής οικονομικής ανάπτυξης. Τα σχέδια αυτά περιλαμβάνουν οικονομικά και κοινωνικά μέτρα που συνεκτιμούν τους παράγοντες που συμβάλλουν στην παράνομη παραγωγή, καθώς και μέτρα τα οποία μπορούν να διευκολύνουν μια καλύτερη χρησιμοποίηση των εμπορικών προτιμήσεων. Στα πλαίσια αυτά, θα εξεταστεί συστηματικά εάν είναι δυνατή η προσφυγή σε άλλα χρηματοδοτικά μέσα της Κοινότητας (φερ' ειπείν ALA) και στο Ευρωπαϊκό Ταμείο Ανάπτυξης για τα σχέδια εναλλακτικής ανάπτυξης,
- χρηματοδότηση σπουδών, σεμιναρίων, φόρουμ για την ανταλλαγή εμπειριών στους προαναφερόμενους τομείς.
Ιδιαίτερη προσοχή πρέπει να δοθεί στη συμμετοχή του τοπικού πληθυσμού και των ειδικών ομάδων στον καθορισμό, το σχεδιασμό και τη διεξαγωγή των δράσεων.
Η Κοινότητα υποστηρίζει μόνον εκείνα τα σχέδια στα πλαίσια των οποίων ο σεβασμός των ανθρωπίνων δικαιωμάτων είναι εξασφαλισμένος.
Άρθρο 5
Οι επιλέξιμοι για χρηματοδοτική στήριξη εταίροι της συνεργασίας, δυνάμει του παρόντος κανονισμού, είναι περιφερειακοί και διεθνείς οργανισμοί, ιδιαίτερα το πρόγραμμα των Ηνωμένων Εθνών για το διεθνή έλεγχο των ναρκωτικών (UNDCP) τοπικές μη κυβερνητικές οργανώσεις (ΜΚΟ) και ΜΚΟ με έδρα κράτη μέλη, εθνικές και επαρχιακές υπηρεσίες και οργανισμοί και υπηρεσίες και οργανισμοί τοπικής αυτοδιοίκησης, οργανισμοί βασιζόμενοι στις τοπικές κοινότητες, ιδρύματα, καθώς και δημόσιοι και ιδιωτικοί φορείς.
Άρθρο 6
1. Στα μέτρα που πρέπει να χρησιμοποιηθούν στο πλαίσιο των δράσεων που αναφέρονται στα άρθρα 3 και 4 περιλαμβάνονται οι μελέτες, η παροχή τεχνικής βοήθειας, η κατάρτιση ή ανάλογες υπηρεσίες, οι προμήθειες και τα έργα, οι διαχειριστικοί έλεγχοι και οι αποστολές αξιολόγησης και παρακολούθησης.
2. Ανάλογα με τις ανάγκες των συγκεκριμένων δράσεων, η κοινοτική χρηματοδότηση μπορεί να καλύπτει τόσο επενδυτικές δαπάνες, με εξαίρεση την αγορά ακινήτων, όσο και δαπάνες λειτουργίας, σε συνάλλαγμα ή σε τοπικό νόμισμα. Ωστόσο, με εξαίρεση τα προγράμματα κατάρτισης, οι δαπάνες λειτουργίας μπορούν γενικά να καλύπτονται μόνο στην αρχική τους φάση και με φθίνοντα τρόπο.
3. Για κάθε δράση συνεργασίας επιδιώκεται μια χρηματοδοτική συνεισφορά των εταίρων που ορίζονται στο άρθρο 5, εντός των δυνατοτήτων των ενδιαφερομένων μερών και ανάλογα με το χαρακτήρα κάθε δράσης.
4. Μια χρηματοδοτική συνεισφορά των τοπικών εταίρων, ειδικότερα όσον αφορά τις δαπάνες λειτουργίας, επιδιώκεται κατά προτεραιότητα στην περίπτωση των σχεδίων που στοχεύουν στην έναρξη μακροχρόνιων δραστηριοτήτων, έτσι ώστε να εξασφαλίζεται η βιωσιμότητα των σχεδίων αυτών και μετά τη λήξη της κοινοτικής χρηματοδότησης.
5. Μπορεί να εξετάζεται και η δυνατότητα συγχρηματοδότησης από άλλες πηγές, ιδίως τα κράτη μέλη.
6. Η Επιτροπή διασφαλίζει ότι θα τονίζεται ο κοινοτικός χαρακτήρας της βοήθειας που χορηγείται δυνάμει του παρόντος κανονισμού.
7. Για να επιτευχθούν οι στόχοι της συνοχής και της συμπληρωματικότητας που προβλέπονται από τη συνθήκη και με σκοπό να εξασφαλιστεί η μεγαλύτερη δυνατή αποτελεσματικότητα για το σύνολο των δράσεων, η Επιτροπή λαμβάνει όλα τα αναγκαία συντονιστικά μέτρα, και συγκεκριμένα:
α) ένα σύστημα ανταλλαγής και συστηματικής ανάλυσης πληροφοριών σχετικά με τις δράσεις που χρηματοδοτούνται ή προτείνεται να χρηματοδοτηθούν από την Κοινότητα και τα κράτη μέλη 7
β) επιτόπου συντονισμό της εφαρμογής των δράσεων, διά τακτικών συνεδριάσεων και ανταλλαγής πληροφοριών μεταξύ των αντιπροσώπων της Επιτροπής και των κρατών μελών στη δικαιούχο χώρα.
8. Προκειμένου να επιτευχθούν τα καλύτερα αποτελέσματα σε συνολικό και σε εθνικό επίπεδο, η Επιτροπή, σε συνεργασία με τα κράτη μέλη, λαμβάνει οποιαδήποτε πρωτοβουλία αναγκαία για τον ορθό συντονισμό και τη στενή συνεργασία με τις δικαιούχους χώρες, καθώς και με τους χρηματοδότες και άλλους ενδιαφερόμενους διεθνείς οργανισμούς, ιδίως αυτούς του συστήματος των Ηνωμένων Εθνών, και ειδικότερα το πρόγραμμα των Ηνωμένων Εθνών για το διεθνή έλεγχο των ναρκωτικών (UNDCP).
Άρθρο 7
Η βάσει του παρόντος κανονισμού χρηματοδοτική στήριξη λαμβάνει τη μορφή μη επιστρεπτέων ενισχύσεων.
Άρθρο 8
Το ποσό δημοσιονομικής αναφοράς για την εφαρμογή του παρόντος προγράμματος, για την περίοδο 1998-2000, ανέρχεται σε 30 εκατομμύρια Ecu.
Οι ετήσιες πιστώσεις εγκρίνονται από την αρμόδια για τον προϋπολογισμό αρχή εντός των ορίων των δημοσιονομικών προοπτικών.
Άρθρο 9
1. Η Επιτροπή φέρει την ευθύνη για την αξιολόγηση, την έγκριση και τη διαχείριση των δράσεων που καλύπτονται από τον παρόντα κανονισμό σύμφωνα με τις ισχύουσες δημοσιονομικές και άλλες διαδικασίες, και ιδίως εκείνες που καθορίζονται στο δημοσιονομικό κανονισμό ο οποίος εφαρμόζεται στο γενικό προϋπολογισμό των Ευρωπαϊκών Κοινοτήτων.
2. Η αξιολόγηση των σχεδίων και προγραμμάτων λαμβάνει υπόψη:
- την αποτελεσματικότητα και τη βιωσιμότητα των δράσεων,
- τις πολιτιστικές και κοινωνικές πτυχές, την ισότητα μεταξύ των δύο φύλων, και το περιβάλλον,
- τη θεσμική ανάπτυξη που είναι αναγκαία για την επίτευξη των στόχων των σχεδίων,
- την πείρα από δράσεις του ιδίου τύπου.
3. Οι αποφάσεις σχετικά με μη επιστρεπτέες ενισχύσεις άνω των 2 εκατομμυρίων Ecu ανά δράση χρηματοδοτούμενη δυνάμει του παρόντος κανονισμού, καθώς και για κάθε μεταβολή που συνεπάγεται την υπέρβαση σε ποσοστό μεγαλύτερο από 20 % του ποσού που είχε συμφωνηθεί αρχικά για την εκάστοτε δράση, λαμβάνονται με τη διαδικασία που καθορίζεται στο άρθρο 10.
Η Επιτροπή ενημερώνει συνοπτικά την επιτροπή του άρθρου 10 για τις αποφάσεις χρηματοδότησης τις οποίες προτίθεται να λάβει σχετικά με τα σχέδια και προγράμματα των οποίων το ύψος δεν υπερβαίνει τα 2 εκατομμύρια Ecu. Η ενημέρωση αυτή είναι διαθέσιμη το αργότερο μια εβδομάδα πριν από τη λήψη της απόφασης.
4. Η Επιτροπή εξουσιοδοτείται να εγκρίνει, χωρίς να προσφεύγει στη γνώμη της επιτροπής του άρθρου 10, τις συμπληρωματικές αναλήψεις υποχρεώσεων που είναι αναγκαίες για την κάλυψη των υπερβάσεων οι οποίες αναμένονται ή οι οποίες σημειώνονται στα πλαίσια των δράσεων αυτών, εφόσον η υπέρβαση είναι μικρότερη ή ίση προς το 20 % της αρχικής ανάληψης υποχρέωσης που καθορίζεται στην απόφαση χρηματοδότησης.
5. Σε κάθε συμφωνία η σύμβαση χρηματοδότησης η οποία συνάπτεται δυνάμει του παρόντος κανονισμού προβλέπεται ότι η Επιτροπή και το Ελεγκτικό Συνέδριο μπορούν να διενεργούν επιτόπου έλεγχο, σύμφωνα με τις συνήθεις διαδικασίες που έχει θεσπίσει η Επιτροπή στο πλαίσιο της εν ισχύι νομοθεσίας, ιδίως του δημοσιονομικού κανονισμού που εφαρμόζεται στο γενικό προϋπολογισμό των Ευρωπαϊκών Κοινοτήτων.
6. Όταν, στο πλαίσιο μιας δράσης, συνάπτεται συμφωνία χρηματοδότησης μεταξύ της Κοινότητας και της δικαιούχου χώρας, η συμφωνία προβλέπει ότι η πληρωμή των φόρων, δασμών και άλλων επιβαρύνσεων δεν καλύπτεται από την Κοινότητα.
7. Η συμμετοχή σε προσκλήσεις για υποβολή προσφορών και σε συμβάσεις είναι ανοικτή επί ίσοις όροις σε όλα τα φυσικά και νομικά πρόσωπα των κρατών μελών και της δικαιούχου χώρας, ενώ είναι δυνατό να επεκταθεί και σε άλλες αναπτυσσόμενες χώρες.
8. Οι προμήθειες πρέπει να έχουν καταγωγή κράτη μέλη, τη δικαιούχο χώρα ή άλλη αναπτυσσόμενη χώρα. Σε εξαιρετικές και δεόντως αιτιολογημένες περιπτώσεις, είναι δυνατό να έχουν καταγωγή και άλλες χώρες.
9. Ιδιαίτερη προσοχή θα δίνεται:
- στην επιδίωξη, κατά την κατάρτιση των σχεδίων, καλής σχέσης κόστους/αποτελεσματικότητας και μακρόπνοου αντίκτυπου,
- στο σαφή ορισμό και στην παρακολούθηση της επίτευξης των στόχων και των δεικτών υλοποίησης για όλα τα σχέδια.
Άρθρο 10
1. Η Επιτροπή επικουρείται από τη γεωγραφικώς καθοριζόμενη επιτροπή την αρμόδια για την ανάπτυξη.
2. Ο αντιπρόσωπος της Επιτροπής υποβάλλει στην επιτροπή σχέδιο των ληπτέων μέτρων. Η επιτροπή διατυπώνει τη γνώμη της για το σχέδιο αυτό εντός προθεσμίας που μπορεί να ορίσει ο πρόεδρός της σε συνάρτηση με τον επείγοντα χαρακτήρα του θέματος. Η γνώμη δίνεται με την πλειοψηφία η οποία προβλέπεται στο άρθρο 148 παράγραφος 2 της συνθήκης για την έκδοση των αποφάσεων που καλείται να λάβει το Συμβούλιο ύστερα από πρόταση της Επιτροπής. Κατά την ψηφοφορία στην επιτροπή οι ψήφοι των κρατών μελών σταθμίζονται σύμφωνα με το προαναφερόμενο άρθρο. Ο πρόεδρος δεν λαμβάνει μέρος στην ψηφοφορία.
Η Επιτροπή θεσπίζει τα σχεδιαζόμενα μέτρα όταν είναι σύμφωνα με τη γνώμη της επιτροπής.
Όταν τα σχεδιαζόμενα μέτρα δεν είναι σύμφωνα με τη γνώμη της επιτροπής, ή ελλείψει γνώμης, η Επιτροπή υποβάλλει, χωρίς καθυστέρηση, στο Συμβούλιο πρόταση σχετικά με τα μέτρα που πρέπει να ληφθούν. Το Συμβούλιο αποφασίζει με ειδική πλειοψηφία.
Αν, μετά τη λήξη της προθεσμίας 3 μηνών από την υποβολή της πρότασης στο Συμβούλιο, το Συμβούλιο δεν έχει αποφασίσει, τα προτεινόμενα μέτρα θεσπίζονται από την Επιτροπή.
3. Μία φορά κατ' έτος, στο πλαίσιο κοινής συνεδρίασης των επιτροπών του άρθρου 11 παράγραφος 1, ανταλλάσσονται απόψεις με βάση παρουσίαση, εκ μέρους του αντιπροσώπου της Επιτροπής, των γενικών κατευθύνσεων των δράσεων που θα εκτελεσθούν κατά το επόμενο έτος.
Άρθρο 11
1. Κατά τη λήξη κάθε οικονομικού έτους, η Επιτροπή υποβάλλει ετήσια έκθεση στο Ευρωπαϊκό Κοινοβούλιο και στο Συμβούλιο η οποία περιλαμβάνει συνοπτική παρουσίαση των δράσεων που χρηματοδοτήθηκαν κατά τη διάρκεια του έτους, καθώς και αξιολόγηση της εφαρμογής του παρόντος κανονισμού κατά τη διάρκεια του ίδιου έτους.
Η συνοπτική παρουσίαση περιλαμβάνει, μεταξύ άλλων, πληροφορίες για τους φορείς με τους οποίους έχουν συναφθεί συμβάσεις.
2. Η Επιτροπή πραγματοποιεί τακτικά αξιολόγηση των δράσεων που χρηματοδοτούνται από την Κοινότητα προκειμένου να διαπιστωθεί αν οι στόχοι των δράσεων επετεύχθησαν και να δοθούν κατευθυντήριες γραμμές για τη βελτίωση της αποτελεσματικότητας των μελλοντικών δράσεων. Η Επιτροπή υποβάλλει στην επιτροπή που προβλέπεται στο άρθρο 10 συνοπτική παρουσίαση των αξιολογήσεων, οι οποίες θα μπορούσαν να εξεταστούν από την επιτροπή αυτή. Οι εκθέσεις αξιολόγησης είναι στη διάθεση των κρατών μελών.
3. Η Επιτροπή ενημερώνει τα κράτη μέλη το αργότερο εντός μηνός μετά την απόφασή της, σχετικά με τις εγκριθείσες δράσεις και σχέδια, αναφέροντας το κόστος, τη φύση τους, τη δικαιούχο χώρα και τους εταίρους.
Άρθρο 12
1. Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΑΠΟΦΑΣΗ ΤΗΣ ΕΠΙΤΡΟΠΗΣ της 25ης Φεβρουαρίου 1998 περί ερωτηματολογίου για την κατάρτιση των εκθέσεων των κρατών μελών σχετικά με την εφαρμογή της οδηγίας 94/67/ΕΚ του Συμβουλίου για την αποτέφρωση των επικίνδυνων αποβλήτων (εφαρμογή της οδηγίας 91/692/ΕΚ του Συμβουλίου) (Κείμενο που παρουσιάζει ενδιαφέρον για τον ΕΟΧ) (98/184/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 91/692/ΕΚ του Συμβουλίου, της 23ης Δεκεμβρίου 1991, για την τυποποίηση και τον εξορθολογισμό των εκθέσεων που αφορούν την εφαρμογή ορισμένων οδηγιών για το περιβάλλον (1), και ιδίως τα άρθρα 5 και 6,
την οδηγία 94/67/ΕΚ του Συμβουλίου, της 16ης Δεκεμβρίου 1994, για την αποτέφρωση των επικίνδυνων αποβλήτων (2),
Εκτιμώντας: ότι, σύμφωνα με το άρθρο 17 της οδηγίας 94/67/ΕΚ του Συμβουλίου, τα κράτη μέλη οφείλουν να συντάσσουν τις εκθέσεις τους σχετικά με την εφαρμογή της οδηγίας αυτής με τη διαδικασία του άρθρου 5 της οδηγίας 91/692/ΕΟΚ 7
ότι οι εκθέσεις αυτές πρέπει να καταρτίζονται βάσει ερωτηματολογίου ή σχεδιαγράμματος το οποίο διαμορφώνεται από την Επιτροπή σύμφωνα με τη διαδικασία του άρθρου 6 της οδηγίας 91/692/ΕΟΚ 7
ότι η πρώτη έκθεση θα καλύψει τη χρονική περίοδο από το 1998 έως και το 2000 7
ότι τα μέτρα που προβλέπονται από την παρούσα οδηγία είναι σύμφωνα με τη γνώμη που διατύπωσε η επιτροπή του άρθρου 6 της προαναφερόμενης οδηγίας,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Θεσπίζεται το σχετικό με την οδηγία 94/67/ΕΚ ερωτηματολόγιο το οποίο επισυνάπτεται στην παρούσα απόφαση.
Άρθρο 2
Τα κράτη μέλη χρησιμοποιούν το παρόν ερωτηματολόγιο ως βάση για την κατάρτιση της έκθεσης που οφείλουν να υποβάλλουν στην Επιτροπή σύμφωνα με το άρθρο 5 της οδηγίας 91/692/ΕΟΚ και με το άρθρο 17 της οδηγίας 94/67/ΕΚ.
Άρθρο 3
Η παρούσα απόφαση απευθύνεται στα κράτη μέλη.
ΑΠΟΦΑΣΗ ΤΗΣ ΕΠΙΤΡΟΠΗΣ της 29ης Ιουλίου 1998 για τροποποίηση της απόφασης 96/411/ΕΚ του Συμβουλίου για τη βελτίωση των κοινοτικών γεωργικών στατιστικών [κοινοποιηθείσα υπό τον αριθμό Ε(1998) 2135] (Κείμενο που παρουσιάζει ενδιαφέρον για τον ΕΟΧ) (98/514/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την απόφαση 96/411/ΕΚ του Συμβουλίου, της 25ης Ιουνίου 1996, για τη βελτίωση των κοινοτικών γεωργικών στατιστικών (1), όπως τροποποιήθηκε από την απόφαση 98/3/ΕΚ (2), και ιδίως το άρθρο 8, Εκτιμώντας:
ότι η διαφύλαξη της ποιότητας του αγροτικού περιβάλλοντος αποτελεί έναν από του στόχους της πολιτικής της αγροτικής ανάπτυξης 7
ότι για το σκοπό αυτό πρέπει να τροποποιηθεί η απόφαση 96/411/ΕΚ με αντικατάσταση του παραρτήματος ΙΙ 7
ότι τα μέτρα που προβλέπονται στην παρούσα απόφαση είναι σύμφωνα με τη γνώμη της μόνιμης γεωργικής στατιστικής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Το παράρτημα ΙΙ της απόφασης 96/411/ΕΚ αντικαθίσταται από το κείμενο του παραρτήματος της παρούσας απόφασης.
Άρθρο 2
Η παρούσα απόφαση απευθύνεται στα κράτη μέλη.
ΑΠΟΦΑΣΗ ΤΟΥ ΣΥΜΒΟΥΛΙΟΥ της 20ής Ιουλίου 1998 για τη σύναψη συμφωνίας για αμοιβαία αναγνώριση μεταξύ της Ευρωπαϊκής Κοινότητας και του Καναδά (98/566/ΕΚ)
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 113 σε συνδυασμό με το άρθρο 228 παράγραφος 2 πρώτη πρόταση, παράγραφος 3 πρώτο εδάφιο, και παράγραφος 4,
την πρόταση της Επιτροπής, Εκτιμώντας:
ότι η συμφωνία για αμοιβαία αναγνώριση μεταξύ της Ευρωπαϊκής Κοινότητας και του Καναδά που υπεγράφη στο Λονδίνο στις 14 Μαΐου 1998, έχει αποτελέσει αντικείμενο διαπραγμάτευσης και πρέπει να εγκριθεί 7
ότι ορισμένες εκτελεστικές αρμοδιότητες έχουν ανατεθεί στη μεικτή επιτροπή που συστάθηκε βάσει της εν λόγω συμφωνίας, και ειδικότερα η αρμοδιότητα τροποποίησης ορισμένων πλευρών των τομεακών παραρτημάτων 7
ότι κρίνεται σκόπιμο να ορισθούν οι απαιτούμενες εσωτερικές διαδικασίες για την ορθή λειτουργία της συμφωνίας 7 και ότι, συνεπώς, είναι αναγκαίο να εξουσιοδοτηθεί η Επιτροπή να προβαίνει σε ορισμένες τροποποιήσεις της συμφωνίας και να λαμβάνει ορισμένες αποφάσεις για την υλοποίησή της,
ΑΠΟΦΑΣΙΖΕΙ:
Άρθρο 1
Η συμφωνία για αμοιβαία αναγνώριση μεταξύ της Ευρωπαϊκής Κοινότητας και του Καναδά, περιλαμβανομένων και των παραρτημάτων της, εγκρίνεται εξ ονόματος της Ευρωπαϊκής Κοινότητας.
Το κείμενο της συμφωνίας και των παραρτημάτων επισυνάπτεται στην παρούσα απόφαση.
Άρθρο 2
Ο πρόεδρος του Συμβουλίου προβαίνει, εξ ονόματος της Κοινότητας, στη γνωστοποίηση που προβλέπεται στο άρθρο XIX της συμφωνίας.
Άρθρο 3
1. Η Επιτροπή εκπροσωπεί την Κοινότητα στο πλαίσιο της μεικτής επιτροπής και των μεικτών τομεακών ομάδων που θεσπίζονται βάσει των τομεακών παραρτημάτων, όπως προβλέπεται στα άρθρα XI και XII της συμφωνίας, επικουρούμενη από την ειδική επιτροπή που ορίζει το Συμβούλιο. Η Επιτροπή, μετά από συνεννόηση με την εν λόγω επιτροπή, προβαίνει στους διορισμούς, στην ανταλλαγή πληροφοριών και στην υποβολή αιτήσεων εξακρίβωσης, όπως ορίζεται στα άρθρα IX και X, στο άρθρο XI παράγραφος 3, στοιχεία γ) και ε), στο άρθρο XII στοιχείο β) και στο άρθρο XIII της συμφωνίας και στις αντίστοιχες διατάξεις των τομεακών της παραρτημάτων.
2. Η θέση που λαμβάνει η Κοινότητα έναντι των αποφάσεων που λαμβάνονται στο πλαίσιο της μεικτής επιτροπής ή, αν κρίνεται σκόπιμο, στο πλαίσιο των μεικτών τομεακών ομάδων όσον αφορά τις τροποποιήσεις των τομεακών παραρτημάτων (άρθρο XI παράγραφος 3, στοιχείο α) και παράγραφος 4 της συμφωνίας) και την εξακρίβωση της συμμόρφωσης σύμφωνα με τα άρθρα VIII και XI παράγραφος 4, στοιχείο γ) της συμφωνίας, καθορίζεται από την Επιτροπή μετά από συνεννόηση με την ειδική επιτροπή της παραγράφου 1.
3. Σε όλες τις άλλες περιπτώσεις, η θέση της Κοινότητας, στο πλαίσιο της μεικτής επιτροπής ή των μεικτών τομεακών ομάδων, καθορίζεται από το Συμβούλιο, το οποίο αποφασίζει με ειδική πλειοψηφία, μετά από πρόταση της Επιτροπής. Η ίδια διαδικασία θα ισχύσει και για τις αποφάσεις που λαμβάνονται από την Κοινότητα στα πλαίσια των άρθρων XV.3 και XIX.4 της συμφωνίας.
ΟΔΗΓΙΑ 98/29/ΕΚ ΤΟΥ ΣΥΜΒΟΥΛΙΟΥ της 7ης Μαΐου 1998 για την εναρμόνιση των κυριότερων διατάξεων που διέπουν την ασφάλιση εξαγωγικών πιστώσεων για πράξεις μεσοπρόθεσμης και μακροπρόθεσμης κάλυψης
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 113,
την πρόταση της Επιτροπής, Εκτιμώντας:
(1) ότι η ασφάλιση των μεσοπρόθεσμων και μακροπρόθεσμων εξαγωγικών πιστώσεων διαδραματίζει πρωταρχικό ρόλο στις διεθνείς συναλλαγές και αποτελεί σημαντικό μέσο άσκησης εμπορικής πολιτικής 7
(2) ότι η ασφάλιση των μεσοπρόθεσμων και μακροπρόθεσμων εξαγωγικών πιστώσεων κατέχει σημαντική θέση στις συναλλαγές με τις αναπτυσσόμενες χώρες και, επομένως, ενθαρρύνει την ενσωμάτωσή τους στην παγκόσμια οικονομία, όπως είναι και ο στόχος της κοινοτικής αναπτυξιακής πολιτικής 7
(3) ότι οι διαφορές μεταξύ των επίσημων συστημάτων ασφάλισης των μεσοπρόθεσμων και μακροπρόθεσμων εξαγωγικών πιστώσεων, τα οποία ισχύουν επί του παρόντος στα κράτη μέλη, όσον αφορά τα βασικά στοιχεία της κάλυψης των ασφαλίστρων και της πολιτικής κάλυψης, είναι δυνατόν να οδηγήσουν σε στρεβλώσεις του ανταγωνισμού μεταξύ των επιχειρήσεων στην Κοινότητα 7
(4) ότι κρίνεται σκόπιμο, τα μέτρα που προβλέπονται στην παρούσα οδηγία να μην υπερβαίνουν τα αναγκαία όρια για την επίτευξη του στόχου της εναρμόνισης που είναι αναγκαία, ώστε να διασφαλίζεται ότι η εξαγωγική πολιτική βασίζεται σε ομοιόμορφες αρχές και ότι δεν υφίσταται στρεβλώσεις ο ανταγωνισμός μεταξύ των επιχειρήσεων στην Κοινότητα 7
(5) ότι, προκειμένου να περιοριστούν οι υφιστάμενες στρεβλώσεις του ανταγωνισμού, είναι ευκταίο να εναρμονιστούν τα διάφορα επίσημα συστήματα ασφάλισης εξαγωγικών πιστώσεων, όπως προβλέπεται στο άρθρο 112 της συνθήκης, με βάση ομοιόμορφες αρχές και με τέτοιο τρόπο, ώστε να αποτελέσουν αναπόσπαστο τμήμα της κοινής εμπορικής πολιτικής 7
(6) ότι η παροχή εκ μέρους των κυβερνήσεων (ή ειδικευμένων ιδρυμάτων που ελέγχονται από τις κυβερνήσεις) εγγύησης των εξαγωγικών πιστώσεων ή ασφαλιστικών προγραμμάτων με συντελεστές ασφαλίστρων που είναι ανεπαρκείς για την κάλυψη του μακροπρόθεσμου λειτουργικού κόστους και της ζημίας των προγραμμάτων, κατατάσσονται στις απαγορευμένες επιδοτήσεις κατά την εξαγωγή στη συμφωνία για τις επιδοτήσεις και τα αντισταθμιστικά μέτρα, η οποία συνήφθη στα πλαίσια των πολυμερών εμπορικών διαπραγματεύσεων του Γύρου της Ουρουγουάης (1986-1994) (1), και ιδίως το άρθρο 3 παράγραφος 1 στοιχείο α) και το στοιχείο ι) του παραρτήματος Ι 7
(7) ότι τα ασφάλιστρα που χρεώνουν οι ασφαλιστές πιστώσεων θα πρέπει να αντιστοιχούν στον ασφαλιζόμενο κίνδυνο 7
(8) ότι η εναρμόνιση θα ενεθάρρυνε τη συνεργασία μεταξύ των ασφαλιστών πιστώσεων που ενεργούν για λογαριασμό του κράτους ή με κρατική στήριξη, και θα ενίσχυε τη συνεργασία μεταξύ των επιχειρήσεων στην Κοινότητα, όπως προβλέπεται στο άρθρο 130 της συνθήκης 7
(9) ότι τόσο η εναρμόνιση όσο και η συνεργασία αποτελούν σημαντικούς και κρίσιμους παράγοντες για την ανταγωνιστικότητα των κοινοτικών εξαγωγών σε μη κοινοτικές αγορές 7
(10) ότι το Λευκό Βιβλίο της Επιτροπής για την ολοκλήρωση της εσωτερικής αγοράς, που εγκρίθηκε από το Ευρωπαϊκό Συμβούλιο τον Ιούνιο 1985, τονίζει τη σημασία που ενέχει η δημιουργία ενός περιβάλλοντος, το οποίο θα συμβάλλει στη συνεργασία μεταξύ επιχειρήσεων στην Κοινότητα 7
(11) ότι, με απόφαση (2) της 27ης Σεπτεμβρίου 1960, το Συμβούλιο προέβη στη σύσταση ομάδας συντονισμού πολιτικής στους τομείς της ασφάλισης πιστώσεων, των εγγυήσεων πιστώσεων και των χρηματοδοτικών πιστώσεων 7
(12) ότι, στις 15 Μαΐου 1991, η εν λόγω ομάδα συντονισμού πολιτικής εξουσιοδότησε εμπειρογνώμονες από όλα τα τότε κράτη μέλη, οι οποίοι, ως ομάδα εμπειρογνωμόνων της ενιαίας αγοράς 1992, υπέβαλαν, στις 27 Μαρτίου 1992, στις 11 Ιουνίου 1993 και στις 9 Φεβρουαρίου 1994, εκθέσεις που περιείχαν σύνολο προτάσεων 7
(13) ότι, με την απόφαση 93/112/ΕΟΚ (3), το Συμβούλιο εισήγαγε στην κοινοτική νομοθεσία τον διακανονισμό ΟΟΣΑ όσον αφορά τις κατευθυντήριες γραμμές στον τομέα των εξαγωγικών πιστώσεων οι οποίες τυγχάνουν δημόσιας στήριξης 7
(14) ότι η οδηγία 70/509/ΕΟΚ του Συμβουλίου, της 27ης Οκτωβρίου 1970, περί υιοθετήσεως ενός κοινού ασφαλιστηρίου συμβολαίου ασφαλίσεως πιστώσεων για τις μεσοπρόθεσμες και μακροπρόθεσμες πράξεις στις οποίες μετέχουν ως αγοραστές δημόσιοι φορείς (4), και η οδηγία 70/510/ΕΟΚ του Συμβουλίου, της 27ης Οκτωβρίου 1970, περί υιοθετήσεως ενός κοινού ασφαλιστηρίου συμβολαίου ασφαλίσεως πιστώσεων για τις μεσοπρόθεσμες και μακροπρόθεσμες πράξεις στις οποίες μετέχουν ως αγοραστές ιδιωτικοί φορείς (5), θα πρέπει να αντικατασταθούν από την παρούσα οδηγία 7
(15) ότι η αρχική αυτή εναρμόνιση της ασφάλισης εξαγωγικών πιστώσεων, θα πρέπει να θεωρηθεί ως ένα πρώτο βήμα προς τη σύγκλιση των διαφόρων συστημάτων των κρατών μελών,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Πεδίο εφαρμογής
Η παρούσα οδηγία εφαρμόζεται για την κάλυψη πράξεων που αφορούν την εξαγωγή εμπορευμάτων ή/και υπηρεσιών καταγωγής κράτους μέλους, εφόσον η ενίσχυση αυτή παρέχεται άμεσα ή έμμεσα για λογαριασμό ή με τη στήριξη ενός ή περισσοτέρων κράτών μελών, και προβλέπει περίοδο συνολικού κινδύνου δύο ή περισσοτέρων ετών, δηλαδή περίοδο αποπληρωμής στην οποία συμπεριλαμβάνεται και η περίοδος κατασκευής.
Η παρούσα οδηγία δεν καλύπτει προσφορές τιμής, προκαταβολές, εγγυητικές επιστολές και εγγυήσεις παρακράτησης. Επίσης δεν καλύπτει κινδύνους που αφορούν εξοπλισμό και υλικά κατασκευής, όταν αυτά χρησιμοποιούνται επιτόπου για την εκτέλεση της εμπορικής σύμβασης.
Άρθρο 2
Υποχρεώσεις των κρατών μελών
Τα κράτη μέλη εξασφαλίζουν ότι κάθε ίδρυμα που παρέχει άμεση ή έμμεση κάλυψη με τη μορφή ασφάλισης εξαγωγικών πιστώσεων, εγγυήσεων ή αναχρηματοδότησης για λογαριασμό κράτους μέλους ή με τη στήριξη κράτους μέλους που αντιπροσωπεύει την κυβέρνηση ή ελέγχεται από αυτήν ή/και ενεργεί υπό την εξουσία κυβέρνησης η οποία παρέχει κάλυψη, εφεξής καλούμενο «ασφαλιστής», καλύπτει πράξεις που αφορούν την εξαγωγή εμπορευμάτων ή/και υπηρεσιών σύμφωνα με τις διατάξεις που ορίζονται στο παράρτημα, όταν οι εξαγωγές προορίζονται για χώρες εκτός της Κοινότητας και χρηματοδοτούνται με πίστωση αγοραστή ή με πίστωση προμηθευτή ή εξοφλούνται τοις μετρητοίς.
Άρθρο 3
Εκτελεστικές αποφάσεις
Οι αποφάσεις που αναφέρονται στο σημείο 46 του παραρτήματος λαμβάνονται από την Επιτροπή, σύμφωνα με τη διαδικασία που ορίζει το άρθρο 4.
Άρθρο 4
Επιτροπή
Η Επιτροπή επικουρείται από μία επιτροπή, την οποία αποτελούν αντιπρόσωποι των κρατών μελών και της οποίας προεδρεύει ο αντιπρόσωπος της Επιτροπής.
Ο αντιπρόσωπος της Επιτροπής υποβάλλει στην εν λόγω επιτροπή σχέδιο των μέτρων που πρόκειται να ληφθούν. Η επιτροπή διατυπώνει τη γνώμη της για το σχέδιο αυτό μέσα σε προθεσμία που μπορεί να ορίσει ο πρόεδρος, ανάλογα με τον επείγοντα χαρακτήρα του θέματος. Η γνώμη διατυπώνεται με την πλειοψηφία που προβλέπεται στο άρθρο 148 παράγραφος 2 της συνθήκης για την έκδοση των αποφάσεων που καλείται να λάβει το Συμβούλιο βάσει πρότασης της Επιτροπής. Κατά την ψηφοφορία στην επιτροπή, οι ψήφοι των αντιπροσώπων των κρατών μελών σταθμίζονται σύμφωνα με το προαναφερόμενο άρθρο. Ο πρόεδρος δεν λαμβάνει μέρος στη ψηφοφορία.
Η Επιτροπή θεσπίζει μέτρα τα οποία μπορούν να εφαρμοστούν αμέσως. Εάν όμως τα μέτρα αυτά δεν είναι σύμφωνα με τη γνώμη που διατύπωσε η επιτροπή, τότε ανακοινώνονται αμέσως από την Επιτροπή στο Συμβούλιο. Στην περίπτωση αυτή:
- η Επιτροπή αναβάλλει επί ένα μήνα το πολύ, από την ημερομηνία της ανακοίνωσης αυτής, την εφαρμογή των μέτρων που αποφάσισε 7
- το Συμβούλιο μπορεί, με ειδική πλειοψηφία, να λάβει διαφορετική απόφαση μέσα στην προθεσμία που προβλέπεται στην πρώτη περίπτωση.
Άρθρο 5
Έκθεση και αναθεώρηση
Η Επιτροπή υποβάλλει στο Συμβούλιο έκθεση, έως τις 31 Δεκεμβρίου 2001, για την εμπειρία που αποκτήθηκε και τη σύγκλιση που σημειώθηκε κατά την εφαρμογή των διατάξεων της παρούσας οδηγίας.
Άρθρο 6
Σε σχέση με άλλες διαδικασίες
Οι διαδικασίες που θεσπίζονται με την παρούσα οδηγία συμπληρώνουν εκείνες που θεσπίστηκαν με την απόφαση 73/391/ΕΟΚ (6).
Άρθρο 7
Κατάργηση
Οι οδηγίες 70/509/ΕΟΚ και 70/510/ΕΟΚ καταργούνται.
Άρθρο 8
Ενσωμάτωση
Άρθρο 9
Έναρξη ισχύος
ΟΔΗΓΙΑ 98/49/ΕΚ ΤΟΥ ΣΥΜΒΟΥΛΙΟΥ της 29ης Ιουνίου 1998 σχετικά με την προστασία των δικαιωμάτων συμπληρωματικής συνταξιοδότησης των μισθωτών και των μη μισθωτών που μετακινούνται εντός της Κοινότητας
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως τα άρθρα 51 και 235,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2),
τη γνώμη της Οικονομικής και Κοινωνικής Επιτροπής (3), Εκτιμώντας:
(1) ότι μια από τις θεμελιώδεις ελευθερίες της Κοινότητας είναι η ελεύθερη κυκλοφορία των προσώπων 7 ότι η συνθήκη προβλέπει ότι το Συμβούλιο λαμβάνει ομοφώνως, στον τομέα της κοινωνικής ασφάλισης, τα αναγκαία μέτρα για την εγκαθίδρυση της ελεύθερης κυκλοφορίας των εργαζομένων 7
(2) ότι η κοινωνική προστασία των εργαζομένων εξασφαλίζεται από συστήματα κοινωνικής ασφάλισης εκ του νόμου συμπληρούμενα δε από συστήματα συμπληρωματικής κοινωνικής ασφάλισης 7
(3) ότι η νομοθεσία που έχει ήδη θεσπιστεί από το Συμβούλιο με σκοπό την προστασία των δικαιωμάτων κοινωνικής ασφάλισης των εργαζομένων στην Κοινότητα καθώς και των μελών των οικογενειών τους, και συγκεκριμένα οι κανονισμοί (ΕΟΚ) αριθ. 1408/71 του Συμβουλίου, της 14ης Ιουνίου 1971, περί εφαρμογής των συστημάτων κοινωνικής ασφαλίσεως στους μισθωτούς και τις οικογένειές τους που διακινούνται εντός της Κοινότητας (4) και (ΕΟΚ) αριθ. 574/72 του Συμβουλίου, της 21ης Μαρτίου 1972, περί του τρόπου εφαρμογής του κανονισμού (ΕΟΚ) αριθ. 1408/71 περί εφαρμογής των συστημάτων κοινωνικής ασφαλίσεως στους μισθωτούς και τις οικογένειές τους που διακινούνται εντός της Κοινότητας (5), αφορούν μόνο τα εκ του νόμου συστήματα συνταξιοδότησης 7 και ότι το σύστημα συντονισμού που προβλέπεται σε αυτούς τους κανονισμούς δεν επεκτείνεται στα συστήματα συμπληρωματικής συνταξιοδότησης, εκτός εάν πρόκειται για συστήματα που καλύπτονται από τον όρο «νομοθεσία» όπως ορίζεται από το πρώτο εδάφιο του άρθρου 1 στοιχείο ι) του κανονισμού (ΕΟΚ) αριθ. 1408/71, ή σχετικά με τα οποία ένα κράτος μέλος προβαίνει σε δήλωση βάσει του άρθρου αυτού 7
(4) ότι το Συμβούλιο έχει ευρεία διακριτική ευχέρεια όσον αφορά την επιλογή των καταλληλότερων μέτρων για την επίτευξη του στόχου του άρθρου 51 της συνθήκης 7 και ότι το σύστημα συντονισμού που προβλέπεται στους κανονισμούς (ΕΟΚ) αριθ. 1408/71 και (ΕΟΚ) αριθ. 574/72, και ειδικότερα οι κανόνες συνυπολογισμού δεν ενδείκνυνται για συστήματα συμπληρωματικής συνταξιοδότησης, εκτός εάν πρόκειται για συστήματα που καλύπτονται από τον όρο «νομοθεσία» όπως ορίζεται από το πρώτο εδάφιο του άρθρου 1 στοιχείο ι) του κανονισμού (ΕΟΚ) αριθ. 1408/71 ή σχετικά με τα οποία ένα κράτος μέλος προβαίνει σε δήλωση βάσει του άρθρου αυτού, και συνεπώς θα πρέπει να υπόκεινται σε ειδικά μέτρα, εκ των οποίων το πρώτο είναι η παρούσα οδηγία, προκειμένου να ληφθεί υπόψη η ιδιομορφία, η ιδιαιτερότης καθώς και η ποικιλία των συστημάτων αυτών εντός και μεταξύ των κρατών μελών 7
(5) ότι καμμία σύνταξη η παροχή δεν θα πρέπει να υπόκειται και στις διατάξεις της παρούσης οδηγίας και στις διατάξεις των κανονισμών (ΕΟΚ) αριθ. 1408/71 και (ΕΟΚ) αριθ. 574/72, και συνεπώς οιοδήποτε σύστημα συμπληρωματικής συνταξιοδότησης που εμπίπτει στο πεδίο εφαρμογής των κανονισμών αυτών, επειδή ένα κράτος μέλος έχει προβεί σε σχετική δήλωση βάσει του άρθρου 1 στοιχείο ι) του κανονισμού (ΕΟΚ) αριθ. 1408/71, δεν μπορεί να υπαχθεί στις διατάξεις της παρούσης οδηγίας 7
(6) ότι το Συμβούλιο, στη σύσταση 92/442/ΕΟΚ, της 27ης Ιουλίου 1992, για τη σύγκλιση των στόχων και των πολιτικών κοινωνικής προστασίας (6), συνιστά, «να ευνοηθεί, εφόσον είναι αναγκαίο, η διαμόρφωση των προϋποθέσεων απόκτησης συνταξιοδοτικών δικαιωμάτων, ιδίως όσον αφορά τις συμπληρωματικές συντάξεις, προκειμένου να εξαλειφθούν τα εμπόδια για την κινητικότητα των εργαζομένων» 7
(7) ότι στην εκπλήρωση του στόχου αυτού συμβάλλει η εξασφάλιση ίσης μεταχείρισης, όσον αφορά την προστασία των δικαιωμάτων συμπληρωματικής συνταξιοδότησης των εργαζομένων που διακινούνται ή των οποίων ο τόπος εργασίας μετατίθεται από ένα κράτος μέλος σε άλλο, με τους εργαζόμενους που παραμένουν στον ίδιο τόπο ή των οποίων ο τόπος εργασίας αλλάζει, αλλά παραμένει εντός ενός και του αυτού κράτους μέλους 7
(8) ότι η ελεύθερη κυκλοφορία των προσώπων, που αποτελεί ένα από τα βασικά δικαιώματα που καθιερώνονται στη συνθήκη, δεν περιορίζεται στους μισθωτούς αλλά επεκτείνεται και στους μη μισθωτούς 7
(9) ότι για τη θέσπιση των κατάλληλων μέτρων στον τομέα της κοινωνικής ασφάλισης των μη μισθωτών η συνθήκη δεν προβλέπει εξουσίες άλλες από αυτές του άρθρου 235 7
(10) ότι, προκειμένου να εξασφαλιστεί η αποτελεσματική άσκηση του δικαιώματος της ελεύθερης κυκλοφορίας, οι εργαζόμενοι και άλλοι δικαιούχοι θα πρέπει να διαθέτουν συγκεκριμένες εγγυήσεις ίσης μεταχείρισης όσον αφορά τη διατήρηση των κεκτημένων συνταξιοδοτικών δικαιωμάτων τους που απορρέουν από τα συστήματα συμπληρωματικής συνταξιοδότησης 7
(11) ότι τα κράτη μέλη πρέπει να λάβουν τα αναγκαία μέτρα για την εξασφάλιση της καταβολής των παροχών που δικαιούνται τα μέλη και τα πρώην μέλη συστημάτων συμπληρωματικής συνταξιοδότησης, όπως επίσης και άλλοι δικαιούχοι δυνάμει τέτοιων συστημάτων σε όλα τα κράτη μέλη, δεδομένου ότι πλέον, βάσει του άρθρου 73 Β της συνθήκης απαγορεύεται κάθε περιορισμός της ελεύθερης κίνησης κεφαλαίων και των πληρωμών 7
(12) ότι, προκειμένου να διευκολυνθεί η άσκηση του δικαιώματος της ελεύθερης κυκλοφορίας, οι εθνικές ρυθμίσεις πρέπει, όπου είναι αναγκαίο, να προσαρμοστούν προκειμένου να υπάρχει η δυνατότητα συνέχισης της καταβολής εισφορών σε ένα σύστημα συμπληρωματικής συνταξιοδότησης ενός κράτους μέλους, από τον ίδιο τον εργαζόμενο ή για λογαριασμό του, όταν αυτός αποσπάται σε άλλο κράτος μέλος δυνάμει του τίτλου ΙΙ του κανονισμού (ΕΟΚ) αριθ. 1408/71 7
(13) ότι, για το λόγο αυτό, η συνθήκη απαιτεί όχι μόνο την εξάλειψη κάθε είδους διάκρισης λόγω υπηκοότητας μεταξύ των εργαζομένων των κρατών μελών, αλλά και την άρση κάθε εθνικού μέτρου που ενδεχομένως εμποδίζει ή καθιστά λιγότερο ελκυστική γι' αυτούς τους εργαζόμενους την άσκηση των βασικών δικαιωμάτων που εγγυάται η συνθήκη, όπως έχουν ερμηνευτεί από το Δικαστήριο των Ευρωπαϊκών Κοινοτήτων σε αλλεπάλληλες αποφάσεις 7
(14) ότι οι εργαζόμενοι που ασκούν το δικαίωμα της ελεύθερης κυκλοφορίας πρέπει να ενημερώνονται ανάλογα από τους εργοδότες, τους διοικούντες ή άλλους αρμόδιους για τη διαχείριση των συστημάτων συμπληρωματικής συνταξιοδότησης, ιδίως όσον αφορά τις επιλογές και τις εναλλακτικές λύσεις που τους προσφέρονται 7
(15) ότι η παρούσα οδηγία ισχύει με την επιφύλαξη του δικαίου του κράτους μέλους όσον αφορά τη συλλογική δράση για την υπεράσπιση των επαγγελματικών συμφερόντων 7
(16) ότι, για λόγους ποικιλομορφίας όσον αφορά τα συστήματα συμπληρωματικής κοινωνικής ασφάλισης, η Κοινότητα πρέπει να θεσπίσει μόνον ένα γενικό πλαίσιο στόχων και συνεπώς, το κατάλληλο νομοθετικό μέσον είναι η έκδοση μιας οδηγίας 7
(17) ότι, σύμφωνα με τις αρχές της επικουρικότητας και της αναλογικότητας, όπως ορίζονται στο άρθρο 3 Β της συνθήκης, οι στόχοι της παρούσας οδηγίας δεν μπορούν να επιτευχθούν ικανοποιητικά σε επίπεδο κρατών μελών και συνεπώς θα είναι καλύτερη η επιδίωξή τους σε κοινοτικό επίπεδο 7 ότι η παρούσα οδηγία δεν υπερβαίνει τα αναγκαία όρια για την επίτευξη αυτών των στόχων,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
ΚΕΦΑΛΑΙΟ Ι
ΣΤΟΧΟΣ ΚΑΙ ΠΕΔΙΟ ΕΦΑΡΜΟΓΗΣ
Άρθρο 1
Στόχος της οδηγίας είναι η προστασία των δικαιωμάτων των ασφαλισμένων σε συστήματα συμπληρωματικής συνταξιοδότησης, οι οποίοι διακινούνται από ένα κράτος μέλος σε άλλο, συμβάλλοντας έτσι στην εξάλειψη των εμποδίων στην ελεύθερη κυκλοφορία μισθωτών και μη μισθωτών εντός της Κοινότητας. Η προστασία αυτή αφορά τα συνταξιοδοτικά δικαιώματα στο πλαίσιο συστημάτων τόσο προαιρετικής όσο και υποχρεωτικής συμπληρωματικής συνταξιοδότησης, με εξαίρεση τα συστήματα που καλύπτονται από τον κανονισμό (ΕΟΚ) αριθ. 1408/71.
Άρθρο 2
Η οδηγία ισχύει για ασφαλισμένους σε συστήματα συμπληρωματικής συνταξιοδότησης και για άλλους δικαιούχους των συστημάτων αυτών, οι οποίοι έχουν θεμελιώσει ή πρόκειται να θεμελιώσουν σχετικά δικαιώματα σε ένα ή περισσότερα κράτη μέλη.
ΚΕΦΑΛΑΙΟ ΙΙ
ΟΡΙΣΜΟΙ
Άρθρο 3
Για τους σκοπούς της παρούσας οδηγίας νοούνται:
α) ως «συμπληρωματική σύνταξη», η σύνταξη και, όπου αυτό προβλέπεται από τους κανόνες των συστημάτων συμπληρωματικής συνταξιοδότησης που έχουν θεσπιστεί σύμφωνα με την εθνική νομοθεσία και πρακτική, τα επιδόματα αναπηρίας και επιζώντων που συμπληρώνουν ή αντικαθιστούν τις παροχές που προβλέπονται για τις ίδιες περιπτώσεις στα πλαίσια των κατά νόμον συστημάτων κοινωνικής ασφάλισης 7
β) ως «σύστημα συμπληρωματικής συνταξιοδότησης», κάθε επαγγελματικό σύστημα συνταξιοδότησης, το οποίο είναι σύμφωνο προς την εθνική νομοθεσία και/ή πρακτική, όπως ομαδική σύμβαση ασφάλισης, ή στατικά διανεμητικό σύστημα, το οποίο έχει συμφωνηθεί με έναν ή περισσοτέρους κλάδους ή τομείς, κεφαλαιοποιητικό σύστημα, ή υπόσχεση συνταξιοδότησης που υποστηρίζεται από λογιστικά αποθέματα ή οποιαδήποτε συλλογική ή άλλη παραπλήσια συμφωνία, που προορίζεται για τη χορήγηση συμπληρωματικής σύνταξης σε μισθωτούς και μη μισθωτούς 7
γ) ως «συνταξιοδοτικά δικαιώματα», κάθε παροχή που δικαιούται ο ασφαλισμένος και άλλοι δικαιούχοι βάσει των κανόνων ενός συστήματος συμπληρωματικής συνταξιοδότησης και, όπου δει, σύμφωνα με την εθνική νομοθεσία, όπου τυγχάνει εφαρμογής 7
δ) ως «θεμελιωμένα συνταξιοδοτικά δικαιώματα», όλα τα δικαιώματα σε επιδόματα που έχουν αποκτηθεί με την πλήρωση των όρων που θέτουν οι κανόνες που ρυθμίζουν ένα σύστημα συμπληρωματικής συνταξιοδότησης και σύμφωνα με την εθνική νομοθεσία, όπου τυγχάνει εφαρμογής 7
ε) ως «αποσπασμένος εργαζόμενος», το άτομο που έχει αποσπαστεί για εργασία σε άλλο κράτος μέλος και το οποίο, βάσει των διατάξεων του τίτλου ΙΙ του κανονισμού (ΕΟΚ) αριθ. 1408/71, συνεχίζει να υπάγεται στη νομοθεσία του κράτους μέλους καταγωγής, η δε «απόσπαση» ερμηνεύεται αναλόγως 7
στ) ως «εισφορά» κάθε καταβολή χρηματικού ποσού που έγινε ή θεωρείται ότι έχει γίνει σε σύστημα συμπληρωματικής συνταξιοδότησης.
ΚΕΦΑΛΑΙΟ ΙΙΙ
ΜΕΤΡΑ ΠΡΟΣΤΑΣΙΑΣ ΤΩΝ ΔΙΚΑΙΩΜΑΤΩΝ ΣΥΜΠΛΗΡΩΜΑΤΙΚΗΣ ΣΥΝΤΑΞΙΟΔΟΤΗΣΗΣ ΤΩΝ ΕΡΓΑΖΟΜΕΝΩΝ ΠΟΥ ΔΙΑΚΙΝΟΥΝΤΑΙ ΕΝΤΟΣ ΤΗΣ ΚΟΙΝΟΤΗΤΑΣ
Άρθρο 4
Ίση μεταχείριση όσον αφορά τη διατήρηση των συνταξιοδοτικών δικαιωμάτων
Τα κράτη μέλη λαμβάνουν τα αναγκαία μέτρα ώστε να εξασφαλίζεται η διατήρηση των θεμελιωμένων συνταξιοδοτικών δικαιωμάτων των ασφαλισμένων σε σύστημα συμπληρωματικής συνταξιοδότησης, οι οποίοι δεν καταβάλλουν πλέον εισφορές στο σύστημα αυτό ως απόρροια της διακίνησής τους από ένα κράτος μέλος σε άλλο, στον ίδιο βαθμό στον οποίο τα δικαιώματα αυτά εξασφαλίζονται και στην περίπτωση ασφαλισμένων που δεν καταβάλλουν πλέον εισφορές σε ένα σύστημα συμπληρωματικής συνταξιοδότησης αλλά συνεχίζουν να παραμένουν στο ίδιο κράτος μέλος. Το παρόν άρθρο εφαρμόζεται επίσης και στους άλλους δικαιούχους του εν λόγω συστήματος συμπληρωματικής συνταξιοδότησης.
Άρθρο 5
Διασυνοριακές καταβολές
Τα κράτη μέλη εξασφαλίζουν, όσον αφορά τους ασφαλισμένους σε συστήματα συμπληρωματικής συνταξιοδότησης καθώς και άλλους δικαιούχους των συστημάτων αυτών, ότι τα συστήματα συμπληρωματικής συνταξιοδότησης θα καταβάλλουν σε άλλο κράτος μέλος όλα τα επιδόματα που προβλέπονται στο πλαίσιο αυτών των συστημάτων, μετά την αφαίρεση τυχόν φόρων και τραπεζικών επιβαρύνσεων.
Άρθρο 6
Εισφορές σε συνταξιοδοτικά συστήματα από ή για λογαριασμό αποσπασμένων εργαζόμενων
1. Τα κράτη μέλη θεσπίζουν τα αναγκαία μέτρα ώστε να είναι δυνατόν να συνεχισθεί η καταβολή των εισφορών, από τον ίδιο τον αποσπασμένο εργαζόμενο ή για λογαριασμό του σε ένα σύστημα συμπληρωματικής συνταξιοδότησης ενός κράτους μέλους στο οποίο είναι ασφαλισμένος ο εργαζόμενος, κατά τη διάρκεια της απόσπασής του/της σε άλλο κράτος μέλος.
2. Σε περίπτωση που, δυνάμει της παραγράφου 1, συνεχίζεται η καταβολή των εισφορών σε ένα σύστημα συμπληρωματικής συνταξιοδότησης σε ένα κράτος μέλος, ο αποσπασθείς εργαζόμενος και, όπου δει, ο εργοδότης του απαλλάσονται από κάθε υποχρέωση καταβολής εισφορών σε σύστημα συμπληρωματικής συνταξιοδότησης άλλου κράτους μέλους.
Άρθρο 7
Ενημέρωση των ασφαλισμένων
Τα κράτη μέλη λαμβάνουν μέτρα ώστε οι εργοδότες, οι διευθύνοντες ή άλλοι αρμόδιοι για τη διαχείριση των συστημάτων συμπληρωματικής συνταξιοδότησης να παρέχουν κατάλληλη ενημέρωση στα μέλη του συστήματος που μετακινούνται σε άλλο κράτος μέλος σχετικά με τις συντάξεις τους και τις επιλογές που έχουν στη διάθεσή τους, στα πλαίσια του εν λόγω συστήματος. Η ενημέρωση αυτή θα πρέπει να αντιστοιχεί τουλάχιστον στην ενημέρωση που δίνεται σε ασφαλισμένους ως προς τους οποίους δεν διενεργούνται πλέον εισφορές αλλά οι οποίοι παραμένουν στο ίδιο κράτος μέλος.
ΚΕΦΑΛΑΙΟ ΙV
ΤΕΛΙΚΕΣ ΔΙΑΤΑΞΕΙΣ
Άρθρο 8
Τα κράτη μέλη είναι ελεύθερα να εφαρμόσουν τις διατάξεις του άρθρου 6 μόνο για αποσπάσεις που αρχίζουν μετά από την 25η Ιουλίου 2001.
Άρθρο 9
Τα κράτη μέλη ενσωματώνουν στις εθνικές τους νομοθεσίες τα μέτρα που απαιτούνται για την παροχή της δυνατότητας, σε άτομα που θεωρούν ότι αδικούνται από τη μη εφαρμογή των διατάξεων της παρούσας οδηγίας, να διεκδικήσουν τις απαιτήσεις τους δικαστικώς, αφού πρώτα έχουν προσφύγει ενδεχομένως σε άλλες αρμόδιες αρχές.
Άρθρο 10
1. Τα κράτη μέλη θέτουν σε ισχύ τις αναγκαίες νομοθετικές, κανονιστικές και διοικητικές διατάξεις για να συμμορφωθούν προς την παρούσα οδηγία το αργότερο εντός 36 μηνών από την ημερομηνία κατά την οποία αυτή τίθεται σε ισχύ ή εξασφαλίζουν, το αργότερο έως την ημερομηνία αυτή, ότι οι εργοδότες και οι εργαζόμενοι έχουν συνάψει συμφωνίες που περιέχουν τις απαιτούμενες διατάξεις. Τα κράτη μέλη λαμβάνουν όλα τα αναγκαία μέτρα ώστε να είναι ανά πάσα στιγμή έτοιμα να διασφαλίζουν την αποτελεσματικότητα της παρούσας οδηγίας. Τα κράτη μέλη πληροφορούν αμέσως την Επιτροπή σχετικά.
Οι διατάξεις αυτές, όταν θεσπίζονται από τα κράτη μέλη, αναφέρονται στην παρούσα οδηγία ή συνοδεύονται από παρόμοια αναφορά κατά την επίσημη δημοσίευσή τους. Οι λεπτομερείς διατάξεις για την αναφορά αυτή καθορίζονται από τα κράτη μέλη.
Τα κράτη μέλη ενημερώνουν την Επιτροπή σχετικά με τις αρμόδιες για την εφαρμογή της παρούσας οδηγίας εθνικές αρχές.
2. Το αργότερο την 25η Ιανουαρίου 2002 τα κράτη μέλη κοινοποιούν στην Επιτροπή το κείμενο των διατάξεων της εθνικής νομοθεσίας που θεσπίζουν στον τομέα που καλύπτει η παρούσα οδηγία.
3. Βάσει των πληροφοριών που θα θέσουν στη διάθεσή της τα κράτη μέλη, η Επιτροπή συντάσσει έκθεση προς το Ευρωπαϊκό Κοινοβούλιο, το Συμβούλιο και την Οικονομική και Κοινωνική Επιτροπή, έξι έτη μετά την έναρξη ισχύος της παρούσας οδηγίας.
Η έκθεση θα αναφέρεται στην εφαρμογή της παρούσας οδηγίας και, όπου χρειάζεται, θα προτείνει ενδεχομένως αναγκαίες τροποποιήσεις.
Άρθρο 11
ΟΔΗΓΙΑ 98/57/ΕΚ ΤΟΥ ΣΥΜΒΟΥΛΙΟΥ της 20ής Ιουλίου 1998 για τον έλεγχο του Ralstonia solanacearum (Smith) Yabuuchi et al.
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 43,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2),
τη γνώμη της Οικονομικής και Κοινωνικής Επιτροπής (3), Εκτιμώντας:
ότι ο επιβλαβής οργανισμός Ralstonia solanacearum (Smith) Yabuuchi et al. ήταν προηγουμένως γνωστός ως Pseudomonas solanacearum (Smith) Smith 7 ότι, κατά πάσα πιθανότητα, το Ralstonia solanacearum (Smith) Yabuuchi et al. θα καταστεί το γενικώς αποδεκτό όνομα του οργανισμού 7 ότι η παρούσα οδηγία θα πρέπει να λάβει υπόψη την επιστημονική αυτή εξέλιξη 7
ότι η παραγωγή πατάτας και τομάτας κατέχει σημαντική θέση στη γεωργία της Κοινότητας 7 ότι η απόδοση της παραγωγής πατάτας και τομάτας απειλείται διαρκώς από επιβλαβείς οργανισμούς 7
ότι η προστασία της καλλιέργειας της πατάτας και της τομάτας από αυτούς τους επιβλαβείς οργανισμούς είναι αναγκαία όχι μόνο για τη διατήρηση της απόδοσης, αλλά και για την αύξηση της παραγωγικότητας της γεωργίας 7
ότι τα μέτρα προστασίας κατά της εισόδου επιβλαβών οργανισμών στο έδαφος κράτους μέλους έχουν περιορισμένα μόνον αποτελέσματα εάν οι οργανισμοί αυτοί δεν ελέγχονται ταυτόχρονα και μεθοδικά σε ολόκληρη την Κοινότητα και εφόσον δεν λαμβάνονται μέτρα για την πρόληψη της μετάδοσής τους 7
ότι ένας από τους επιβλαβείς για την πατάτα και την τομάτα οργανισμούς είναι το Ralstonia solanacearum (Smith) Yabuuchi et al., δηλαδή ο παθογόνος παράγοντας της φαιάς σήψης της πατάτας και της βακτηριακής μάρανσης της τομάτας 7 ότι η ασθένεια αυτή έχει εκδηλωθεί σε τμήματα της Κοινότητας και ότι υπάρχουν ακόμη ορισμένες εστίες μόλυνσης, περιορισμένης έκτασης 7
ότι η καλλιέργεια πατάτας και τομάτας σε ολόκληρη την Κοινότητα εκτίθεται σε σημαντικό κίνδυνο εάν δεν ληφθούν αποτελεσματικά μέτρα σχετικά με τις καλλιέργειες αυτές, για τον εντοπισμό του οργανισμού αυτού και τον προσδιορισμό του τρόπου εξάπλωσής του, την πρόληψη της εμφάνισης και της μετάδοσης του και, σε περίπτωση διαπίστωσής του, για την πρόληψη της μετάδοσης και την καταπολέμησή του με σκοπό την εξάλειψή του 7
ότι, προκειμένου να επιτευχθεί ο σκοπός αυτός, πρέπει να θεσπιστούν ορισμένα μέτρα στην Κοινότητα 7 ότι, επιπλέον, τα κράτη μέλη πρέπει να μπορούν να λαμβάνουν πρόσθετα ή αυστηρότερα μέτρα, εφόσον κρίνονται αναγκαία και εφόσον δεν παρεμποδίζεται η διακίνηση της πατάτας ή της τομάτας στην Κοινότητα, εκτός των περιπτώσεων που καθορίζονται στην οδηγία 77/93/ΕΟΚ του Συμβουλίου, της 21ης Δεκεμβρίου 1976, περί των μέτρων προστασίας κατά της εισαγωγής στα κράτη μέλη επιβλαβών οργανισμών για τα φυτά ή τα φυτικά προϊόντα (4) 7 ότι τα εν λόγω μέτρα πρέπει να κοινοποιούνται στα άλλα κράτη μέλη και την Επιτροπή 7
ότι στα μέτρα αυτά πρέπει να λαμβάνεται υπόψη ότι είναι αναγκαία η διεξαγωγή επίσημων συστηματικών ερευνών για τον εντοπισμό του παθογόνου 7 ότι οι έρευνες αυτές θα πρέπει να περιλαμβάνουν διαδικασίες επιθεώρησης και, κατά περίπτωση, διαδικασίες δειγματοληψίας και δοκιμών, δεδομένου ότι, σε ορισμένες περιβαλλοντικές συνθήκες, η ασθένεια μπορεί να παραμένει λανθάνουσα και να μην ανιχνεύεται στην πατάτα κατά το διάστημα της βλάστησης ή μέσα στους αποθηκευμένους κονδύλους πατάτας 7 ότι η μετάδοση του παθογόνου στα καλλιεργούμενα φυτά δεν είναι ο σημαντικότερος παράγοντας, αλλά ότι το παθογόνο μπορεί να μεταδοθεί από τα επιφανειακά ύδατα και ορισμένα άγρια φυτά της οικογένειας των σολανιδών, και συνεπώς η άρδευση καλλιεργειών πατάτας και τομάτας με μολυσμένο νερό εμπεριέχει τον κίνδυνο μόλυνσης αυτών των καλλιεργειών 7 ότι επίσης το παθογόνο μπορεί να υπάρχει, κατά τη διάρκεια του χειμώνα, σε αυτοφυή φυτά πατάτας και τομάτας τα οποία μπορεί να αποτελούν εστία μόλυνσης από την μία εποχή στην άλλη 7 ότι το παθογόνο μεταδίδεται επίσης δι' επαφής των πατατών με προσβεβλημένες πατάτες και με εργαλεία φύτευσης, συγκομιδής και επεξεργασίας ή με περιέκτες μεταφοράς και αποθήκευσης που έχουν μολυνθεί από προηγούμενη επαφή με προσβεβλημένες πατάτες 7
ότι η εξάπλωση του παθογόνου μπορεί να μειωθεί ή να αποφευχθεί με την απολύμανση αυτών των αντικειμένων 7 ότι η τυχόν μόλυνση του πατατόσπορου αποτελεί σημαντικό κίνδυνο για την εξάπλωση του παθογόνου 7 παρομοίως, η λανθάνουσα μόλυνση του πατατόσπορου αποτελεί σημαντικό κίνδυνο για την εξάπλωση του παθογόνου και αυτό μπορεί να αποφευχθεί με τη χρησιμοποίηση πατατόσπορου που παράγεται στο πλαίσιο επισήμως εγκεκριμένου προγράμματος και ο οποίος έχει κριθεί απαλλαγμένος από τον οργανισμό μετά από δοκιμή 7
ότι οι υφιστάμενες γνώσεις της βιολογίας και της επιδημιολογίας του Ralstonia solanacearum (Smith) Yabuuchi et al. στις ευρωπαϊκές συνθήκες είναι ανεπαρκείς, και προβλέπεται η επανεξέταση των προτεινόμενων μέτρων στη διάρκεια διαφόρων εποχών 7 ομοίως, προβλέπεται η βελτίωση της διαδικασίας δοκιμών υπό το φως περαιτέρω έρευνας, ιδίως όσον αφορά την ευαισθησία και την εξειδίκευση των μεθόδων δοκιμής προκειμένου να επιλεχθούν και να τυποποιηθούν οι βέλτιστες διαθέσιμες μέθοδοι δοκιμής 7
ότι, προκειμένου να καθοριστούν οι λεπτομέρειες αυτών των γενικών μέτρων, καθώς και των αυστηρότερων ή πρόσθετων μέτρων που λαμβάνουν τα κράτη μέλη για την πρόληψη της εισόδου του παθογόνου στο έδαφός τους, είναι επιθυμητό τα κράτη μέλη να συνεργάζονται στενά με την Επιτροπή στο πλαίσιο της μόνιμης φυτοϋγειονομικής επιτροπής (που στο εξής αναφέρεται ως «επιτροπή»),
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η παρούσα οδηγία αφορά τα μέτρα που πρέπει να λαμβάνονται στα κράτη μέλη κατά του Ralstonia solanacearum (Smith) Yabuuchi et al., παλαιότερον γνωστού ως Pseudomonas solanacearum (Smith) Smith, (εφεξής καλούμενο «ο οργανισμός») σε σχέση με τους ξενιστές του οργανισμού που αναφέρονται στο παράρτημα I τμήμα 1 (εφεξής καλούμενοι «καταχωρημένο φυτικό υλικό»), για:
α) τον εντοπισμό του και τον προσδιορισμό της διασποράς του 7
β) την πρόληψη της εμφάνισης και της μετάδοσής του 7
γ) σε περίπτωση διαπίστωσής του, την πρόληψη της μετάδοσης και την καταπολέμησή του με σκοπό την εξάλειψή του.
Άρθρο 2
1. Τα κράτη μέλη πραγματοποιούν ετήσιες συστηματικές επίσημες μελέτες για τον οργανισμό στο καταχωρημένο φυτικό υλικό που προέρχεται από το έδαφός τους. Προκειμένου να προσδιοριστούν οι άλλες πιθανές εστίες μόλυνσης που απειλούν την παραγωγή του καταχωρημένου φυτικού υλικού, τα κράτη μέλη πραγματοποιούν αξιολόγηση του κινδύνου και, εκτός από την περίπτωση κατά την οποία ο οργανισμός έχει αναγνωριστεί κατά την αξιολόγηση, διεξάγουν, στις περιοχές παραγωγής του καταχωρημένου φυτικού υλικού, στοχοθετημένες επίσημες μελέτες για τον οργανισμό σε φυτά άλλα από το καταχωρημένο φυτικό υλικό, συμπεριλαμβανομένων των άγριων ξενιστών της οικογένειας των σολανιδών, καθώς και στο επιφανειακό νερό που χρησιμοποιείται για άρδευση ή ψεκασμό του καταχωρημένου φυτικού υλικού και στα υγρά απόβλητα που απορρίπτονται από εγκαταστάσεις βιομηχανικής μεταποίησης ή συσκευασίας του καταχωρημένου φυτικού υλικού και που χρησιμοποιούνται για άδρευση ή ψεκασμό του καταχωρημένου φυτικού υλικού. Η έκταση αυτών των στοχοθετημένων μελετών καθορίζεται ανάλογα με τον διαπιστωμένο κίνδυνο. Τα κράτη μέλη μπορούν επίσης να διεξάγουν επίσημες μελέτες για τον οργανισμό σε άλλο υλικό, όπως υπόστρωμα βλάστησης, χώμα και στερεά απόβλητα από εγκαταστάσεις βιομηχανικής μεταποίησης ή συσκευασίας.
2. Οι επίσημες μελέτες που προβλέπονται στην παράγραφο 1 διενεργούνται:
α) για το καταχωρημένο φυτικό υλικό, σύμφωνα με τις λεπτομέρειες που προβλέπονται στο σημείο 1 του τμήματος II του παραρτήματος I 7
β) για ξενιστές άλλους από το καταχωρημένο φυτικό υλικό, και για το νερό, συμπεριλαμβανομένων των υγρών αποβλήτων, σύμφωνα με τις κατάλληλες μεθόδους και, κατά περίπτωση, τα δείγματα λαμβάνονται και υποβάλλονται σε επίσημη ή υπό επίσημη εποπτεία εργαστηριακή δοκιμή 7
γ) κατά περίπτωση για άλλο υλικό, σύμφωνα με τις κατάλληλες μεθόδους.
Για τις μελέτες αυτές, οι περαιτέρω λεπτομέρειες των διαδικασιών εποπτείας και ο αριθμός, η προέλευση, η διαστρωμάτωση και ο χρόνος λήψης των δειγμάτων, καθορίζονται με απόφαση των αρμόδιων επίσημων φορέων κατά την έννοια της οδηγίας 77/93/ΕΟΚ βάσει ορθών επιστημονικών και στατιστικών αρχών και της βιολογίας του οργανισμού, και λαμβανομένου υπόψη του συγκεκριμένου συστήματος παραγωγής του καταχωρημένου φυτικού υλικού και, κατά περίπτωση, άλλων φυτών ξενιστών στα οικεία κράτη μέλη.
3. Οι λεπτομέρειες και τα αποτελέσματα των επίσημων μελετών που προβλέπονται στην παράγραφο 1, κοινοποιούνται κάθε χρόνο στα άλλα κράτη μέλη και την Επιτροπή σύμφωνα με τις διατάξεις του σημείου 2 του τμήματος II του παραρτήματος I. Οι κοινοποιήσεις αυτές υποβάλλονται έως την 1η Ιουνίου, εκτός από εκείνες για το πατατόσπορο που διατηρείται στο αγρόκτημα, οι οποίες υποβάλλονται έως την 1η Σεπτεμβρίου. Οι λεπτομέρειες και τα αποτελέσματα όσον αφορά τις καλλιέργειες θα αφορούν την παραγωγή του προηγούμενου έτους. Οι λεπτομέρειες των κοινοποιήσεων αυτών μπορούν να υποβάλλονται στην επιτροπή.
4. Οι ακόλουθες διατάξεις πρέπει να θεσπίζονται με τη διαδικασία του άρθρου 16α της οδηγίας 77/93/ΕΟΚ:
- οι κατάλληλες μέθοδοι για τις μελέτες και τις εργαστηριακές δοκιμές που προβλέπονται στην παράγραφο 2, πρώτο εδάφιο, στοιχείο β).
5. Οι ακόλουθες διατάξεις μπορούν να θεσπίζονται με τη διαδικασία του άρθρου 16α της οδηγίας 77/93/ΕΟΚ:
- οι κατάλληλες μέθοδοι για τις μελέτες που προβλέπονται στην παράγραφο 2, πρώτο εδάφιο, στοιχείο γ),
- περαιτέρω λεπτομέρειες για τις μελέτες που προβλέπονται στη παράγραφο 2, δεύτερο εδάφιο, προκειμένου να εξασφαλίζεται συγκρίσιμο επίπεδο ασφάλειας μεταξύ των κρατών μελών.
Άρθρο 3
Τα κράτη μέλη μεριμνούν ώστε κάθε πιθανολογούμενη εμφάνιση ή διαπιστωμένη παρουσία του οργανισμού στο έδαφος τους, να ανακοινώνεται στους αρμόδιους επίσημους φορείς τους.
Άρθρο 4
1. Σε κάθε περίπτωση πιθανολογούμενης εμφάνισης, οι αρμόδιοι επίσημοι φορείς του οικείου κράτους μέλους εξασφαλίζουν τη διεξαγωγή επίσημης ή υπό επίσημη εποπτεία εργαστηριακής δοκιμής, είτε, για το καταχωρημένο φυτικό υλικό, με τη σχετική μέθοδο του παραρτήματος II και σύμφωνα με τους όρους του παραρτήματος III, σημείο 1, είτε, στις άλλες περιπτώσεις, με οποιαδήποτε άλλη επισήμως εγκεκριμένη μέθοδο, προκειμένου να επιβεβαιωθεί ή να διαψευσθεί η πιθανολογούμενη εμφάνιση. Σε περίπτωση επιβεβαίωσης, εφαρμόζονται οι απαιτήσεις του παραρτήματος III, σημείο 2.
2. Μέχρις ότου επιβεβαιωθεί ή διαψευσθεί η πιθανολογούμενη εμφάνιση σύμφωνα με την παράγραφο 1, στις περιπτώσεις πιθανολογούμενης εμφάνισης κατά τις οποίες, είτε:
i) παρατηρήθηκαν διαγνωστικά συμπτώματα των ασθενειών που προκαλούνται από τον οργανισμό και ελήφθη θετικό αποτέλεσμα από τη δοκιμή ταχείας διαλογής που αναφέρεται στο παράρτημα II, τμήμα I, σημείο 1 και τμήμα II, είτε
α) απαγορεύουν τη διακίνηση όλων των φυτών και κονδύλων από όλες τις καλλιέργειες, παρτίδες ή αποστολές από τις οποίες έχουν ληφθεί τα δείγματα, εκτός εάν διακινούνται υπό τον έλεγχό τους και με την προϋπόθεση ότι έχει διαπιστωθεί ότι δεν ενέχουν εμφανή κίνδυνο μετάδοσης του οργανισμού 7
β) λαμβάνουν μέτρα προς εξακρίβωση της προέλευσης της πιθανολογούμενης εμφάνισης 7
γ) λαμβάνουν κατάλληλα πρόσθετα προληπτικά μέτρα, βάσει του επιπέδου του εκτιμώμενου κινδύνου, ιδίως σε σχέση με την παραγωγή του καταχωρημένου φυτικού υλικού και τη διακίνηση παρτίδων πατατόσπορου διαφορετικών από εκείνες που αναφέρονται στο στοιχείο α) και που παράγονται στον τόπο παραγωγής από τον οποίο έχουν ληφθεί τα δείγματα που αναφέρονται στο στοιχείο α), για την πρόληψη της μετάδοσης του οργανισμού.
3. Στις περιπτώσεις πιθανολογούμενης εμφάνισης κατά τις οποίες υπάρχει κίνδυνος μόλυνσης του καταχωρημένου φυτικού υλικού ή του επιφανειακού νερού από ή σε άλλο/α κράτος/η μέλος/η, το κράτος μέλος στο οποίο αναφέρθηκε πιθανολογούμενη εμφάνιση κοινοποιεί αμέσως, ανάλογα με την έκταση του κινδύνου, τις λεπτομέρειες της πιθανολογούμενης εμφάνισης στο/α άλλο/α οικείο/α κράτος/η μέλος/η 7 τα εν λόγω κράτη συνεργάζονται κατάλληλα. Το/α κράτος/η μέλος/η το/α οποία/α λαμβάνει/ουν την κοινοποίηση αυτή λαμβάνει/ουν προληπτικά μέτρα σύμφωνα με την παράγραφο 2, στοιχείο γ) και, ανάλογα με την περίπτωση, αναλαμβάνει/ουν κάθε περαιτέρω δράση, σύμφωνα με τις παραγράφους 1 και 2.
4. Η ακόλουθη διάταξη μπορεί να θεσπίζεται με τη διαδικασία του άρθρου 16α της οδηγίας 77/93/ΕΟΚ:
- τα μέτρα που αναφέρονται στην παράγραφο 2, στοιχείο γ).
Άρθρο 5
1. Εάν από την επίσημη ή υπό επίσημη εποπτεία εργαστηριακή δοκιμή, είτε, για το καταχωρημένο φυτικό υλικό, με τη σχετική μέθοδο του παραρτήματος II, είτε, στις άλλες περιπτώσεις, με άλλη επισήμως εγκεκριμένη μέθοδο, επιβεβαιωθεί η παρουσία του οργανισμού σε δείγμα ληφθέν σύμφωνα με την παρούσα οδηγία, οι αρμόδιοι επίσημοι φορείς ενός κράτους μέλους, αφού λάβουν υπόψη τις ορθές επιστημονικές αρχές, τη βιολογία του οργανισμού και το συγκεκριμένο σύστημα παραγωγής, εμπορίας και μεταποίησης των ξενιστών του οργανισμού στο κράτος μέλος αυτό:
α) για το καταχωρημένο φυτικό υλικό:
i) θεσμοθετούν ελέγχους για τον προσδιορισμό της έκτασης και της ή των πρωτογενών εστιών μόλυνσης σύμφωνα με τις διατάξεις του παραρτήματος IV, και διενεργούν πρόσθετες δοκιμές σύμφωνα με το άρθρο 4 παράγραφος 1, τουλάχιστον σε όλα τα κλωνικώς σχετιζόμενα αποθέματα πατατόσπορου και
ii) χαρακτηρίζουν ως μολυσμένο το καταχωρημένο φυτικό υλικό, τις αποστολές και/ή τις παρτίδες από τις οποίες λήφθηκε το δείγμα, καθώς και τα μηχανήματα, τα οχήματα, τους περιέκτες, τις αποθήκες ή τα τμήματα αυτών και κάθε άλλο αντικείμενο, συμπεριλαμβανομένων των υλικών συσκευασίας που χρησιμοποιήθηκαν για το καταχωρημένο φυτικό υλικό από το οποίο έχει ληφθεί το δείγμα 7 επίσης, χαρακτηρίζουν ως μολυσμένους, κατά περίπτωση, τους αγρούς, τις μονάδες προστατευόμενης φυτικής παραγωγής και τους τόπους παραγωγής από τους οποίους συγκομίστηκε το καταχωρημένο φυτικό υλικό και έχει ληφθεί το δείγμα 7 για τα δείγματα που λήφθηκαν κατά τη βλαστική περίοδο, πρέπει να χαρακτηρίζονται ως μολυσμένοι οι αγροί, οι τόποι παραγωγής και, κατά περίπτωση, οι μονάδες προστατευόμενης φυτικής παραγωγής από τις οποίες λήφθηκε το δείγμα και
iii) προσδιορίζουν, σύμφωνα με τις διατάξεις του παραρτήματος V, σημείο 1, την έκταση της πιθανής μόλυσης δια επαφής πριν ή μετά τη συγκομιδή ή μέσω σχέσης της διαδικασίας παραγωγής, άρδευσης ή ψεκασμού ή μέσω κλωνικής σχέσης με τη συγκεκριμένη μόλυνση και
iv) οριοθετούν μία ζώνη βάσει του χαρακτηρισμού της μόλυνσης που αναφέρεται στο σημείο ii), του προσδιορισμού της έκτασης της πιθανής μόλυνσης που αναφέρεται στο σημείο iii), και της πιθανής μετάδοσης του οργανισμού, σύμφωνα με τις διατάξεις του σημείου 2, στοιχείο i) του παραρτήματος V 7
β) για καλλιέργειες ξενιστών άλλων από εκείνους που αναφέρονται στο στοιχείο α) κατά τις οποίες η παραγωγή του καταχωρημένου φυτικού υλικού διατρέχει κίνδυνο:
i) θεσμοθετούν ελέγχους σύμφωνα με το στοιχείο α), σημείο i) και
ii) χαρακτηρίζουν ως μολυσμένους τους ξενιστές του οργανισμού από τους οποίους έχει ληφθεί το δείγμα και
iii) προσδιορίζουν την έκταση της πιθανής μόλυνσης και οριοθετούν μία ζώνη σύμφωνα με το εδάφιο α), σημεία iii) και iv) αντίστοιχα, σε σχέση με την παραγωγή του καταχωρημένου φυτικού υλικού 7
γ) για το επιφανειακό νερό (συμπεριλαμβανομένων των απορρίψεων υγρών αποβλήτων από χώρους βιομηχανικής μεταποίησης ή συσκευασίας του καταχωρημένου φυτικού υλικού) και για τα άγρια φυτά της οικογενείας των σολανιδών, από τα οποία η παραγωγή του καταχωρημένου φυτικού υλικού διατρέχει κίνδυνο μέσω της άρδευσης ή του ψεκασμού με τα επιφανειακά ύδατα ή λόγω πλημμύρας από το επιφανειακό νερό:
i) θεσμοθετούν ελέγχους, συμπεριλαμβανομένης της επίσημης μελέτης, σε κατάλληλες στιγμές, δειγμάτων από επιφανειακό νερό και, εφόσον υπάρχουν, από άγρια φυτά της οικογένειας των σολανιδών προκειμένου να προσδιοριστεί η έκταση της μόλυνσης και
ii) χαρακτηρίζουν ως μολυσμένο το επιφανειακό νερό από το οποίο έχει ληφθεί το ή τα δείγματα λαμβάνοντας υόπψη την έκταση της μόλυνσης και τους ελέγχους που διεξάγονται σύμφωνα με το σημείο i) και
iii) προσδιορίζουν την έκταση της πιθανής μόλυνσης και οριοθετούν μια ζώνη βάσει του χαρακτηρισμού της μόλυνσης που αναφέρεται στο σημείο ii), και της πιθανής διάδοσης του οργανισμού, λαμβάνοντας υπόψη τις διατάξεις του σημείου 1 και του σημείου 2, στοιχείο ii) του παραρτήματος V.
2. Τα κράτη μέλη κοινοποιούν αμέσως, σύμφωνα με τις διατάξεις του παραρτήματος V, σημείο 3, στα άλλα κράτη μέλη και την Επιτροπή κάθε μόλυνση που προσδιορίζεται βάσει της παραγράφου 1, στοιχείο α), σημείο ii) και της παραγράφου 1, στοιχείο γ), σημείο ii), καθώς και τις λεπτομέρειες της οριοθέτησης ζώνης βάσει της παραγράφου 1, στοιχείο α), σημείο iv) και, κατά περίπτωση, της παραγράφου 1 στοιχείο γ), σημείο iii). Οι λεπτομέρειες της κοινοποίησης δυνάμει της παρούσας παραγράφου μπορούν να υποβάλλονται στην επιτροπή.
Ταυτόχρονα, τα κράτη μέλη υποβάλλουν στην Επιτροπή την πρόσθετη κοινοποίηση που προβλέπεται στο σημείο 4 παραρτήματος V. Οι λεπτομέρειες της κοινοποίησης δυνάμει του παρόντος εδαφίου υποβάλλονται αμέσως στα μέλη της επιτροπής.
3. Βάσει της κοινοποίησης σύμφωνα με την παράγραφο 2 και των κοινοποιούμενων στοιχείων, τα άλλα κράτη μέλη που αναφέρονται στην κοινοποίηση διενεργούν έλεγχο σύμφωνα με την παράγραφο 1, στοιχείο α), σημείο i) και, κατά περίπτωση, την παράγραφο 1, στοιχείο γ), σημείο i) και αναλαμβάνουν ενδεχομένως περαιτέρω δράση, σύμφωνα με τις παραγράφους 1 και 2.
Άρθρο 6
1. Τα κράτη μέλη ορίζουν ότι το καταχωρημένο φυτικό υλικό που έχει χαρακτηριστεί ως μολυσμένο βάσει του άρθρου 5 παράγραφος 1, στοιχείο α), σημείο ii), δεν μπορεί να φυτεύεται και ότι πρέπει, υπό τον έλεγχο και την έγκριση των αρμόδιων επίσημων φορέων τους, να υπόκειται σε μια από τις διατάξεις του παραρτήματος VI, σημείο 1 κατά τρόπο ώστε να εξασφαλίζεται ότι δεν υπάρχει εμφανής κίνδυνος μετάδοσης του οργανισμού.
2. Τα κράτη μέλη ορίζουν ότι απαγορεύεται η φύτευση του καταχωρημένου φυτικού υλικού που έχει χαρακτηρισθεί ως πιθανώς μολυσμένο βάσει του άρθρου 5, παράγραφος 1, σημείο α), στοιχείο iii), και στοιχείο γ), σημείο iii), συμπεριλαμβανομένου του καταχωρημένου φυτικού υλικού για το οποίο έχει εντοπιστεί κίνδυνος και το οποίο έχει παραχθεί σε τόπους παραγωγής που έχουν χαρακτηριστεί ως πιθανώς μολυσμένοι σύμφωνα με το άρθρο 5, παράγραφος 1, στοιχείο α), σημείο iii), και ότι πρέπει υπό τον έλεγχο των αρμόδιων επίσημων φορέων, να χρησιμοποιείται ή να διατίθεται καταλλήλως, όπως ορίζεται στο παράρτημα VI, σημείο 2, κατά τρόπο ώστε να διασφαλίζεται ότι δεν υπάρχει εμφανής κίνδυνος μετάδοσης του οργανισμού.
3. Τα κράτη μέλη ορίζουν ότι τα μηχανήματα, τα οχήματα, οι περιέκτες, οι αποθήκες ή τα τμήματα αυτών, και κάθε άλλο αντικείμενο, συμπεριλαμβανομένων των υλικών συσκευασίας, που έχουν χαρακτηρισθεί μολυσμένα βάσει του άρθρου 5 παράγραφος 1, στοιχείο α), σημείο ii) ή που έχουν χαρακτηρισθεί ως πιθανώς μολυσμένα βάσει του άρθρου 5, παράγραφος 1, στοιχεία α), σημείο iii) και στοιχείο γ), σημείο iii), πρέπει να καταστρέφονται ή να απολυμαίνονται με κατάλληλες μεθόδους όπως ορίζεται στο παράρτημα VI, σημείο 3. Μετά την απολύμανση, τα αντικείμενα αυτά παύουν να θεωρούνται μολυσμένα.
4. Με την επιφύλαξη των μέτρων που εφαρμόζονται σύμφωνα με τις παραγράφους 1, 2 και 3, τα κράτη μέλη ορίζουν ότι, για τη ζώνη που οριοθετείται βάσει του άρθρου 5 παράγραφος 1, στοιχείο α), σημείο iv) και στοιχείο γ), στοιχείο iii), εφαρμόζονται ορισμένα μέτρα, όπως καθορίζεται στο παράρτημα VI, σημεία 4.1. και 4.2. Οι λεπτομέρειες των μέτρων αυτών κοινοποιούνται ετησίως στα άλλα κράτη μέλη και την Επιτροπή. Οι λεπτομέρειες της κοινοποίησης αυτής μπορούν να υποβάλλονται στην επιτροπή.
Άρθρο 7
1. Τα κράτη μέλη ορίζουν ότι ο πατατόσπορος πρέπει να πληροί τις απαιτήσεις της οδηγίας 77/93/ΕΟΚ και να προέρχεται απευθείας από υλικό πατάτας το οποίο παράγεται στο πλαίσιο επισήμως εγκεκριμένου προγράμματος και το οποίο έχει κριθεί απαλλαγμένο από τον οργανισμό μετά από επίσημη ή υπό επίσημη εποπτεία δοκιμή με τη σχετική μέθοδο του παραρτήματος II.
Η προαναφερόμενη δοκιμή πραγματοποιείται από ένα κράτος μέλος:
α) στις περιπτώσεις που έχουν επιβεβαιωθεί ευρήματα του οργανισμού στην παραγωγή πατατοσπόρου του,
i) με δοκιμή των προηγούμενων γενεών, συμπεριλαμβανομένης της αρχικής κλωνικής επιλογής, και με συστηματική δοκιμή των βασικών κλώνων πατατόσπορου, ή
ii) στις περιπτώσεις κατά τις οποίες έχει αποδειχθεί ότι δεν υπάρχει κλωνική σχέση, με δοκιμή όλων των βασικών κλώνων πατατόσπορου ή προηγούμενων γενεών, συμπεριλαμβανομένης της αρχικής κλωνικής επιλογής 7
β) στις λοιπές περιπτώσεις, είτε σε κάθε φυτό της αρχικής κλωνικής επιλογής ή σε αντιπροσωπευτικά δείγματα του βασικού πατατόσπορου ή των προηγουμένων γενεών.
2. Οι ακόλουθες διατάξεις μπορούν να θεσπίζονται με τη διαδικασία του άρθρου 16α της οδηγίας 77/93/ΕΟΚ:
- οι λεπτομερείς κανόνες εφαρμογής της παραγράφου 1, δεύτερο εδάφιο, στοιχείο α),
- οι κανόνες που αφορούν τα αντιπροσωπευτικά δείγματα που προβλέπονται στην παράγραφο 1, δεύτερο εδάφιο, στοιχείο β).
Άρθρο 8
Τα κράτη μέλη απαγορεύουν την κατοχή και τη διακίνηση του οργανισμού.
Άρθρο 9
Με την επιφύλαξη των διατάξεων της οδηγίας 77/93/ΕΟΚ, τα κράτη μέλη μπορούν να επιτρέπουν παρεκκλίσεις από τα μέτρα που αναφέρονται στα άρθρα 6 και 8 της παρούσας οδηγίας, σύμφωνα με τις διατάξεις της οδηγίας 95/44/ΕΚ για πειραματικούς ή επιστημονικούς σκοπούς, καθώς και για εργασίες ποικιλιακής επιλογής (5).
Άρθρο 10
Άρθρο 11
Οι τροποποιήσεις των παραρτημάτων της παρούσας οδηγίας, με γνώμονα τις εξελίξεις των επιστημονικών ή τεχνικών γνώσεων, θεσπίζονται με τη διαδικασία του άρθρου 16α της οδηγίας 77/93/ΕΟΚ. Για τις μεθόδους που ορίζονται στο παράρτημα II και τα μέτρα των παραγράφων 4.1 και 4.2 του παραρτήματος VI της παρούσας οδηγίας, η Επιτροπή καταρτίζει έκθεση επανεξέτασης των εν λόγω μεθόδων και μέτρων βάσει της κτηθείσας πείρας, και την υποβάλει στην επιτροπή πριν από την 1η Ιανουαρίου 2002.
Άρθρο 12
1. Τα κράτη μέλη θέτουν σε ισχύ τις απαιτούμενες νομοθετικές, κανονιστικές και διοικητικές διατάξεις για να συμμορφωθούν με την παρούσα οδηγία από τις 21 Αυγούστου 1999. Ενημερώνουν αμέσως την Επιτροπή σχετικά.
Οι διατάξεις αυτές, όταν θεσπίζονται από τα κράτη μέλη, αναφέρονται στην παρούσα οδηγία ή συνοδεύονται από παρόμοια αναφορά κατά την επίσημη δημοσίευσή τους. Οι λεπτομερείς διατάξεις για την αναφορά αυτή καθορίζονται από τα κράτη μέλη.
2. Τα κράτη μέλη ανακοινώνουν αμέσως στην Επιτροπή τις βασικές διατάξεις εθνικού δικαίου τις οποίες θεσπίζουν στον τομέα τον οποίο διέπει η παρούσα οδηγία. Η Επιτροπή ενημερώνει σχετικά τα λοιπά κράτη μέλη.
Άρθρο 13
ΟΔΗΓΙΑ 98/93/ΕΚ ΤΟΥ ΣΥΜΒΟΥΛΙΟΥ της 14ης Δεκεμβρίου 1998 για την τροποποίηση της οδηγίας 68/414/ΕΟΚ περί υποχρεώσεως διατηρήσεως ενός ελαχίστου επιπέδου αργού πετρελαίου ή/και προϊόντων πετρελαίου από τα κράτη μέλη της ΕΟΚ
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 103 Α παράγραφος 1,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2),
τη γνώμη της Οικονομικής και Κοινωνικής Επιτροπής (3), Εκτιμώντας:
(1) ότι το Συμβούλιο εξέδωσε την οδηγία 68/414/ΕΟΚ, της 20ής Δεκεμβρίου 1968, περί υποχρεώσεως διατηρήσεως ενός ελαχίστου επιπέδου αποθεμάτων αργού πετρελαίου ή/και προϊόντων πετρελαίου από τα κράτη μέλη της Ευρωπαϊκής Οικονομικής Κοινότητας (4) 7
(2) ότι οι εισαγωγές αργού πετρελαίου και προϊόντων πετρελαίου εξακολουθούν να διαδραματίζουν σημαντικό ρόλο στον ενεργειακό εφοδιασμό της Κοινότητας 7 ότι κάθε δυσκολία, ακόμη και προσωρινή, που έχει ως αποτέλεσμα τη μείωση των προμηθειών των προϊόντων αυτών ή τη σημαντική αύξηση της τιμής τους στις διεθνείς αγορές, είναι δυνατό να διαταράξει σοβαρά την οικονομική δραστηριότητα της Κοινότητας 7 ότι η Κοινότητα πρέπει να είναι σε θέση να εξουδετερώνει ή τουλάχιστον να περιστέλλει τις τυχόν δυσμενείς επιπτώσεις του ενδεχόμενου αυτού 7 ότι είναι αναγκαίο να ενημερωθεί η οδηγία 68/414/ΕΟΚ προκειμένου να ανταποκρίνεται στην πραγματικότητα της εσωτερικής κοινοτικής αγοράς και στην εξέλιξη των πετρελαιαγορών 7
(3) ότι, με την οδηγία 73/238/ΕΟΚ (5), το Συμβούλιο αποφάσισε ενδεδειγμένα μέτρα, συμπεριλαμβανομένης της χρησιμοποίησης αποθεμάτων πετρελαίου, που πρέπει να λαμβάνονται σε περίπτωση που ανακύψουν δυσκολίες στον εφοδιασμό της Κοινότητας με αργό πετρέλαιο και προϊόντα πετρελαίου 7 ότι τα κράτη μέλη έχουν αναλάβει παρόμοιες υποχρεώσεις στο πλαίσιο της συμφωνίας για το «διεθνές ενεργειακό πρόγραμμα» 7
(4) ότι είναι σημαντικό να ενισχυθεί η ασφάλεια του εφοδιασμού με πετρέλαιο 7
(5) ότι οι οργανωτικοί διακανονισμοί για τα αποθέματα πετρελαίου είναι αναγκαίο να μην θίγουν την εύρυθμη λειτουργία της εσωτερικής αγοράς 7
(6) ότι οι διατάξεις της παρούσας οδηγίας δεν επηρεάζουν την πλήρη εφαρμογή της συνθήκης, ιδίως τις διατάξεις που αφορούν την εσωτερική αγορά και τον ανταγωνισμό 7
(7) ότι, σύμφωνα με την αρχή της επικουρικότητας και την αρχή της αναλογικότητας, όπως ορίζεται στο άρθρο 3 Β της συνθήκης, ο στόχος της διατήρησης υψηλού επιπέδου ασφάλειας του εφοδιασμού της Κοινότητας με πετρέλαιο μέσω αξιόπιστων και διαφανών μηχανισμών που βασίζονται στην αλληλεγγύη μεταξύ των κρατών μελών και, ταυτοχρόνως, της συμμόρφωσης προς τους κανόνες για την εσωτερική αγορά και τον ανταγωνισμό, μπορεί να επιτευχθεί επαρκέστερα στο κοινοτικό επίπεδο 7 ότι η παρούσα οδηγία δεν υπερβαίνει αυτό που είναι αναγκαίο για την επίτευξη του στόχο αυτού 7
(8) ότι είναι αναγκαίο να υπάρχουν αποθέματα στη διάθεση των κρατών μελών σε περίπτωση που ανακύψουν δυσκολίες στον εφοδιασμό με πετρέλαιο 7 ότι τα κράτη μέλη θα πρέπει να έχουν τις εξουσίες και την ικανότητα να ασκούν έλεγχο της χρήσης των αποθεμάτων ώστε να τους γίνονται διαθέσιμα αμέσως προς όφελος των τομέων που χρειάζονται περισσότερο προμήθεια πετρελαίου 7
(9) ότι οι οργανωτικοί διακανονισμοί για τη διατήρηση αποθεμάτων θα πρέπει να εξασφαλίζουν τη διαθεσιμότητα των αποθεμάτων και την προσιτότητά τους στον καταναλωτή 7
(10) ότι οι οργανωτικοί διακανονισμοί για τη διατήρηση αποθεμάτων είναι σκόπιμο να είναι διαφανείς, εξασφαλίζοντας δίκαιο και αμερόληπτο επιμερισμό του βάρους της υποχρέωσης διατήρησης αποθεμάτων 7 ότι, ως εκ τούτου, τα κράτη μέλη μπορούν να παρέχουν σε ενδιαφερομένους πληροφορίες σχετικά με το κόστος της διατήρησης αποθεμάτων πετρελαίου 7
(11) ότι, προκειμένου να οργανώνουν τη διατήρηση αποθεμάτων, τα κράτη μέλη μπορούν να χρησιμοποιούν σύστημα βασιζόμενο σε φορέα ή οντότητα, ο οποίος θα κρατεί το σύνολο ή μέρος των αποθεμάτων που αντιστοιχεί στην υποχρέωσή τους διατήρησης αποθεμάτων 7 ότι το τυχόν υπόλοιπο θα πρέπει να διατηρείται από τις εταιρίες διύλισης και τους άλλους παράγοντες της αγοράς 7 ότι η εταιρική σχέση μεταξύ της κυβέρνησης και του κλάδου έχει ουσιαστική σημασία για τη λειτουργία αποδοτικών και αξιόπιστων μηχανισμών διατήρησης αποθεμάτων 7
(12) ότι η εγχώρια παραγωγή συμβάλλει από μόνη της στην ασφάλεια του εφοδιασμού 7 ότι η εξέλιξη της πετρελαιοαγοράς μπορεί να δικαιολογήσει ανάλογη παρέκκλιση από την υποχρέωση διατήρησης αποθεμάτων πετρελαίου για όσα κράτη μέλη έχουν εγχώρια πετρελαιοπαραγωγή 7 ότι, σύμφωνα με την αρχή της επικουρικότητας, τα κράτη μέλη μπορούν να εξαιρούν ορισμένες επιχειρήσεις από την υποχρέωση διατήρησης αποθεμάτων για ποσότητα που δεν υπερβαίνει την ποσότητα προϊόντων που παράγουν οι επιχειρήσεις αυτές από αργό πετρέλαιο εγχώριας παραγωγής 7
(13) ότι είναι σκόπιμο να υιοθετηθούν προσεγγίσεις που ήδη ακολουθούνται από την Κοινότητα και τα κράτη μέλη στο πλαίσιο των διεθνών υποχρεώσεων και συμφωνιών τους 7 ότι, λόγω των μεταβολών στον τρόπο κατανάλωσης πετρελαίου, τα καύσιμα των διεθνών αεροπορικών μεταφορών έχουν καταστεί σημαντική συνιστώσα της κατανάλωσης αυτής 7
(14) ότι ο κοινοτικός μηχανισμός σύνταξης στατιστικών δελτίων που αφορούν τα αποθέματα πετρελαίου χρειάζεται να αναπροσαρμοστεί και να απλουστευθεί 7
(15) ότι τα αποθέματα πετρελαίου μπορούν, κατ' αρχήν, να διατηρούνται οπουδήποτε στην Κοινότητα και, ως εκ τούτου, είναι σκόπιμο να διευκολύνεται η εγκατάσταση αποθεμάτων έξω από την εθνική επικράτεια 7 ότι οι αποφάσεις για διατήρηση αποθεμάτων έξω από την εθνική επικράτεια είναι αναγκαίο να λαμβάνονται από την κυβέρνηση του ενδιαφερόμενου κράτους μέλους ανάλογα με τις ανάγκες του και τις παραμέτρους ασφάλειας του εφοδιασμού 7 ότι, στην περίπτωση αποθεμάτων που τηρούνται στη διάθεση άλλης επιχείρησης ή ενός φορέα/μιας οντότητας, χρειάζονται λεπτομερέστεροι κανόνες που να εξασφαλίζουν τη διαθεσιμότητα και την προσιτότητα των αποθεμάτων σε περίπτωση δυσχερειών προμήθειας πετρελαίου 7
(16) ότι, προκειμένου να εξασφαλισθεί η ομαλή λειτουργία της εσωτερικής αγοράς, είναι σκόπιμο να προωθηθεί η χρήση συμφωνιών μεταξύ κρατών μελών όσον αφορά το στοιχειώδες ύψος των αποθεμάτων ώστε να προαχθεί η χρήση των εγκαταστάσεων αποθήκευσης σε άλλα κράτη μέλη 7 ότι εμπίπτει στα ενδιαφερόμενα κράτη μέλη να αποφασίζουν τη σύναψη των συμφωνιών αυτών 7
(17) ότι είναι σκόπιμο να ενισχυθεί η διοικητική εποπτεία των αποθεμάτων και να καθιερωθούν αποτελεσματικοί μηχανισμοί για τον έλεγχο και την επαλήθευση των αποθεμάτων 7 ότι απαιτείται σύστημα κυρώσεων για την επιβολή ενός τέτοιου ελέγχου 7
(18) ότι, με την οδηγία 72/425/ΕΟΚ, η περίοδος αναφοράς που αναφέρεται στην πρώτη παράγραφο του άρθρου 1 της οδηγίας 68/414/ΕΟΚ αυξήθηκε από 65 σε 90 ημέρες και καθορίστηκαν οι προϋποθέσεις εφαρμογής της αύξησης αυτής 7 ότι η προαναφερόμενη οδηγία καθίσταται άνευ αντικειμένου με την παρούσα οδηγία 7 ότι, επομένως, η οδηγία 72/425/ΕΟΚ θα πρέπει να καταργηθεί 7
(19) ότι το Συμβούλιο είναι σκόπιμο να ενημερώνεται τακτικά σχετικά με την κατάσταση των αποθεμάτων ασφαλείας στην Κοινότητα,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η οδηγία 68/414/ΕΟΚ τροποποιείται ως εξής:
1. Τα κράτη μέλη θεσπίζουν τις κατάλληλες νομοθετικές, κανονιστικές και διοικητικές διατάξεις ώστε να διατηρούν, για κάθε κατηγορία προϊόντων πετρελαίου που απαριθμούνται στο άρθρο 2, εντός της Ευρωπαϊκής Κοινότητας, επί μονίμου βάσεως και με την επιφύλαξη του άρθρου 7, ένα επίπεδο αποθεμάτων που να αντιστοιχεί τουλάχιστον σε 90 ημέρες μέσης ημερήσιας εσωτερικής κατανάλωσης του προηγουμένου ημερολογιακού έτους που αναφέρεται στο άρθρο 4.
2. Το μέρος της εσωτερικής κατανάλωσης που καλύπτεται από παράγωγα πετρελαίου παραγόμενα εγχωρίως από το οικείο κράτος μέλος μπορεί να αφαιρείται έως ποσοστό 25 % κατ' ανώτατο όριο, από την εν λόγω κατανάλωση. Η κατανομή, μεταξύ των κρατών μελών, του αποτελέσματος αυτής της αφαίρεσης, αποφασίζεται από τα ενδιαφερόμενα κράτη μέλη.»
2. Το άρθρο 2 διαγράφεται. 3. Το άρθρο 3 γίνεται άρθρο 2 και συμπληρώνεται με το ακόλουθο εδάφιο:
3. Προκειμένου να τηρούν τις απαιτήσεις των παραγράφων 1 και 2, τα κράτη μέλη μπορούν να αποφασίζουν να προσφεύγουν σε φορέα ή οντότητα διατήρησης αποθεμάτων, ο οποίος θα είναι υπεύθυνος για τη διατήρηση του συνόλου ή μέρους των αποθεμάτων.
«Άρθρο 4
Στο τέλος κάθε μηνός, τα κράτη μέλη υποβάλλουν στην Επιτροπή στατιστικό δελτίο των υφιστάμενων αποθεμάτων, το οποίο καταρτίζεται σύμφωνα με τα άρθρα 5 και 6 και στο οποίο αναφέρεται ο αριθμός των ημερών μέσης κατανάλωσης του προηγούμενου ημερολογιακού έτους, στον οποίο αντιστοιχούν τα αποθέματα αυτά. Το δελτίο αυτό υποβάλλεται το αργότερο την εικοστή πέμπτη ημέρα του δευτέρου μηνός μετά το μήνα για τον οποίο συντάσσεται η αναφορά.
Η υποχρέωση των κρατών μελών να διατηρούν αποθέματα βασίζεται στην εσωτερική κατανάλωση του προηγούμενου ημερολογιακού έτους. Στην αρχή κάθε ημερολογιακού έτους, τα κράτη μέλη πρέπει να επανυπολογίζουν το υποχρεωτικό τους απόθεμα το αργότερο έως τις 31 Μαρτίου κάθε έτους και να εξασφαλίζουν ότι συμμορφούνται προς τις νέες τους υποχρεώσεις, το συντομότερο δυνατόν, και, οπωσδήποτε, το αργότερο έως τις 31 Ιουλίου κάθε έτους.
Στο στατιστικό δελτίο, τα αποθέματα καυσίμων αεριωθουμένων τύπου κηροζίνης αναφέρονται χωριστά στην κατηγορία ΙΙ.» 6. Το άρθρο 5 αντικαθίσταται από το ακόλουθο κείμενο:
«Άρθρο 5
Τα αποθέματα που απαιτούνται βάσει του άρθρου 1, μπορούν να διατηρούνται υπό τη μορφή αργού πετρελαίου και ενδιάμεσων προϊόντων, καθώς και υπό τη μορφή τελικών προϊόντων.
Στο στατιστικό δελτίο των αποθεμάτων που προβλέπεται στο άρθρο 4, τα τελικά προϊόντα υπολογίζονται με την πραγματική τους ποσότητα 7 το αργό πετρέλαιο και τα ενδιάμεσα προϊόντα υπολογίζονται:
- είτε βάσει της ποσοτικής αναλογίας καθε κατηγορίας προϊοντων που παρήχθησαν κατα το προηγούμενο ημερολογιακό έτος στα διυλιστήρια του οικείου κράτους
- είτε βάσει των προγραμμάτων παραγωγής των διυλιστηρίων του οικείου κράτους για το τρέχον έτος
- είτε βάσει του λόγου της συνολικής ποσότητας προϊόντων που υπόκεινται στην υποχρέωση διατήρησης αποθεμάτων και που έχουν παραχθεί κατά το προηγούμενο ημερολογιακό έτος στο οικείο κράτος, προς τη συνολική ποσότητα αργού πετρελαίου που χρησιμοποιήθηκε κατά το ίδιο έτος 7 η μέθοδος αυτή εφαρμόζεται για το 40 % το πολύ της συνολικής υποχρέωσης διατήρησης αποθεμάτων της πρώτης και δεύτερης κατηγορίας (βενζίνες και πετρέλαια εσωτερικής καύσης (gas oil) και για το 50 % το πολύ της τρίτης κατηγορίας [πετρέλαια εξωτερικής καύσης (fuel oils)].
Όταν προορίζονται για μεταποίηση σε τελικά προϊόντα του άρθρου 2, τα συστατικά μειγμάτων μπορούν να αντικαθιστούν τα προϊόντα για τα οποία προορίζονται.» 7. Το άρθρο 6 τροποποιείται ως εξής:
α) η παράγραφος 1 αντικαθίσταται από το ακόλουθο κείμενο:
«1. Για τον υπολογισμό του ελαχίστου επιπέδου αποθεμάτων του άρθρου 1, στο στατιστικό δελτίο περιλαμβάνονται μόνον οι ποσότητες που θα διατηρούνταν σύμφωνα με το άρθρο 3 παράγραφος 1.» β) η παράγραφος 2 αντικαθίσταται από το ακόλουθο κείμενο:
«2. Για τους σκοπούς εφαρμογής της παρούσας οδηγίας, μπορεί να δημιουργούνται αποθέματα, δυνάμει διακυβερνητικών συμφωνιών, στην επικράτεια ενός κράτους μέλους για λογαριασμό επιχειρήσεων ή φορέων/οντοτήτων, εγκαταστημένων σε άλλο κράτος μέλος. Η κυβέρνηση του ενδιαφερόμενου κράτους μέλους είναι αρμόδια για να αποφασίζει εάν μέρος των αποθεμάτων του θα διατηρείται εκτός της εθνικής του επικράτειας.
Στην περίπτωση αυτή, το κράτος μέλος, στην επικράτεια του οποίου διατηρούνται τα αποθέματα δυνάμει μιας τέτοιας συμφωνίας, δεν αντιτίθεται στη μεταφορά των εν λόγω αποθεμάτων στα άλλα κράτη μέλη για λογαριασμό των οποίων διατηρούνται τα αποθέματα δυνάμει της συμφωνίας αυτής 7 το κράτος μέλος ελέγχει τα αποθέματα αυτά σύμφωνα με τις διαδικασίες που ορίζει η εν λόγω συμφωνία αλλά δεν τα περιλαμβάνει στο στατιστικό του δελτίο. Το κράτος μέλος, για λογαριασμό του οποίου διατηρούνται τα αποθέματα, μπορεί να τα περιλαμβάνει στο στατιστικό του δελτίο.
Στην περίπτωση αυτή, μαζί με το στατιστικό δελτίο που προβλέπεται στο άρθρο 4, έκαστο κράτος μέλος αποστέλλει στην Επιτροπή έκθεση σχετικά με τα αποθέματα που διατηρούνται στην επικράτειά του προς όφελος άλλου κράτους μέλους, καθώς και σχετικά με τα αποθέματα που διατηρούνται σε άλλα κράτη μέλη προς όφελός του. Και στις δύο περιπτώσεις, στην έκθεση αναφέρεται ο τόπος αποθήκευσης ή/και η εταιρεία που κρατά τα αποθέματα,, η ποσότητα και η κατηγορία αποθηκευμένου προϊόντος ή αργού πετρελαίου.
Σχέδια των συμφωνιών που αναφέρονται στο πρώτο εδάφιο αποστέλλονται στην Επιτροπή η οποία μπορεί να γνωστοποιήσει τα σχόλιά της στις οικείες κυβερνήσεις. Μόλις συναφθούν, οι συμφωνίες κοινοποιούνται στην Επιτροπή η οποία τις γνωστοποιεί στα άλλα κράτη μέλη.
Οι συμφωνίες πρέπει να πληρούν τους ακόλουθους όρους:
- πρέπει να αφορούν το αργό πετρέλαιο και τα πάσης φύσεως προϊόντα πετρελαίου που καλύπτονται από την παρούσα οδηγία,
- πρέπει να καθορίζουν όρους και διακανονισμούς για τη διατήρηση αποθεμάτων με σκοπό τη διασφάλιση ελέγχου και διαθεσιμότητας των εν λόγω αποθεμάτων,
- πρέπει να αναφέρουν τις διαδικασίες για τον έλεγχο και την εξακρίβωση των προβλεπόμενων αποθεμάτων, μεταξύ άλλων δε τις μεθόδους για τη διενέργεια των επιθεωρήσεων και τη σχετική συνεργασία,
- πρέπει να συνάπτονται, κατά γενικό κανόνα, για απεριόριστη διάρκεια,
- πρέπει να αναφέρουν ότι, εφόσον προβλέπεται δυνατότητα μονομερούς καταγγελίας, η δυνατότητα αυτή δεν ασκείται σε περίπτωση κρίσεως εφοδιασμού και ότι, οπωσδήποτε, η Επιτροπή ενημερώνεται εκ των προτέρων για κάθε καταγγελία.
Όταν αποθέματα δημιουργούμενα με βάση τέτοιες συμφωνίες δεν ανήκουν στην επιχείρηση ή στο φορέα/οντότητα, που υπέχει υποχρέωση τήρησης αποθεμάτων, αλλά τηρούνται στη διάθεση της εν λόγω επιχείρησης ή του φορέα/οντότητας, από μια άλλη επιχείρηση ή φορέα/οντότητα, πρέπει να πληρούνται οι ακόλουθοι όροι:
- η δικαιούχος επιχείρηση ή ο φορέας/οντότητα πρέπει να διατηρεί το συμβατικό δικαίωμα να αποκτήσει τα αποθέματα αυτά καθ' όλη τη διάρκεια ισχύος της σύμβασης 7 η μέθοδος καθορισμού της τιμής για την απόκτηση αυτή, πρέπει να συμφωνείται μεταξύ των ενδιαφερομένων μερών,
- η ελάχιστη διάρκεια ισχύος αυτής της σύμβασης πρέπει να είναι 90 ημέρες,
- πρέπει να καθορίζονται ο τόπος αποθήκευσης ή/και οι εταιρείες που κρατούν τα αποθέματα στη διάθεση της δικαιούχου επιχείρησης ή φορέα/οντότητας, καθώς και η ποσότητα και η κατηγορία προϊόντος ή αργού πετρελαίου που αποθηκεύεται στον τόπο αυτόν,
- η πραγματική διαθεσιμότητα των αποθεμάτων υπέρ της δικαιούχου επιχείρησης ή του φορέα/οντότητας πρέπει να εξασφαλίζεται, συνεχώς καθ' όλη την περίοδο ισχύος της σύμβασης, από την επιχείρηση ή το φορέα/οντότητα που κρατεί τα αποθέματα στη διάθεση της δικαιούχου επιχείρησης ή του φορέα/οντότητας,
- η επιχείρηση ή ο φορέας/οντότητα, που κρατά τα αποθέματα στη διάθεση της δικαιούχου επιχείρησης ή του φορέα/οντότητας, πρέπει να είναι επιχείρηση ή φορέας/οντότητα που υπάγεται στη δικαιοδοσία του κράτους μέλους στην επικράτεια του οποίου ευρίσκονται τα αποθέματα, καθ' όσον αφορά τις νόμιμες εξουσίες αυτού του κράτους μέλους για τον έλεγχο και την επαλήθευση της ύπαρξης των αποθεμάτων.» γ) Στην παράγραφο 3, το δεύτερο εδάφιο αντικαθίσταται από το ακόλουθο κείμενο:
«Κατά συνέπεια, από το στατιστικό δελτίο εξαιρούνται ιδίως τα ακόλουθα: εγχώριο αργό πετρέλαιο που δεν έχει ακόμη αντληθεί 7 προμήθειες με προορισμό τις δεξαμενές ποντοπόρων πλοίων 7 προμήθειες σε άμεση διαμετακόμιση εκτός των αποθεμάτων της παραγράφου 2 7 προμήθειες σε πετρελαιαγωγούς, σε βυτιοφόρα οδικά και σιδηροδρομικά οχήματα, στις δεξαμενές αποθήκευσης των πρατηρίων, και όσες διατηρούνται από μικροκαταναλωτές. Επίσης, από το στατιστικό δελτίο εξαιρούνται οι ποσότητες που διατηρούνται από τις ένοπλες δυνάμεις και οι ποσότητες που διατηρούνται για λογαριασμό τους από τις εταιρείες πετρελαίου.» 8. Παρεμβάλλεται το ακόλουθο άρθρο:
«Άρθρο 6α
Τα κράτη μέλη θεσπίζουν όλες τις αναγκαίες διατάξεις και λαμβάνουν όλα τα αναγκαία μέτρα για να εξασφαλίσουν τον έλεγχο και την εποπτεία των αποθεμάτων. Εγκαθιστούν μηχανισμούς για να επαληθεύουν τα αποθέματα σύμφωνα με τις διατάξεις της παρούσας οδηγίας.»
9. Παρεμβάλλεται το ακόλουθο άρθρο:
«Άρθρο 6β
Τα κράτη μέλη καθορίζουν τις ποινές που εφαρμόζονται όταν παραβιάζονται οι εθνικές διατάξεις που θεσπίζονται κατ' εφαρμογή της παρούσας οδηγίας και λαμβάνουν τα αναγκαία μέτρα προκειμένου να εξασφαλισθεί η εφαρμογή των διατάξεων αυτών. Οι ποινές πρέπει να είναι αποτελεσματικές, αναλογικές και αποτρεπτικές.»
Άρθρο 2
Η οδηγία 72/425/ΕΟΚ καταργείται με ισχύ από τις 31 Δεκεμβρίου 1999.
Άρθρο 3
1. Τα κράτη μέλη θεσπίζουν τις νομοθετικές, κανονιστικές και διοικητικές διατάξεις που απαιτούνται για να συμμορφωθούν με την παρούσα οδηγία πριν από την 1η Ιανουαρίου 2000. Ενημερώνουν αμέσως την Επιτροπή σχετικά.
2. Τα μέτρα αυτά, όταν θεσπίζονται από τα κράτη μέλη, αναφέρονται στην παρούσα οδηγία ή συνοδεύονται από παρόμοια αναφορά κατά την επίσημη δημοσίευσή τους. Οι λεπτομερείς διατάξεις για την αναφορά αυτή καθορίζονται από τα κράτη μέλη.
Άρθρο 4
Παρέχεται στην Ελληνική Δημοκρατία λόγω των ιδιαίτερων χαρακτηριστικών της, μια μη ανανεώσιμη πρόσθετη τριετής περίοδος προκειμένου να εφαρμόσει τις υποχρεώσεις της παρούσας οδηγίας σε σχέση με τον συνυπολογισμό στην εσωτερική κατανάλωση των καυσίμων για τη διεθνή αεροπορία.
Άρθρο 5
Η Επιτροπή υποβάλλει τακτικά στο Συμβούλιο έκθεση σχετικά με την κατάσταση των αποθεμάτων στην Κοινότητα, καθώς και, εάν ενδείκνυται, σχετικά με την ανάγκη εναρμόνισης προκειμένου να εξασφαλιστεί αποτελεσματικός έλεγχος και εποπτεία των αποθεμάτων. Η πρώτη έκθεση θα υποβληθεί στο Συμβούλιο το δεύτερο έτος μετά την οριζόμενη στο άρθρο 3 παράγραφος 1 ημερομηνία.
Άρθρο 6
ΚΑΝΟΝΙΣΜΟΣ (ΕΚ) αριθ. 121/98 ΤΗΣ ΕΠΙΤΡΟΠΗΣ της 16ης Ιανουαρίου 1998 σχετικά με την τροποποίηση των παραρτημάτων Ι, ΙΙ και ΙΙΙ του κανονισμού (ΕΟΚ) αριθ. 2377/90 του Συμβουλίου για τη θέσπιση κοινοτικής διαδικασίας για τον καθορισμό των ανώτατων ορίων καταλοίπων κτηνιατρικών φαρμάκων στα τρόφιμα ζωικής προέλευσης (Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2377/90 του Συμβουλίου, της 26ης Ιουνίου 1990, για τη θέσπιση κοινοτικής διαδικασίας για τον καθορισμό των ανώτατων ορίων καταλοίπων κτηνιατρικών φαρμάκων στα τρόφιμα ζωικής προέλευσης (1), όπως τροποποιήθηκε τελευταία από τον κανονισμό (ΕΚ) αριθ. 1850/97 της Επιτροπής (2), και ιδίως τα άρθρα 6, 7 και 8,
Εκτιμώντας: ότι, σύμφωνα με τον κανονισμό (ΕΟΚ) αριθ. 2377/90, πρέπει να θεσπιστούν προοδευτικά όρια καταλοίπων κτηνιατρικών φαρμάκων για όλες τις φαρμακολογικά δραστικές ουσίες που χρησιμοποιούνται στην Κοινότητα σε κτηνιατρικά φάρμακα προοριζόμενα να χορηγηθούν σε παραγωγικά ζώα 7
ότι τα ανώτατα όρια καταλοίπων πρέπει να θεσπιστούν μόνο αφού εξεταστούν στο πλαίσιο της επιτροπής κτηνιατρικών φαρμάκων όλα τα συναφή πληροφοριακά στοιχεία που αφορούν την ασφάλεια των καταλοίπων της σχετικής ουσίας για τον καταναλωτή τροφίμων ζωικής προέλευσης, καθώς και η επίδραση των καταλοίπων στη βιομηχανική μεταποίηση των τροφίμων 7
ότι κατά τη θέσπιση ανώτατων ορίων για τα κατάλοιπα των κτηνιατρικών φαρμάκων στα τρόφιμα ζωικής προέλευσης, χρειάζεται να καθορισθούν τα ζωικά είδη στα οποία επιτρέπεται η παρουσία των καταλοίπων αυτών, οι ποσότητες που επιτρέπεται να ανευρίσκονται σε καθένα από τους ιστούς που λαμβάνονται από το ζώο στο οποίο χορηγήθηκε το φάρμακο (ιστός-στόχος) και η φύση του καταλοίπου εκείνου που είναι κατάλληλο για τον έλεγχο των καταλοίπων (κατάλοιπο-ανιχνευτής) 7
ότι, για τον έλεγχο των καταλοίπων, όπως προβλέπεται η κοινοτική νομοθεσία στον τομέα αυτό, πρέπει εν γένει να καθορίζονται ανώτατα όρια καταλοίπων για τους ιστούς-στόχους του ήπατος ή των νεφρών 7 ότι, ωστόσο, το ήπαρ και τα νεφρά αφαιρούνται συχνά από τα σφάγια που αποτελούν αντικείμενο διεθνών συναλλαγών και ότι, ως εκ τούτου, επιβάλλεται να καθορίζονται επίσης ανώτατα όρια για τους μυς ή τους λιπώδεις ιστούς 7
ότι, όσον αφορά τα κτηνιατρικά φάρμακα που προορίζονται να χορηγηθούν σε πτηνά που βρίσκονται σε περίοδο ωοτοκίας, σε ζώα που βρίσκονται σε περίοδο γαλουχίας ή σε μέλισσες, πρέπει επίσης να καθοριστούν ανώτατα όρια για τα αυγά, το γάλα ή το μέλι 7
ότι, δανοφλοξακίνη, κεφαζολίνη και τριμεθοπρίμη πρέπει να προστεθούν στο παράρτημα Ι του κανονισμού (ΕΟΚ) αριθ. 2377/90 7
ότι, lini oleum, φολικό οξύ, βεταΐνη και κεφαζολίνη πρέπει να προστεθούν στο παράρτημα ΙΙ του κανονισμού (ΕΟΚ) αριθ. 2377/90 7
ότι, προκειμένου να καταστεί δυνατή η ολοκλήρωση των επιστημονικών μελετών, η διάρκεια ισχύος των προσωρινών ανώτατων ορίων καταλοίπων κτηνιατρικών φαρμάκων στα τρόφιμα ζωικής προέλευσης όπως ήταν προηγούμενα καθορισμένη στο παράρτημα ΙΙΙ του κανονισμού (ΕΟΚ) αριθ. 2377/90 πρέπει να επεκταθεί για την πενεθαμάτη 7
ότι πρέπει να προβλεφθεί προθεσμία εξήντα ημερών πριν από την έναρξη ισχύος του παρόντος κανονισμού, ώστε να μπορέσουν τα κράτη μέλη να πραγματοποιήσουν, υπό το πρίσμα των διατάξεων του παρόντος κανονισμού, τις αναγκαίες τροποποιήσεις στις άδειες κυκλοφορίας των εν λόγω φαρμακευτικών προϊόντων, που χορηγήθηκαν σύμφωνα με την οδηγία 81/851/ΕΟΚ του Συμβουλίου (3), όπως τροποποιήθηκε από την οδηγία 93/40/ΕΟΚ (4), ούτως ώστε να ληφθούν υπόψη οι διατάξεις του παρόντος κανονισμού 7
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της μόνιμης επιτροπής κτηνιατρικών φαρμάκων,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Τα παραρτήματα Ι, ΙΙ και ΙΙΙ του κανονισμού (ΕΟΚ) αριθ. 2377/90 τροποποιούνται σύμφωνα με το παράρτημα του παρόντος κανονισμού.
Άρθρο 2
Ο παρών κανονισμός τίθεται σε ισχύ την εξηκοστή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 179/98 ΤΗΣ ΕΠΙΤΡΟΠΗΣ της 23ης Ιανουαρίου 1998 που τροποποιεί τον κανονισμό (ΕΚ) αριθ. 3051/95 του Συμβουλίου για τη διαχείριση της ασφάλειας των επιβατηγών οχηματαγωγών πλοίων Roll-on/Roll-off (Ro-Ro)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 3051/95 του Συμβουλίου, της 8ης Δεκεμβρίου 1995, για τη διαχείριση της ασφάλειας των επιβατηγών οχηματαγωγών πλοίων Roll-on/Roll-off (Ro-Ro) (1), και ιδίως το άρθρο 9,
Εκτιμώντας: ότι ο κανονισμός (ΕΚ) αριθ. 3051/95 προβλέπει ότι οι ναυτιλιακές εταιρείες και τα κράτη μέλη οφείλουν να συμμορφωθούν προς τις διατάξεις του διεθνούς κώδικα διαχείρισης της ασφάλειας, τον οποίο εξέδωσε ο Διεθνής Ναυτιλιακός Οργανισμός (ΙΜΟ) στη συνέλευσή του με το ψήφισμα A.741 (18) της 4ης Νοεμβρίου 1993 για τα οχηματαγωγά πλοία που αποπλέουν ή καταπλέουν σε λιμένες των κρατών μελών της Κοινότητας 7
ότι προκειμένου να εξασφαλισθεί ομοιόμορφη εφαρμογή του διεθνούς κώδικα διαχείρισης της ασφάλειας (ISM), ο ΙΜΟ εξέδωσε στις 23 Νοεμβρίου 1995, με το ψήφισμα A.788 (19), κατευθύνσεις προς τις εθνικές διοικήσεις σχετικά με την εφαρμογή του κώδικα ISM 7
ότι είναι αναγκαίο να ληφθούν υπόψη οι διεθνείς εξελίξεις με την καθιέρωση λεπτομερών κανόνων σχετικά με την έκδοση προσωρινών εγγράφων και πιστοποιητικών και με τη μορφή των εγγράφων και πιστοποιητικών ISM, καθώς επίσης και σχετικά με ορισμένα πρότυπα που αφορούν τους διακανονισμούς της πιστοποίησης ISM 7
ότι κρίνεται σκόπιμο να εξασφαλισθεί ότι δεν θα επηρεασθεί η ισχύς ορισμένων εγγράφων και πιστοποιητικών που έχουν ήδη εκδοθεί 7
ότι ο κανονισμός (ΕΚ) αριθ. 3051/95 πρέπει να τροποποιηθεί αναλόγως 7
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής που έχει συσταθεί βάσει του άρθρου 12 της οδηγίας 93/75/ΕΟΚ του Συμβουλίου (2), όπως τροποποιήθηκε τελευταία από την οδηγία 97/34/ΕΚ της Επιτροπής (3),
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Ο παρών κανονισμός αρχίζει να ισχύει την 20ή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 496/98 ΤΗΣ ΕΠΙΤΡΟΠΗΣ της 27ης Φεβρουαρίου 1998 για κατάταξη εμπορευμάτων στη συνδυασμένη ονοματολογία
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2658/87 του Συμβουλίου, της 23ης Ιουλίου 1987, για τη δασμολογική και στατιστική ονοματολογία και για το κοινό δασμολόγιο (1), όπως τροποποιήθηκε τελευταία από τον κανονισμό (ΕΚ) αριθ. 2509/97 της Επιτροπής (2), και ιδίως το άρθρο 9,
Εκτιμώντας: ότι, για να εξασφαλιστεί η ομοιόμορφη εφαρμογή της συνδυασμένης ονοματολογίας που επισυνάπτεται στον προαναφερθέντα κανονισμό, πρέπει να αποφασιστούν χωρίς καθυστέρηση οι διατάξεις για την κατάταξη του εμπορεύματος που αναφέρονται στο παράρτημα του παρόντος κανονισμού 7
ότι ο κανονισμός (ΕΟΚ) αριθ. 2658/87 έχει καθορίσει τους γενικούς κανόνες για την ερμηνεία της συνδυασμένης ονοματολογίας 7 ότι αυτοί οι κανόνες εφαρμόζονται επίσης σε κάθε άλλη ονοματολογία που την περιλαμβάνει, έστω και εν μέρει ή με την προσθήκη ενδεχομένως υποδιαιρέσεων, η οποία έχει συνταχθεί από ειδικούς κοινοτικούς νομοθετικούς κανόνες ενόψει της εφαρμογής δασμολογικών ή άλλων μέτρων στο πλαίσιο των εμπορικών ανταλλαγών 7
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη του τμήματος δασμολογικής και στατιστικής ονοματολογίας της επιτροπής τελωνειακού κώδικα,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το εμπόρευμα που περιγράφεται στη στήλη 1 του προσαρτημένου πίνακα κατατάσσεται στη συνδυασμένη ονοματολογία στον αντίστοιχο κωδικό ΣΟ που σημειώνεται στη στήλη 2 του εν λόγω πίνακα.
Άρθρο 2
Οι δεσμευτικές δασμολογικές πληροφορίες που παρέχονται από τις τελωνειακές αρχές των κρατών μελών και δεν είναι σύμφωνες με το δίκαιο που καθορίζει ο παρών κανονισμός μπορούν να συνεχίσουν να αποτελούν αντικείμενο επίκλησης, σύμφωνα με τις διατάξεις του άρθρου 12 παράγραφος 6 του κανονισμού (ΕΟΚ) αριθ. 2913/92, κατά τη διάρκεια περιόδου τριών μηνών.
Άρθρο 3
Ο παρών κανονισμός αρχίζει να ισχύει την εικοστή πρώτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 539/98 ΤΗΣ ΕΠΙΤΡΟΠΗΣ της 9ης Μαρτίου 1998 για τροποποίηση του κανονισμού (ΕΟΚ) αριθ. 3077/78 σχετικά με τη διαπίστωση της ισοδυναμίας των βεβαιώσεων που συνοδεύουν το λυκίσκο που εισάγεται από τρίτες χώρες με τα κοινοτικά πιστοποιητικά
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 1696/71 του Συμβουλίου, της 26ης Ιουλίου 1971, περί κοινής οργανώσεως της αγοράς στον τομέα του λυκίσκου (1), όπως τροποποιήθηκε τελευταία από τον κανονισμό (ΕΚ) αριθ. 1554/97 (2), και ιδίως το άρθρο 5 παράγραφος 2,
Εκτιμώντας: ότι ο κανονισμός (ΕΟΚ) αριθ. 3077/78 της Επιτροπής (3), όπως τροποποιήθηκε τελευταία από τον κανονισμό (ΕΚ) αριθ. 2132/95 (4), έχει αναγνωρίσει την ισοδυναμία των κοινοτικών πιστοποιητικών με τις βεβαιώσεις που συνοδεύουν το λυκίσκο που εισάγεται από τρίτες χώρες και έχει θεσπίσει τον κατάλογο των υπηρεσιών της Πολωνίας που είναι εξουσιοδοτημένες να εκδίδουν τις βεβαιώσεις ισοδυναμίας καθώς και τα καλυπτόμενα προϊόντα 7 ότι, μετά από τα συμπληρωματικά στοιχεία που απέστειλαν οι χώρες αυτές, πρέπει να τροποποιηθεί το παράρτημα του κανονισμού (ΕΟΚ) αριθ. 3077/78 7
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής διαχείρισης λυκίσκου,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το παράρτημα του κανονισμού (ΕΟΚ) αριθ. 3077/78 αντικαθίσταται από το παράρτημα του παρόντος κανονισμού.
Άρθρο 2
Ο παρών κανονισμός αρχίζει να ισχύει την έβδομη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 726/98 ΤΗΣ ΕΠΙΤΡΟΠΗΣ της 31ης Μαρτίου 1998 για τροποποίηση του κανονισμού (ΕΚ) αριθ. 2543/95 περί ειδικών λεπτομερειών εφαρμογής του καθεστώτος των πιστοποιητικών εξαγωγής στον τομέα του ελαιολάδου
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό αριθ. 136/66/ΕΟΚ του Συμβουλίου, της 22ας Σεπτεμβρίου 1996, περί δημιουργίας κοινής οργανώσεως αγοράς στον τομέα των λιπαρών ουσιών (1), όπως τροποποιήθηκε τελευταία από τον κανονισμό (ΕΚ) αριθ. 1581/96 (2), και ιδίως τα άρθρα 2 και 3,
Εκτιμώντας: ότι ο κανονισμός (ΕΚ) αριθ. 2543/95 της Επιτροπής (3), όπως τροποποιήθηκε από τον κανονισμό (ΕΚ) αριθ. 2126/96 (4), αφορά τις ειδικές λεπτομέρειες του καθεστώτος των πιστοποιητικών εξαγωγής στον τομέα του ελαιολάδου 7 ότι, για τη βελτίωση της λειτουργίας του καθεστώτος, πρέπει να θεσπιστούν οι ειδικές λεπτομέρειες εφαρμογής για τα πιστοποιητικά που δεν περιλαμβάνουν προκαθορισμό της επιστροφής, ιδίως όσον αφορά το ύψος της εγγύησης καθώς και τη διαδικαία σχετικά με την υποβολή των αιτήσεων και την έκδοση των πιστοποιητικών 7 ότι, βάσει της αποκτηθείσας πείρας, κρίνεται σκόπιμο να προσαρμοστεί το ύψος της εγγύησης και η προθεσμία που προβλέπονται για την υποβολή των αιτήσεων πιστοποιητικών που περιλαμβάνουν προκαθορισμό της επιστροφής καθώς και για την έκδοσή τους 7 ότι πρέπει επίσης να προβλεφθεί ότι τα λαμβανόμενα μέτρα σε περίπτωση κινδύνου υπέρβασης των ποσοτήτων κανονικής διάθεσης αφορούν μόνο τα πιστοποιητικά εξαγωγής που περιλαμβάνουν προκαθορισμό της επιστροφής 7 ότι, για να διασφαλιστεί καλύτερη παρακολούθηση του ρυθμού των εξαγωγών, είναι αναγκαίο να προσδιοριστούν τα στοιχεία που πρέπει να ανακοινώνουν τα κράτη μέλη 7
ότι το άρθρο 5 παράγραφος 1 τέταρτη περίπτωση του κανονισμού (ΕΟΚ) αριθ. 3719/88 της Επιτροπής, της 16ης Νοεμβρίου 1988, περί κοινών λεπτομερειών εφαρμογής του καθεστώτος των πιστοποιητικών εισαγωγής, εξαγωγής και προκαθορισμού για τα γεωργικά προϊόντα (5), όπως τροποποιήθηκε τελευταία από τον κανονισμό (ΕΚ) αριθ. 1404/97 (6), προβλέπει ότι δεν απαιτείται κανένα πιστοποιητικό για τις εξαγωγές που αντιστοιχούν σε εγγύηση κατώτερη ή ίση προς 5 Ecu 7 ότι λαμβανομένου υπόψη του χαμηλού ύψους της εγγύησης για τις εξαγωγές χωρίς επιστροφή ένας μεγάλος αριθμός εξαγωγών μπορεί να πραγματοποιηθεί χωρίς πιστοποιητικό πράγμα το οποίο θα αποδυναμώσει τον έλεγχο των σχετικών ποσοτήτων 7 ότι για να αποφευχθεί ο κίνδυνος αυτός πρέπει να προβλεφθούν ειδικοί όροι για τις εν λόγω περιπτώσεις 7
ότι τα μέτρα που προβλέπονται από τον παρόντα κανονισμό είναι σύμφωνα με τη γνώμη της επιτροπής διαχείρισης λιπαρών ουσιών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΚ) αριθ. 2543/95 τροποποιείται ως εξής:
1. Στην παράγραφο 2 του άρθρου 2, ο όρος «έντεκα» αντικαθίσταται από τον όρο «δώδεκα».
2. Το άρθρο 2 τροποποιείται ως εξής:
1. Η παράγραφος 3 αντικαθίσταται από το ακόλουθο κείμενο:
«3. Το ύψος της εγγύησης σχετικά με τα πιστοποιητικά εξαγωγής καθορίζεται σε:
α) 10 Ecu ανά 100 χιλιόγραμμα καθαρού βάρους για τα πιστοποιητικά που περιλαμβάνουν προκαθορισμό της επιστροφής 7
β) 1 Ecu ανά 100 χιλιόγραμμα καθαρού βάρους, στις άλλες περιπτώσεις.»
2. Προστίθεται η ακόλουθη παράγραφος:
«4. Κατά παρέκκλιση από το άρθρο 5 παράγραφος 1 τέταρτη περίπτωση του κανονισμού (ΕΟΚ) αριθ. 3719/88, δεν απαιτείται πιστοποιητικό για την εξαγωγή ποσότητας μικρότερης ή ίσης με 50 χιλιόγραμμα».
3. Το άρθρο 3 τροποποιείται ως εξής:
1. Η παράγραφος 1 αντικαθίσταται από το ακόλουθο κείμενο:
«1. Οι αιτήσεις για πιστοποιητικά εξαγωγής που περιλαμβάνουν προκαθορισμό της επιστροφής πρέπει να υποβάλλονται στις αρμόδιες αρχές από Τρίτη μέχρι Πέμπτη κάθε εβδομάδας. Οι αιτήσεις που υποβάλλονται την Παρασκευή και τη Δευτέρα θεωρούνται ότι έχουν υποβληθεί την επόμενη Τρίτη.»
2. Το πρώτο εδάφιο της παραγράφου 2 αντικαθίσταται από το ακόλουθο κείμενο:
«2. Τα πιστοποιητικά εξαγωγής που περιλαμβάνουν προκαθορισμό της επιστροφής εκδίδονται την πρώτη εργάσιμη ημέρα από την Τρίτη της εβδομάδας που ακολουθεί την περίοδο που προβλέπεται στην παράγραφο 1, εφόσον, εν τω μεταξύ, δεν έχει ληφθεί από την Επιτροπή κανένα από τα ειδικά μέτρα που προβλέπονται στην παράγραφο 3.»
3. Η τελευταία φράση της παραγράφου 3 αντικαθίσταται από το ακόλουθο κείμενο:
«Τα εν λόγω μέτρα αφορούν τα πιστοποιητικά εξαγωγής που περιλαμβάνουν προκαθορισμό της επιστροφής και δύνανται να διαμορφώνονται ανά κωδικό προϊόντος της ονοματολογίας των γεωργικών προϊόντων για τις επιστροφές κατά την εξαγωγή.»
4. Στην παράγραφο 5 τελευταία περίπτωση ο όρος αντικαθίσταται από τον όρο «Τρίτη» και προστίθεται η ακόλουθη φράση:
«Στην περίπτωση αυτή, ο συναλλασσόμενος δύναται να ζητήσει για την ποσότητα η οποία δεν έγινε αποδεκτή, την έκδοση εντός της ίδιας προθεσμίας, ενός πιστοποιητικού από το οποίο δεν προκύπτει δικαίωμα επιστροφής.»
5. Προστίθεται η ακόλουθη παράγραφος:
«6. Οι αιτήσεις πιστοποιητικών εξαγωγής που δεν περιλαμβάνουν προκαθορισμό της επιστροφής υποβάλλονται στις αρμόδιες αρχές από τη Δευτέρα μέχρι την Παρασκευή κάθε εβδομάδας. Τα πιστοποιητικά εκδίδονται χωρίς καθυστέρηση.»
4. Το άρθρο 5 τροποποιείται ως εξής:
1. Στην παράγραφο 1 πρώτο εδάφιο ο όρος «Πέμπτη» αντικαθίσταται από τον όρο «Παρασκευή»
2. Η παράγραφος 1 στοιχείο α) αντικαθίσταται από το ακόλουθο κείμενο:
«α) οι αιτήσεις πιστοποιητικών εξαγωγής που περιλαμβάνουν προκαθορισμό της επιστροφής οι οποίες έχουν υποβληθεί από την Τρίτη μέχρι την Πέμπτη σύμφωνα με το άρθρο 3 παράγραφος 1.»
3. Στην παράγραφο 1 στοιχείο β) οι όροι «προηγούμενη Δευτέρα» αντικαθίστανται από τους όρους «από την προηγούμενη Παρασκευή έως Πέμπτη, με χωριστή ένδειξη για τα πιστοποιητικά που περιλαμβάνουν προκαθορισμό της επιστροφής και για εκείνα που δεν περιλαμβάνουν προκαθορισμό της επιστροφής».
4. Στην παράγραφο 2 το τμήμα της φράσης που προηγείται της πρώτης περίπτωσης αντικαθίσταται από:
«Στην ανακοίνωση των αιτήσεων που προβλέπονται στην παράγραφο 1 στοιχείο α) και, σε περίπτωση εφαρμογής του άρθρου 3 παράγραφος 5, στα στοιχεία που προβλέπονται στην παράγραφο 1 στοιχείο β), προσδιορίζεται:»
5. Στην παράγραφο 2 τρίτη περίπτωση, ο όρος «ενδεχομένως» παρεμβάλλεται πριν από τους όρους «το ύψος» 7
6. Στην παράγραφο 2, προστίθεται το ακόλουθο εδάφιο:
«τα στοιχεία αυτά πρέπει να αναφέρονται ξεχωριστά σε περίπτωση που τα πιστοποιητικά εκδίδονται για ενέργειες επισιτιστικής βοήθειας»
7. Η παράγραφος 3 συμπληρώνεται από τους ακόλουθους όρους:
«. . . . .,προσδιορίζοντας την περίοδο εμπορίας κατά τη διάρκεια της οποίας εκδόθηκε το πιστοποιητικό.»
5. Στο παράρτημα, τα τμήματα Β και Δ αντικαθίστανται από αυτά που περιλαμβάνονται στο παράρτημα του παρόντος κανονισμού.
Άρθρο 2
ΚΑΝΟΝΙΣΜΟΣ (ΕΚ) αριθ. 1011/98 ΤΗΣ ΕΠΙΤΡΟΠΗΣ της 14ης Μαΐου 1998 για την τροποποίηση του κανονισμού (ΕΟΚ) αριθ. 1722/93 περί λεπτομερών κανόνων εφαρμογής των κανονισμών (ΕΟΚ) αριθ. 1766/92 και (ΕΟΚ) αριθ. 1418/76 του Συμβουλίου όσον αφορά τα καθεστώτα επιστροφών στην παραγωγή στους τομείς των σιτηρών και του ρυζιού αντιστοίχως
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 1766/92 του Συμβουλίου, της 30ής Ιουνίου 1992, περί κοινής οργανώσεως αγοράς στον τομέα των σιτηρών (1), όπως τροποποιήθηκε τελευταία από τον κανονισμό (ΕΚ) αριθ. 923/96 της Επιτροπής (2), και ιδίως το άρθρο 7 παράγραφος 3,
τον κανονισμό (ΕΚ) αριθ. 3072/95 του Συμβουλίου, της 22ας Δεκεμβρίου 1995, περί κοινής οργάνωσης αγοράς στον τομέα του ρυζιού (3), όπως τροποποιήθηκε από τον κανονισμό (ΕΚ) αριθ. 192/98 (4), και ιδίως το άρθρο 7,
Εκτιμώντας: ότι ο κανονισμός (ΕΟΚ) αριθ. 1722/93 της Επιτροπής, της 30ής Ιουνίου 1993, ο οποίος θεσπίζει τις λεπτομέρειες εφαρμογής των κανονισμών (ΕΟΚ) αριθ. 1766/92 και (ΕΟΚ) αριθ. 1418/76 του Συμβουλίου όσον αφορά τις επιστροφές στην παραγωγή στον τομέα των σιτηρών και του ρυζιού αντιστοίχως (5), όπως τροποποιήθηκε τελευταία από τον κανονισμό (ΕΚ) αριθ. 1516/95 (6), προβλέπει, για τη μέθοδο υπολογισμού των επιστροφών στην παραγωγή, τη διαφοροποίηση μεταξύ των αμύλων με βάση τον αραβόσιτο, το σίτο, τα γεώμηλα και το ρύζι, αφενός, και, αφετέρου, των αμύλων με βάση την κριθή και τη βρώμη 7 ότι η κτηθείσα πείρα απέδειξε ότι ο καθορισμός ενός ειδικού ποσού για το προϊόν με βάση την κριθή και τη βρώμη δεν είναι πλέον απαραίτητος και ότι το ενιαίο ποσό της επιστροφής δύναται στο εξής να εφαρμόζεται για τα άμυλα κάθε είδους χωρίς τον κίνδυνο της μη επαρκούς αποζημίωσης 7
ότι θα πρέπει να προβλεφθούν ειδικά μέτρα κατά την αλλαγή της περιόδου εμπορίας, τόσο όσον αφορά τη διάρκεια ισχύος των πιστοποιητικών επιστροφής όσο και την προσαρμογή του ποσού της ενιαίας επιστροφής 7
ότι, για την αποδέσμευση της ειδικής εγγύησης ιδίως για τα εστεροποιημένα άμυλα, θα πρέπει να διευκρινιστούν οι βασικές απαιτήσεις που πρέπει να πληρούνται 7 ότι οι ειδικές διατάξεις που εφαρμόζονται για τα εν λόγω προϊόντα απομένει να συμπληρωθούν με ορισμένα μέτρα που αποσκοπούν στην αποτελεσματικότητα των ελέγχων και των κυρώσεων σε περίπτωση μη τήρησης των όρων μεταποίησης και χρήσης 7
ότι ο κανονισμός προβλέπει επί του παρόντος ότι τα κράτη μέλη ανακοινώνουν κάθε μήνα στην Επιτροπή τα στατιστικά στοιχεία που αφορούν τόσο τις ποσότητες αμύλου παντός είδους για τις οποίες έχει χορηγηθεί επιστροφή κατά την παραγωγή, όσο και τα προϊόντα για τα οποία χρησιμοποιήθηκε το άμυλο παντός είδους 7 ότι υπάρχουν ενδείξεις ότι τα εν λόγω στοιχεία παρέχονται με ιδιαίτερα μεγάλη συχνότητα και θα πρέπει να αντικατασταθούν από μια τριμηνιαία κοινοποίηση 7
ότι η επιτροπή διαχείρισης σιτηρών δεν διατύπωσε γνώμη στην προθεσμία που όρισε ο πρόεδρός της,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
«Άρθρο 3
1. Σε περίπτωση χορήγησης επιστροφής, η εν λόγω επιστροφή καθορίζεται μια φορά τον μήνα. Εντούτοις, εάν οι τιμές του αραβοσίτου ή του σίτου στην Κοινότητα ή στη διεθνή αγορά υποστούν σημαντική μεταβολή, η υπολογιζόμενη σύμφωνα με την παράγραφο 2 επιστροφή δύναται να τροποποιείται κατά τη διάρκεια του συγκεκριμένου μηνός, για να ληφθούν υπόψη οι εν λόγω μεταβολές.
2. Η επιστροφή που υπολογίζεται ανά τόνο αμύλου αραβοσίτου, σίτου, κριθής, βρώμης, γεωμήλων, ρυζιού ή θραυσμάτων ρυζιού, υπολογίζεται κυρίως με βάση τη διαφορά μεταξύ:
i) της τιμής του αραβοσίτου στην κοινοτική αγορά, που ισχύει κατά τη διάρκεια πέντε ημερών πριν από την ημερομηνία καθορισμού, λαμβάνοντας υπόψη τα επίπεδα των τιμών που διαπιστώθηκαν για το σίτο και
ii) του μέσου όρου των αντιπροσωπευτικών τιμών εισαγωγής cif Rotterdam, που χρησιμοποιούνται για τον καθορισμό των δασμών εισαγωγής για τον αραβόσιτο και διαπιστώθηκαν κατά τη διάρκεια πέντε ημερών πριν από την ημερομηνία έναρξης της εφαρμογής,
πολλαπλασιαζόμενη με το συντελεστή 1,60.
3. Η επιστροφή που καταβάλλεται πρέπει να υπολογίζεται σύμφωνα με την παράγραφο 2 και να πολλαπλασιάζεται με το συντελεστή που αναφέρεται στο παράρτημα ΙΙ, ο οποίος αντιστοιχεί στον κωδικό ΣΟ του αμύλου κάθε είδους που χρησιμοποιήθηκε στην πραγματικότητα για την παρασκευή εγκεκριμένων προϊόντων.
4. Οι αποφάσεις που προβλέπονται στο παρόν άρθρο εγκρίνονται από την Επιτροπή σύμφωνα με τη διαδικασία που ορίζεται στο άρθρο 23 του κανονισμού (ΕΟΚ) αριθ. 1766/92.»
2. Στο άρθρο 6, οι παράγραφοι 3 και 4 αντικαθίστανται από το ακόλουθο κείμενο:
«3. Το πιστοποιητικό επιστροφής περιέχει τις πληροφορίες που αναφέρονται στο άρθρο 5 παράγραφος 2 και, επιπλέον, το ποσοστό επιστροφής και την τελευταία ημέρα ισχύος του πιστοποιητικού, η οποία είναι η τελευταία ημέρα του πέμπτου μήνα μετά το μήνα χορήγησης του πιστοποιητικού.
Ωστόσο, κατά τους μήνες Ιούλιο και Αύγουστο και μέχρι και τις 24 Σεπτεμβρίου, η διάρκεια ισχύος των πιστοποιητικών που απαιτήθηκαν κατά τη διάρκεια των εν λόγω περιόδων περιορίζεται σε 30 ημέρες από την ημέρα κατά την οποία εξεδόθησαν, χωρίς να είναι δυνατή η υπέρβαση της προθεσμίας της 30ής Σεπτεμβρίου.
4. Το εφαρμοζόμενο και αναφερόμενο στο πιστοποιητικό ποσοστό επιστροφής αντιστοιχεί σε εκείνο το οποίο ισχύει κατά την ημερομηνία παραλαβής της αιτήσεως.
Ωστόσο, στην περίπτωση κατά την οποία ορισμένη ποσότητα αμύλου κάθε είδους, η οποία εμφαίνεται στο πιστοποιητικό, υποστεί μεταποίηση κατά τη διάρκεια της περιόδου εμπορίας σιτηρών η οποία έπεται εκείνης κατά τη διάρκεια της οποίας έχει παραληφθεί η αίτηση, η εφαρμοζόμενη επιστροφή ως προς τα άμυλα κάθε είδους τα οποία υφίστανται μεταποίηση κατά τη διάρκεια της νέας περιόδου προσαρμόζεται σύμφωνα με τη διαφορά μεταξύ της τιμής παρέμβασης που εφαρμόζεται κατά τη διάρκεια του μηνός έκδοσης του πιστοποιητικού επιστροφής και εκείνης που εφαρμόζεται κατά τη διάρκεια του μηνός μεταποίησης, πολλαπλασιαζόμενη με το συντελεστή 1,60. Ο προς χρήση συντελεστής μετατροπής, για να εκφραστεί το ποσό της επιστροφής σε εθνικό νόμισμα, αντιστοιχεί σε εκείνον που ισχύει κατά την ημερομηνία μεταποίησης του αμύλου παντός είδους.»
3. Στο άρθρο 9, η παράγραφος 2 συμπληρώνεται με το ακόλουθο εδάφιο:
«Η κύρια απαίτηση, κατά την έννοια του άρθρου 20 του κανονισμού (ΕΟΚ) αριθ. 2220/85, συνίσταται στη χρησιμοποίηση ή την εξαγωγή του προϊόντος σύμφωνα με τις αντίστοιχες διατάξεις των στοιχείων α) και β) της παραγράφου 1 του άρθρου 10 του παρόντος κανονισμού. Η χρησιμοποίηση ή η εξαγωγή πραγματοποιείται εντός προθεσμίας 12 μηνών από την τελευταία ημερομηνία ισχύος του πιστοποιητικού. Η παράταση της εν λόγω προθεσμίας κατά έξι μήνες κατ' ανώτατο όριο δύναται να εξεταστεί με βάση δεόντως αιτιολογημένη έκθεση που υποβάλλεται στην αρμόδια αρχή.»
4. Στο άρθρο 10, η παράγραφος 4 συμπληρώνεται με το ακόλουθο εδάφιο:
«Εντούτοις, οι αγοραστές που χρησιμοποιούν, ανά τρίμηνο του ημερολογιακού έτους, ποσότητα μικρότερη από 1 000 χιλιόγραμμα προϊόντων που υπάγονται στον εν λόγω κωδικό, δύνανται να απαλλαγούν από την υποχρέωση της εν λόγω διάταξης.»
5. Το άρθρο 12 αντικαθίσταται από το ακόλουθο κείμενο:
«Άρθρο 12 Εντός προθεσμίας τριών μηνών μετά το πέρας κάθε τριμήνου του ημερολογιακού έτους, τα κράτη μέλη κοινοποιούν στην Επιτροπή το είδος, τις ποσότητες και την προέλευση των αμύλων παντός είδους (αραβοσίτου, σίτου, γεωμήλων, κριθής, βρώμης ή ρυζιού) για τα οποία κατεβλήθησαν επιστροφές, καθώς και το είδος και τις ποσότητες των προϊόντων για τα οποία χρησιμοποιήθηκε το άμυλο κάθε είδους.»
Άρθρο 2
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 1549/98 ΤΗΣ ΕΠΙΤΡΟΠΗΣ της 17ης Ιουλίου 1998 για συμπλήρωση του κανονισμού (ΕΚ) αριθ. 1107/96 σχετικά με την καταχώρηση των γεωγραφικών ενδείξεων και των ονομασιών προέλευσης σύμφωνα με τη διαδικασία που προβλέπεται στο άρθρο 17 του κανονισμού (ΕΟΚ) αριθ. 2081/92 του Συμβουλίου (Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2081/92 του Συμβουλίου, της 14ης Ιουλίου 1992, για την προστασία των γεωγραφικών ενδείξεων και των ονομασιών προέλευσης των γεωργικών προϊόντων και των τροφίμων (1), όπως τροποποιήθηκε τελευταία από τον κανονισμό (ΕΚ) αριθ. 1068/97 της Επιτροπής (2), και ιδίως το άρθρο 17 παράγραφος 2,
Εκτιμώντας: ότι για ορισμένες ονομασίες που έχουν γνωστοποιηθεί από τα κράτη μέλη κατά την έννοια του άρθρου 17 του κανονισμού (ΕΟΚ) αριθ. 2081/92, έχουν ζητηθεί συμπληρωματικές πληροφορίες για να εξασφαλισθεί ότι οι ονομασίες αυτές δεν αντιβαίνουν στα άρθρα 2 και 4 του εν λόγω κανονισμού 7 ότι, από την εξέταση αυτών των συμπληρωματικών πληροφοριών, προκύπτει ότι οι ονομασίες αυτές δεν αντιβαίνουν στα εν λόγω άρθρα 7 ότι, επομένως, είναι αναγκαίο να καταχωρηθούν και να προστεθούν στο παράρτημα του κανονισμού (ΕΚ) αριθ. 1107/96 της Επιτροπής (3), όπως τροποποιήθηκε τελευταία από τον κανονισμό (ΕΚ) αριθ. 644/98 (4) 7
ότι, μετά από την προσχώρηση των τριών νέων κρατών μελών, η εξάμηνη προθεσμία που προβλέπεται στο άρθρο 17 του κανονισμού (ΕΟΚ) αριθ. 2081/92, πρέπει να υπολογίζεται αρχής γενομένης από την ημερομηνία της προσχώρησής τους 7 ότι ορισμένες από τις ονομασίες που έχουν γνωστοποιηθεί από αυτά τα κράτη μέλη δεν αντιβαίνουν στα άρθρα 2 και 4 του εν λόγω κανονισμού και ότι πρέπει, επομένως, να καταχωρηθούν 7
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής γεωγραφικών ενδείξεων και ονομασιών προέλευσης,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το παράρτημα του κανονισμού (ΕΚ) αριθ. 1107/96 συμπληρώνεται από τις ονομασίες που περιλαμβάνονται στο παράρτημα του παρόντος κανονισμού.
Άρθρο 2
Ο παρών κανονισμός τίθεται σε ισχύ την ημέρα της δημοσίευσής του στην Επίσημη Εφημερίδα των Ευρωπαϊκών Κοινοτήτων
ΚΑΝΟΝΙΣΜΟΣ (ΕΚ) αριθ. 1900/98 ΤΗΣ ΕΠΙΤΡΟΠΗΣ της 4ης Σεπτεμβρίου 1998 για τροποποίηση του παραρτήματος Ι του κανονισμού (ΕΟΚ) αριθ. 2092/91 του Συμβουλίου περί του βιολογικού τρόπου παραγωγής γεωργικών προϊόντων και των σχετικών ενδείξεων στα γεωργικά προϊόντα και στα είδη διατροφής
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2092/91 του Συμβουλίου, της 24ης Ιουνίου 1991, περί του βιολογικού τρόπου παραγωγής γεωργικών προϊόντων και των σχετικών ενδείξεων στα γεωργικά προϊόντα και στα είδη διατροφής (1), όπως τροποποιήθηκε τελευταία από τον κανονισμό (ΕΚ) αριθ. 1488/97 της Επιτροπής (2), και ιδίως το άρθρο 13, πρώτο και δεύτερο εδάφιο, Εκτιμώντας:
ότι πρέπει να συμπεριληφθούν στο παράρτημα Ι διατάξεις για τη ρύθμιση των χαρακτηριστικών των υποστρωμάτων για την παραγωγή μανιταριών ώστε να επιτραπεί η βιολογική παραγωγή μανιταριών στα κράτη μέλη με τους ίδιους όρους παραγωγής 7
ότι τα γεωργικά συστατικά των υποστρωμάτων αυτών θα πρέπει, κατ' αρχήν, να προέρχονται από εκμεταλλεύσεις που εφαρμόζουν βιολογική μέθοδο παραγωγής 7
ότι, ωστόσο, ορισμένα συστατικά και ιδίως το άχυρο και η κοπριά δεν μπορούν να ληφθούν προς το παρόν σε επαρκείς ποσότητες από τη βιολογική παραγωγή 7 ότι πρέπει, συνεπώς, να προβλεφθεί η ενδεδειγμένη μεταβατική περίοδος που θα επιτρέψει στους παραγωγούς να προσαρμοστούν στις νέες απαιτήσεις 7
ότι το άρθρο 7 παράγραφος 2, τρίτο εδάφιο θεσπίζει τη δυνατότητα καθορισμού ιδιαιτέρων απαιτήσεων σήμανσης για προϊόντα που παράγονται με τη βοήθεια ορισμένων προϊόντων που αναφέρονται στο παράρτημα ΙΙ του κανονισμού (ΕΟΚ) αριθ. 2092/91 7 ότι στη συγκεκριμένη αυτή παραγωγή, είναι σκόπιμο να προβλεφθεί μια ενημερωτική σήμανση αναφορικά με τη μη βιολογική προέλευση των συστατικών του υποστρώματος κατά τη διάρκεια της μεταβατικής περιόδου 7
ότι οι απαιτήσεις που καθορίζονται από τον παρόντα κανονισμό πρέπει να προσδιοριστούν περαιτέρω, ιδίως όσον αφορά τους όρους χρησιμοποίησης και το ανώτατο ποσοστό κοπριάς, που δεν προέρχεται από εκμεταλλεύσεις που εφαρμόζουν βιολογική μέθοδο παραγωγής, τα χαρακτηριστικά και την καταγωγή του μυκηλίου 7 ότι οι προπαρασκευαστικές εργασίες για το σκοπό αυτό θα πρέπει να αρχίσουν αρκετά νωρίς ώστε να περατωθούν πριν από το τέλος της μεταβατικής περιόδου 7
ότι η διάρκεια της μεταβατικής περιόδου μπορεί να αναθεωρηθεί ενόψει των οποιωνδήποτε εξελίξεων σχετικά με τις διαθέσιμες ποσότητες βιολογικής κοπριάς και αχύρου 7
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής που αναφέρεται στο άρθρο 14 του κανονισμού (ΕΟΚ) αριθ. 2092/91,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το παράρτημα Ι του κανονισμού (ΕΟΚ) αριθ. 2092/91 τροποποιείται σύμφωνα με το παράρτημα του παρόντος κανονισμού.
Άρθρο 2
1. Ο παρών κανονισμός αρχίζει να ισχύει την 1η Δεκεμβρίου 1998.
2. Κατά παρέκκλιση των διατάξεων των σημείων 5.1 και 5.2 του παραρτήματος Ι, μπορούν να χρησιμοποιηθούν κατά τη διάρκεια μεταβατικής περιόδου που λήγει την 1η Δεκεμβρίου 2001:
- τα προϊόντα που αναφέρονται στο σημείο 5.1.α) του παραρτήματος, τα οποία δεν προέρχονται από εκμεταλλεύσεις που εφαρμόζουν μεθόδους βιολογικής παραγωγής αλλά πληρούν τις απαιτήσεις που αναφέρονται στο παράρτημα ΙΙ, μέρος Α, περιπτώσεις 1 έως 4 του κανονισμού (ΕΟΚ) αριθ. 2092/91,
- ή/και τα προϊόντα που αναφέρονται στο σημείο 5.2 του παραρτήματος, τα οποία δεν προέρχονται από εκμεταλλεύσεις που εφαρμόζουν βιολογική μέθοδο παραγωγής, αλλά πληρούν, εφόσον χρειάζεται, τις απαιτήσεις του παραρτήματος ΙΙ, μέρος Α του κανονισμού (ΕΟΚ) αριθ. 2092/91,
στην περίπτωση που τα προϊόντα τα οποία αναφέρονται στα σημεία 5.1.α) και 5.2 δεν είναι διαθέσιμα από εκμεταλλεύσεις που παράγουν σύμφωνα με τη μέθοδο της βιολογικής καλλιέργειας και αναγνωρίζεται η ανάγκη αυτή από την αρχή ή τον οργανισμό ελέγχου.
Στις περιπτώσεις αυτές, η σήμανση και η διαφήμιση περιλαμβάνουν την ένδειξη «Μανιτάρια που καλλιεργούνται σε υπόστρωμα προϊόντων γεωργικής προέλευσης, από εκτακτική καλλιέργεια το οποίο επιτρέπεται στη βιολογική γεωργία κατά τη διάρκεια μεταβατικής περιόδου». Η λέξη «βιολογική» στην ένδειξη αυτή, και οπουδήποτε αλλού στη σήμανση ή/και στη διαφήμιση δεν θα τονίζεται περισσότερο από τις άλλες λέξεις της ένδειξης.
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος.
ΚΑΝΟΝΙΣΜΟΣ (ΕΚ, ΕΚΑΧ, ΕΥΡΑΤΟΜ) αριθ. 2460/98 ΤΟΥ ΣΥΜΒΟΥΛΙΟΥ της 12ης Νοεμβρίου 1998 που τροποποιεί τον κανονισμό αριθ. 7/66/Ευρατόμ, 122/66/ΕΟΚ περί καθορισμού του καταλόγου των τόπων για τους οποίους δύναται να χορηγηθεί αποζημίωση μεταφοράς, καθώς και περί του ανώτατου ποσού και του τρόπου χορήγησης αυτής της αποζημίωσης
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση ενιαίου Συμβουλίου και ενιαίας Επιτροπής των Ευρωπαϊκών Κοινοτήτων,
την πρόταση της Επιτροπής, Εκτιμώντας
ότι, λαμβανομένου υπόψη του κανονισμού (ΕΚ, ΕΚΑΧ, Ευρατόμ) αριθ. 2458/98 του Συμβουλίου, της 12ης Νοεμβρίου 1998, που τροποποιεί τον κανονισμό (ΕΟΚ, Ευρατόμ, ΕΚΑΧ) αριθ. 259/68 περί καθορισμού του κανονισμού υπηρεσιακής κατάστασης των υπαλλήλων και του καθεστώτος που εφαρμόζεται επί του λοιπού προσωπικού των Ευρωπαϊκών Κοινοτήτων, καθώς και των λοιπών κανονισμών που εφαρμόζονται στους εν λόγω υπαλλήλους και το λοιπό προσωπικό των Κοινοτήτων, όσον αφορά τον καθορισμό των αμοιβών, των συντάξεων και των άλλων χρηματικών δικαιωμάτων σε ευρώ (1), είναι σημαντικό να τροποποιηθεί ο κανονισμός αριθ. 7/66/Ευρατόμ, 122/66/ΕΟΚ (2),
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Στον κανονισμό αριθ. 7/66/Ευρατόμ, 122/66/ΕΟΚ, οι όροι «βελγικά φράγκα» αντικαθίστανται από τον όρο «ευρώ» και τα ποσά σε βελγικά φράγκα αντικαθίστανται από τα ισοδύναμά τους σε μονάδες ευρώ βάσει της τιμής μετατροπής που ορίζει το Συμβούλιο.
Εφαρμόζονται σχετικώς οι κανόνες που αφορούν τη στρογγυλοποίηση των χρηματικών ποσών οι οποίοι θεσπίστηκαν με τον κανονισμό (ΕΚ) αριθ. 1103/97 του Συμβουλίου, της 17ης Ιουνίου 1997, σχετικά με ορισμένες διατάξεις που αφορούν την εισαγωγή του ευρώ (3).
Άρθρο 2
ΚΑΝΟΝΙΣΜΟΣ (ΕΚ) αριθ. 2521/98 ΤΗΣ ΕΠΙΤΡΟΠΗΣ της 24ης Νοεμβρίου 1998 για τροποποίηση του κανονισμού (ΕΚ) αριθ. 577/97 περί ορισμένων λεπτομερειών εφαρμογής του κανονισμού (ΕΚ) αριθ. 2991/94 του Συμβουλίου για τον καθορισμό των κανόνων για λιπαρές ουσίες για επάλειψη και του κανονισμού (ΕΟΚ) αριθ. 1898/87 του Συμβουλίου σχετικά με την προστασία της ονομασίας του γάλακτος και των γαλακτοκομικών προϊόντων κατά τη διάθεσή τους στο εμπόριο
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 2991/94 του Συμβουλίου, της 5ης Δεκεμβρίου 1994, για τον καθορισμό των κανόνων για λιπαρές ουσίες για επάλειψη (1), και ιδίως το άρθρο 8,
τον κανονισμό (ΕΟΚ) αριθ. 1898/87 του Συμβουλίου, της 2ας Ιουλίου 1987, σχετικά με την προστασία της ονομασίας του γάλακτος και των γαλακτομικών προϊόντων κατά τη διάθεσή τους στο εμπόριο (2), όπως τροποποιήθηκε τελευταία από την πράξη προσχώρησης της Αυστρίας, της Φινλανδίας και της Σουηδίας, και ιδίως το άρθρο 4 παράγραφος 2,
Εκτιμώντας: ότι το άρθρο 2 παράγραφος 1 του κανονισμού (ΕΚ) αριθ. 577/97 της Επιτροπής, της 1ης Απριλίου 1998, περί ορισμένων λεπτομερειών εφαρμογής του κανονισμού (ΕΚ) αριθ. 2991/94 του Συμβουλίου για τον καθορισμό των κανόνων για λιπαρές ουσίες για επάλειψη και του κανονισμού (ΕΟΚ) αριθ. 1898/87 του Συμβουλίου σχετικά με την προστασία της ονομασίας του γάλακτος και των γαλακτοκομικών προϊόντων κατά τη διάθεσή τους στο εμπόριο (3), όπως τροποποιήθηκε τελευταία από τον κανονισμό (ΕΚ) αριθ. 1298/98 (4), καθορίζει τους γενικούς κανόνες που αφορούν την ένδειξη της περιεκτικότητας σε λιπαρές ουσίες των λιπαρών ουσιών για επάλειψη με εξαίρεση τα προϊόντα που αναφέρονται στον κανονισμό (ΕΚ) αριθ. 2991/94 που έχουν ελάχιστη περιεκτικότητα σε λιπαρές ουσίες 80 % 7 ότι στο άρθρο 2 παράγραφος 3 του κανονισμού (ΕΚ) αριθ. 577/97, καθώς και στο παράρτημα ΙΙ έχει καθοριστεί μέθοδος που επιτρέπει την εξακρίβωση της τηρήσεως των κανόνων αυτών 7 ότι η ημερομηνία εφαρμογής της μεθόδου αυτής μεταφέρθηκε στην 1η Ιανουαρίου 1999 για να μπορέσουν οι χρήστες να αποκτήσουν εμπειρία και με βάση των αποτελεσμάτων που θα ανακοινωθούν στην Επιτροπή να επιτραπεί μία σε βάθος εξέταση της βιωσιμότητας της εν λόγω μεθόδου 7
ότι μετά την εξέταση των πληροφοριών που διαβιβάσθηκαν διαπιστώθηκε ότι οι ανοχές που προβλέπονται για την εξακρίβωση της περιεκτικότητας σε δηλωθείσες λιπαρές ουσίες είναι πολύ μικρές 7 ότι αιτιολογείται συνεπώς να διπλασιασθούν οι ανοχές αυτές όσον αφορά τον μέσο όρο των αποτελεσμάτων των λαμβανομένων δειγμάτων καθώς και τα μεμονωμένα αποτελέσματα 7 ότι με τις προθέσεις αυτές δεν είναι πλέον δυνατόν να διατηρηθεί η απαίτηση κάθε δείγμα να πρέπει να τηρεί τα όρια που έχουν καθοριστεί στο παράρτημα του κανονισμού (ΕΚ) αριθ. 2991/94 7 ότι πρέπει συνεπώς να θεσπισθεί ότι ο μέσος όρος που έχει καθοριστεί πρέπει να ανταποκρίνεται στα εν λόγω όρια 7
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη των σχετικών επιτροπών διαχείρισης,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
α) στην παράγραφο 1, τα στοιχεία β) και γ) αντικαθίστανται από το ακόλουθο κείμενο:
«β) η μέση περιεκτικότητα σε λιπαρές ουσίες δεν μπορεί να αποκλίνει περισσότερο από ± 1 % από το δηλωθέν εκατοστιαίο ποστοστό. Τα μεμονωμένα δείγματα δεν μπορούν να αποκλίνουν παρά ±2 % από το δηλωθέν εκατοστιαίο ποσοστό 7
γ) σε κάθε περίπτωση η μέση περιεκτικότητα σε λιπαρές ουσίες πρέπει να τηρεί τα όρια που έχουν καθοριστεί στο παράρτημα του κανονισμού (ΕΚ) αριθ. 2991/94» 7
β) η παράγραφος 2 αντικαθίσταται από το ακόλουθο κείμενο:
Άρθρο 2
ΚΑΝΟΝΙΣΜΟΣ (ΕΚ) αριθ. 2531/98 ΤΟΥ ΣΥΜΒΟΥΛΙΟΥ της 23ης Νοεμβρίου 1998 σχετικά με την εφαρμογή ελάχιστων αποθεματικών από την Ευρωπαϊκή Κεντρική Τράπεζα
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: το πρωτόκολλο αριθ. 3 για το καταστατικό του Ευρωπαϊκού Συστήματος Κεντρικών Τραπεζών και της Ευρωπαϊκής Κεντρικής Τράπεζας (εφεξής «Καταστατικό»), και ιδίως το άρθρο 19.2,
τη σύσταση της Ευρωπαϊκής Κεντρικής Τράπεζας (εφεξής «ΕΚΤ») (1),
τη γνώμη του Ευρωπαϊκού Κοινοβουλίου (2),
τη γνώμη της Επιτροπής (3),
Ενεργώντας σύμφωνα με τη διαδικασία που προβλέπεται στο άρθρο 106 παράγραφος 6 της συνθήκης για την ίδρυση της Ευρωπαϊκής Κοινότητας, (εφεξής «συνθήκη»), και στο άρθρο 42 του καταστατικού και υπό τους όρους που καθορίζονται στο άρθρο 43.1 του καταστατικού και στην παράγραφο 8 του πρωτοκόλλου αριθ. 11 για ορισμένες διατάξεις που αφορούν το Ηνωμένο Βασίλειο της Μεγάλης Βρετανίας και Βορείου Ιρλανδίας, Εκτιμώντας:
(1) ότι το άρθρο 19.2 σε συνδυασμό με το άρθρο 43.1 του καταστατικού, την παράγραφο 8 του πρωτοκόλλου αριθ. 11 για ορισμένες διατάξεις που αφορούν το Ηνωμένο Βασίλειο της Μεγάλης Βρετανίας και Βορείου Ιρλανδίας και την παράγραφο 2 του πρωτοκόλλου αριθ. 12 σχετικά με ορισμένες διατάξεις που αφορούν τη Δανία, δεν παρέχει κανένα δικαίωμα και δεν επιβάλλει καμία υποχρέωση σε μη συμμετέχον κράτος μέλος 7
(2) ότι το άρθρο 19.2 του καταστατικού απαιτεί από το Συμβούλιο, μεταξύ άλλων, να ορίσει τη βάση για τα ελάχιστα υποχρεωτικά αποθεματικά και τις μέγιστες επιτρεπόμενες αναλογίες μεταξύ των αποθεματικών αυτών και της βάσης τους 7
(3) ότι το άρθρο 19.2 του καταστατικού απαιτεί επίσης από το Συμβούλιο να ορίσει τις κατάλληλες κυρώσεις σε περίπτωση μη συμμόρφωσης με αυτή την υποχρέωση 7 ότι διά του παρόντος ορίζονται ειδικές κυρώσεις 7 ότι ο παρών κανονισμός αναφέρεται στον κανονισμό (ΕΚ) αριθ. 2532/98 του Συμβουλίου, της 23ης Νοεμβρίου 1998, σχετικά με τις εξουσίες της Ευρωπαϊκής Κεντρικής Τράπεζας για επιβολή κυρώσεων (4) για τις αρχές και διαδικασίες που αφορούν την επιβολή των κυρώσεων και προβλέπει απλουστευμένη διαδικασία για τη επιβολή κυρώσεων στην περίπτωση συγκεκριμένων παραβάσεων 7 ότι, σε περίπτωση σύγκρουσης των διατάξεων του κανονισμού (ΕΚ) αριθ. 2532/98 και των διατάξεων του παρόντος κανονισμού, που παρέχει στην ΕΚΤ το δικαίωμα να επιβάλλει κυρώσεις, κατισχύει ο παρών κανονισμός 7
(4) ότι το άρθρο 19.1 του καταστατικού προβλέπει ότι το διοικητικό συμβούλιο της ΕΚΤ μπορεί να θεσπίζει κανόνες υπολογισμού και προσδιορισμού των ελάχιστων υποχρεωτικών αποθεματικών 7
(5) ότι το σύστημα για την επιβολή ελάχιστων αποθεματικών, προκειμένου να καταστεί αποτελεσματικό μέσο για την εκτέλεση των λειτουργιών της διαχείρισης της χρηματαγοράς και του νομισματικού ελέγχου, πρέπει να διαρθρωθεί κατά τρόπο ώστε η ΕΚΤ να έχει την ευχέρεια και την ευελιξία να επιβάλλει την υποχρέωση ελάχιστων αποθεματικών εντός του πλαισίου και σε συνάρτηση με τις μεταβαλλόμενες οικονομικές και χρηματοπιστωτικές συνθήκες που ισχύουν στα συμμετέχοντα κράτη μέλη 7 ότι, ως προς το θέμα αυτό, η ΕΚΤ πρέπει να έχει την ευελιξία να ανταποκρίνεται στις νέες τεχνολογίες πληρωμών, όπως η ανάπτυξη ηλεκτρονικού χρήματος 7 ότι η ΕΚΤ μπορεί να επιβάλλει ελάχιστα αποθεματικά για υποχρεώσεις που απορρέουν από εκτός ισολογισμού στοιχεία, ιδίως αυτές οι οποίες είτε μεμονωμένα είτε σε συνδυασμό με άλλα στοιχεία του ισολογισμού ή εκτός ισολογισμού είναι συγκρίσιμες με τις υποχρεώσεις που εμφανίζονται στον ισολογισμό, προκειμένου να περιοριστούν οι πιθανότητες καταστρατήγησης 7
(6) ότι η ΕΚΤ, προκειμένου να θεσπίσει τους λεπτομερείς κανόνες για την εφαρμογή των ελάχιστων αποθεματικών, συμπεριλαμβανομένων των πραγματικών αναλογιών των αποθεματικών, των κάθε είδους απολαβών αποθεματικών, των ενδεχόμενων εξαιρέσεων από τη διατήρηση ελάχιστων αποθεματικών ή των τυχόν τροποποιήσεων αυτών των υποχρεώσεων, για συγκεκριμένη κατηγορία ή κατηγορίες ιδρυμάτων, υποχρεούται να ενεργεί τηρώντας τους στόχους του ευρωπαϊκού συστήματος κεντρικών τραπεζών (εφεξής «ΕΣΚΤ»), όπως αυτοί καθορίζονται στο άρθρο 105 παράγραφος 1 της συνθήκης και αντικατοπτρίζονται στο άρθρο 2 του καταστατικού 7 ότι αυτό υποδηλώνει, μεταξύ άλλων, την αρχή της αποφυγής πρόκλησης σοβαρών και ανεπιθύμητων φαινομένων επαναπροσδιορισμού των δραστηριοτήτων των ιδρυμάτων και αποδιαμεσολάβησης 7 ότι η επιβολή παρόμοιων ελάχιστων αποθεματικών μπορεί να αποτελεί στοιχείο της χάραξης και της εφαρμογής της νομισματικής πολιτικής της Κοινότητας, που αποτελούν ένα από τα βασικά καθήκοντα του ΕΣΚΤ, όπως αυτό ορίζεται στο άρθρο 105 παράγραφος 2 πρώτη περίπτωση της συνθήκης και αντικατοπτρίζεται στο άρθρο 3.1 πρώτη περίπτωση του καταστατικού 7
(7) ότι οι κυρώσεις που προβλέπονται σε περίπτωση μη συμμόρφωσης με τις υποχρεώσεις που καθορίζονται στον παρόντα κανονισμό, δεν παραβλάπτουν τη δυνατότητα του ΕΣΚΤ να θεσπίζει τις κατάλληλες εκτελεστικές διατάξεις στο πλαίσιο των σχέσεών του με τα αντισυμβαλλόμενα μέρη, συμπεριλαμβανομένου του μερικού ή ολικού αποκλεισμού ενός ιδρύματος από πράξεις νομισματικής πολιτικής σε περίπτωση σοβαρής παράβασης των υποχρεώσεων για ελάχιστα αποθεματικά 7
(8) ότι το ΕΣΚΤ και η ΕΚΤ επιφορτίσθηκαν με την προετοιμασία των μέσων της νομισματικής πολιτικής προκειμένου αυτά να μπορέσουν να λειτουργήσουν πλήρως κατά το τρίτο στάδιο της Οικονομικής και Νομισματικής Ένωσης (εφεξής «τρίτο στάδιο») 7 ότι ένα βασικό στοιχείο της προετοιμασίας είναι η έκδοση, πριν από το τρίτο στάδιο, κανονισμών της ΕΚΤ που θα απαιτούν από τα ιδρύματα να διατηρούν ελάχιστα αποθεματικά από 1ης Ιανουρίου 1999 7 ότι είναι επιθυμητό να ενημερωθούν οι φορείς της αγοράς κατά τη διάρκεια του 1998 σχετικά με τις λεπτομερείς διατάξεις τις οποίες η ΕΚΤ μπορεί να κρίνει αναγκαίο να θεσπίσει, για την εφαρμογή του συστήματος ελάχιστων αποθεματικών 7 ότι είναι ως εκ τούτου αναγκαίο να δοθεί στην ΕΚΤ, από την ημερομηνία έναρξης ισχύος του παρόντος κανονισμού, κανονιστική εξουσία 7
(9) ότι οι διατάξεις του παρόντος κανονισμού μπορούν να εφαρμοσθούν αποτελεσματικά στο σύνολό τους μόνον εφόσον τα συμμετέχοντα κράτη μέλη λάβουν τα αναγκαία μέτρα με σκοπό να εξασφαλίσουν ότι οι αρχές τους διαθέτουν την εξουσία για να συνεργαστούν πλήρως με την ΕΚΤ και να την συνδράμουν κατά τη συλλογή και επαλήθευση των στοιχείων που απαιτούνται από τον παρόντα κανονισμό, σύμφωνα με το άρθρο 5 της συνθήκης,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
2. «εθνική κεντρική τράπεζά», η κεντρική τράπεζα του συμμετέχοντος κράτους μέλους 7
3. «ίδρυμα», οποιοσδήποτε φορέας συμμετέχοντος κράτους μέλους από τον οποίο η ΕΚΤ μπορεί να απαιτεί τη διατήρηση ελάχιστων αποθεματικών, σύμφωνα με το άρθρο 19.1 του καταστατικού 7
4. «αναλογία αποθεματικών», το ποσοστό της βάσης των ελάχιστων αποθεματικών, όπως αυτό μπορεί να οριστεί από την ΕΚΤ, σύμφωνα με το άρθρο 19.1 του καταστατικού 7
5. «κυρώσεις» τα πρόστιμα, οι περιοδικές χρηματικές ποινές, τα επιτόκια ποινής και οι μη τοκοφόροι καταθέσεις.
Άρθρο 2
Δικαίωμα εξαίρεσης ιδρυμάτων
Η ΕΚΤ μπορεί, χωρίς διακριτική μεταχείριση, να εξαιρεί ιδρύματα από τα ελάχιστα αποθεματικά, σύμφωνα με τα κριτήρια που καθορίζει η ίδια.
Άρθρο 3
Βάση για τα ελάχιστα αποθεματικά
1. Η βάση για τα ελάχιστα αποθεματικά, τη διατήρηση των οποίων μπορεί να απαιτήσει η ΕΚΤ από τα ιδρύματα σύμφωνα με το άρθρο 19.1 του καταστατικού, περιλαμβάνει, με την επιφύλαξη των διατάξεων των παραγράφων 2 και 3:
i) υποχρεώσεις του ιδρύματος που απορρέουν από την αποδοχή κεφαλαίων, καθώς και
ii) υποχρεώσεις που απορρέουν από εκτός ισολογισμού στοιχεία, αλλά αποκλείει
iii) πλήρως ή μερικώς, τις υποχρεώσεις έναντι οποιουδήποτε άλλου ιδρύματος σύμφωνα με τους όρους που θα καθορίσει η ΕΚΤ και
iv) τις υποχρεώσεις έναντι της ΕΚΤ ή μιας εθνικής κεντρικής τράπεζας.
2. Όσον αφορά τις υποχρεώσεις υπό τη μορφή διαπραγματεύσιμων χρεωγράφων, η ΕΚΤ μπορεί να ορίσει, εναλλακτικά προς τη διάταξη της παραγράφου 1 σημείο iii), ότι οι υποχρεώσεις ενός ιδρύματος έναντι άλλου εκπίπτουν πλήρως ή μερικώς από τη βάση για τα ελάχιστα αποθεματικά του ιδρύματος προς το οποίο οφείλονται.
3. Η ΕΚΤ μπορεί, χωρίς διακριτική μεταχείριση, να επιτρέψει την εξαίρεση συγκεκριμένων στοιχείων του ενεργητικού από τις κατηγορίες υποχρεώσεων που συμπεριλαμβάνονται στη βάση των ελάχιστων αποθεματικών.
Άρθρο 4
Αναλογίες των αποθεματικών
1. Οι αναλογίες των αποθεματικών, που μπορεί να καθορίσει η ΕΚΤ σύμφωνα με το άρθρο 19.1 του καταστατικού, δεν μπορούν να υπερβαίνουν το 10 % των σχετικών υποχρεώσεων που συμπεριλαμβάνονται στη βάση για τα ελάχιστα αποθεματικά, μπορούν ωστόσο να είναι 0 %.
2. Με την επιφύλαξη της παραγράφου 1, η ΕΚΤ μπορεί, χωρίς διακριτική μεταχείριση, να καθορίσει διαφορετικές αναλογίες αποθεματικών για συγκεκριμένες κατηγορίες υποχρεώσεων που συμπεριλαμβάνονται στη βάση για τα ελάχιστα αποθεματικά.
Άρθρο 5
Κανονιστική εξουσία
Για τους σκοπούς των άρθρων 2, 3 και 4, η ΕΚΤ εκδίδει, οσάκις ενδείκνυνται, κανονισμούς ή αποφάσεις.
Άρθρο 6
Δικαίωμα συλλογής και επαλήθευσης πληροφοριών
1. Η ΕΚΤ έχει το δικαίωμα να συλλέγει από τα ιδρύματα τις πληροφορίες εκείνες που είναι αναγκαίες για την εφαρμογή των ελάχιστων αποθεματικών. Οι πληροφορίες αυτές είναι εμπιστευτικές.
2. Η ΕΚΤ έχει το δικαίωμα να επαληθεύει την ακρίβεια και την ποιότητα των πληροφοριών που παρέχουν τα ιδρύματα προκειμένου να αποδείξουν ότι συμμορφώνονται με την υποχρέωση των ελάχιστων αποθεματικών. Η ΕΚΤ κοινοποιεί στο ίδρυμα την απόφασή της να επαληθεύσει στοιχεία ή να προβεί στην υποχρεωτική συλλογή τους.
3. Το δικαίωμα επαλήθευσης στοιχείων περιλαμβάνει το δικαίωμα:
α) να απαιτεί την υποβολή εγγράφων 7
β) να εξετάζει τα βιβλία και τα μητρώα των ιδρυμάτων 7
γ) τα λαμβάνει αντίγραφα ή αποσπάσματα αυτών των βιβλίων και μητρώων και
δ) να λαμβάνει γραπτές ή προφορικές εξηγήσεις.
Όταν ένα ίδρυμα παρακωλύει τη συλλογή ή/και την επαλήθευση των πληροφοριών, το συμμετέχον κράτος μέλος, στο οποίο ευρίσκονται οι σχετικές εγκαταστάσεις, παρέχει την αναγκαία συνδρομή, συμπεριλαμβανομένης της εξασφάλισης της πρόσβασης στα γραφεία του ιδρύματος, προκειμένου να ασκηθούν τα προαναφερθέντα δικαιώματα.
4. Η ΕΚΤ μπορεί να αναθέτει στις εθνικές κεντρικές τράπεζες την άσκηση των δικαιωμάτων στα οποία αναφέρονται οι παράγραφοι 1 έως 3. Σύμφωνα με το άρθρο 34.1 πρώτη περίπτωση του καταστατικού, η ΕΚΤ έχει το δικαίωμα να καθορίζει περαιτέρω με κανονισμό τους όρους υπό τους οποίους μπορεί να ασκείται το δικαίωμα της επαλήθευσης.
Άρθρο 7
Κυρώσεις σε περίπτωση μη συμμόρφωσης
1. Σε περίπτωση που ένα ίδρυμα δεν εκπληρώνει καθόλου ή εν μέρει την υποχρέωση ελάχιστων αποθεματικών βάσει του παρόντος κανονισμού και των συναφών κανονισμών ή αποφάσεων της ΕΚΤ, η ΕΚΤ μπορεί να επιβάλλει μία από τις ακόλουθες κυρώσεις:
α) καταβολή τόκου με επιτόκιο έως 5 ποσοστιαίες μονάδες άνω του επιτοκίου οριακής χρηματοδότησης του ΕΣΚΤ ή το διπλάσιο του επιτοκίου οριακής χρηματοδότησης του ΕΣΚΤ, εφαρμοζόμενο και στις δύο περιπτώσεις επί του ποσού των ελάχιστων αποθεματικών το οποίο το ίδρυμα δεν διατήρησε 7
β) την υποχρέωση το ενδιαφερόμενο ίδρυμα να ανοίξει μη τοκοφόρο κατάθεση στην ΕΚΤ ή στην εθνική κεντρική τράπεζα έως και το τριπλάσιο του ποσού των ελάχιστων αποθεματικών το οποίο το ίδρυμα δεν διατήρησε. Η προθεσμία λήξης της κατάθεσης δεν υπερβαίνει την περίοδο κατά την οποία το ίδρυμα παραλείπει να διατηρήσει τα ελάχιστα αποθεματικά.
2. Στις περιπτώσεις που επιβάλλεται κύρωση σύμφωνα με την παράγραφο 1, ισχύουν οι αρχές και οι διαδικασίες που θεσπίζονται από τον κανονισμό (ΕΚ) αριθ. 2532/98. Ωστόσο, το άρθρο 2, παράγραφοι 1 και 3, και το άρθρο 3 παράγραφοι 1, 2, 3 και 4 του εν λόγω κανονισμού δεν εφαρμόζονται και οι περίοδοι που αναφέρονται στο άρθρο 3 παράγραφοι 6, 7 και 8 του ίδιου κανονισμού μειώνονται στις δεκαπέντε ημέρες.
3. Σε περίπτωση που ένα ίδρυμα δεν συμμορφώνεται με τις υποχρεώσεις που απορρέουν από τον παρόντα κανονισμό ή τους συναφείς κανονισμούς ή αποφάσεις της ΕΚΤ, εκτός των υποχρεώσεων που ορίζονται στην παράγραφο 1, οι σχετικές κυρώσεις, τα όρια και οι όροι που συνδέονται με αυτή την επιβολή κυρώσεων καθορίζονται στον κανονισμό (ΕΚ) αριθ. 2532/98.
Άρθρο 8
Τελικές διατάξεις
Ο παρών κανονισμός αρχίζει να ισχύει την ημερομηνία της δημοσίευσής του στην Επίσημη Εφημερίδα των Ευρωπαϊκών Κοινοτήτων.
ΑΠΟΦΑΣΗ ΤΗΣ ΕΚΤΕΛΕΣΤΙΚΗΣ ΕΠΙΤΡΟΠΗΣ
της 16ης Δεκεμβρίου 1998
σχετικά με την καθιέρωση ενός εντύπου ενιαίου τύπου ως αποδεικτικού πρόσκλησης, δήλωσης ανάληψης ευθύνης ή πιστοποιητικού φιλοξενίας
[SCH/Com-ex (98) 57]
Η ΕΚΤΕΛΕΣΤΙΚΗ ΕΠΙΤΡΟΠΗ,
Έχοντας υπόψη: το άρθρο 132 της σύμβασης εφαρμογής της συμφωνίας του Σένγκεν,
το άρθρο 9 της προαναφερόμενης σύμβασης,
Εκτιμώντας ότι είναι προς το συμφέρον των κρατών Σένγκεν να εφαρμόζουν ομοιόμορφους κανόνες για τη χορήγηση θεωρήσεων στο πλαίσιο της κοινής τους πολιτικής για την κυκλοφορία των προσώπων, με σκοπό την πρόληψη ενδεχόμενων αρνητικών επιπτώσεων σε ό, τι αφορά τη μετανάστευση και την εσωτερική ασφάλεια,
ΑΠΟΦΑΣΙΖΕΙ:
Το κεφάλαιο V σημείο 1.4 "Εξέταση άλλων εγγράφων σε σχέση με μια αίτηση" της κοινής προξενικής εγκυκλίου προβλέπει τη χρήση ενός εναρμονισμένου εντύπου για τα δικαιολογητικά έγγραφα που βεβαιώνουν την παροχή φιλοξενίας.
Το παρόν έντυπο επιτρέπει μια μεγαλύτερη ευελιξία στη χρήση του και προσαρμόζεται στη νομική κατάσταση κάθε συμβαλλόμενου μέρους, καθότι τα κράτη Σένγκεν χρησιμοποιούν επί του παρόντος τελείως διαφορετικά έντυπα για την ανάληψη ευθύνης διαφόρων επιπέδων.
Οι εν λόγω διαφορές δημιουργούν ειδικότερα μεγαλύτερο κίνδυνο κατάχρησης. Για το λόγο αυτό, καθιερώνεται ένα έγγραφο το οποίο φέρει χαρακτηριστικά ασφαλείας κατά των πλαστογραφήσεων και της νόθευσης.
Συνεπώς, καθιερώνεται η ομοιομορφία ως προς τα ακόλουθα στοιχεία:
- παρουσίαση και δομή,
- παράμετροι ασφάλειας των εν λόγω εγγράφων.
Το ενιαίο έντυπο θα χρησιμοποιηθεί εντός του 1999 στα κράτη που εφαρμόζουν τη σύμβαση εφαρμογής, όπου προβλέπεται αυτό το είδος πιστοποιητικών δυνάμει του εθνικού δικαίου.
1. Η επόμενη παράγραφος προστίθεται στο κεφάλαιο V σημείο 1.4 της κοινής προξενικής εγκυκλίου: "Όταν απαιτούνται δηλώσεις ανάληψης ευθύνης, πιστοποιητικά φιλοξενίας, κλπ. σύμφωνα με την εθνική νομοθεσία ενός κράτους Σένγκεν προκειμένου να στοιχειοθετούνται οι προσκλήσεις μεταξύ ιδιωτών ή επιχειρηματιών, τα εν λόγω έγγραφα εκδίδονται υπό τη μορφή εναρμονισμένου εντύπου(1)".
2. Τα συμβαλλόμενα κράτη Σένγκεν συμπληρώνουν το εναρμονισμένο έντυπο βάσει του εθνικού τους δικαίου.
3. Το έντυπο ενιαίου τύπου, το οποίο θα χρησιμοποιηθεί από τα συμβαλλόμενα μέρη Σένγκεν για τις δηλώσεις ανάληψης ευθύνης/προσκλήσεις ή πιστοποιητικά φιλοξενίας εκπονείται σε κεντρικό επίπεδο σύμφωνα με τις προδιαγραφές που περιλαμβάνονται στο παράρτημα A (τεχνική περιγραφή των μηχανισμών ασφάλειας) και στα παραρτήματα Α1 και Α2 (υπόδειγμα αναφοράς). Τα ενιαίου τύπου υποχρεωτικά στοιχεία του εναρμονισμένου εντύπου προκύπτουν από το παράρτημα Β.
4. Τα υποδείγματα των εντύπων που εκπονούνται από τα συμβαλλόμενα μέρη επισυνάπτονται ως παράρτημα 15 της κοινής προξενικής εγκυκλίου.
5. Τα απαιτούμενα φιλμ για την κατασκευή των εντύπων υποβάλλονται στα κράτη Σένγκεν από τη Γαλλία. Οι δαπάνες κατανέμονται μεταξύ των συμβαλλόμενων μερών.
6. Ο μηχανισμός ασφάλειας του εγγράφου αποτελεί αντικείμενο εξέτασης κατά τακτά διαστήματα (ενδεχομένως, κάθε δύο έτη). Τα χαρακτηριστικά ασφάλειας των εντύπων αναπροσαρμόζονται κάθε δύο έτη, ανεξάρτητα από τις τροποποιήσεις γενικού χαρακτήρα που θα κριθούν απαραίτητες, σε περίπτωση που το έντυπο πλαστογραφηθεί ή νοθευτεί ή εάν αποκαλυφθούν τα μέτρα προστασίας ως προς τις τεχνικές ασφάλειας.
7. Το έγγραφο συντάσσεται σε τουλάχιστον τρεις γλώσσες.
8. Η απόφαση αρχίζει να ισχύει από τη στιγμή που τα συμβαλλόμενα μέρη γνωστοποιήσουν την εφαρμογή των παραπάνω μέτρων.
ΑΠΟΦΑΣΗ ΤΗΣ ΕΠΙΤΡΟΠΗΣ της 25ης Ιανουαρίου 1999 σχετικά με τη διαδικασία βεβαίωσης της πιστότητας των δομικών προϊόντων δυνάμει του άρθρου 20 παράγραφος 2 της οδηγίας 89/106/ΕΟΚ του Συμβουλίου όσον αφορά θερμομονωτικά προϊόντα [κοινοποιηθείσα υπό τον αριθμό Ε(1999) 115] (Κείμενο που παρουσιάζει ενδιαφέρον για τον ΕΟΧ) (1999/91/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 89/106/ΕΟΚ του Συμβουλίου, της 21ης Δεκεμβρίου 1988, για την προσέγγιση των νομοθετικών, κανονιστικών και διοικητικών διατάξεων των κρατών μελών όσον αφορά τα προϊόντα του τομέα των δομικών κατασκευών (1), όπως τροποποιήθηκε από την οδηγία 93/68/ΕΟΚ (2), και ιδίως το άρθρο 13 παράγραφος 4,
Εκτιμώντας: ότι η Επιτροπή καλείται να επιλέξει μεταξύ των δύο διαδικασιών βάσει του άρθρου 13 παράγραφος 3 της οδηγίας 89/106/ΕΟΚ, την «εκάστοτε λιγότερο δαπανηρή διαδικασία που ανταποκρίνεται στους όρους ασφαλείας» 7 ότι δηλαδή πρέπει να αποφασίσει, κατά πόσον, για τη βεβαίωση της πιστότητας συγκεκριμένου προϊόντος ή οικογένειας προϊόντων είναι αναγκαίο και επαρκές σύστημα ελέγχου της παραγωγής στο εργοστάσιο με ευθύνη του κατασκευαστή ή κατά πόσον, για λόγους που συνδέονται με την τήρηση των αναφερομένων στο άρθρο 13 παράγραφος 4 κριτηρίων, απαιτείται η παρέμβαση αναγνωρισμένου οργανισμού πιστοποίησης 7
ότι, σύμφωνα με το άρθρο 13 παράγραφος 4, στις εντολές και τις τεχνικές προδιαγραφές πρέπει να αναφέρεται η διαδικασία που καθορίζεται με αυτό τον τρόπο 7 ότι, κατά συνέπεια, είναι επιθυμητό να ορισθούν οι έννοιες των προϊόντων ή οικογενειών προϊόντων που χρησιμοποιούνται στις εντολές και τις τεχνικές προδιαγραφές 7
ότι οι δύο διαδικασίες που προβλέπονται στο άρθρο 13 παράγραφος 3 περιγράφονται αναλυτικά στο παράρτημα ΙΙΙ της οδηγίας 89/106/ΕΟΚ 7 ότι, κατά συνέπεια, για κάθε προϊόν ή οικογένεια προϊόντων πρέπει να καθορισθούν σαφώς, με βάση το παράρτημα ΙΙΙ, οι μέθοδοι εφαρμογής των διαδικασιών, δεδομένου ότι στο παράρτημα ΙΙΙ διατυπώνονται προτιμήσεις για ορισμένα συστήματα 7
ότι η διαδικασία που προβλέπεται στο άρθρο 13 παράγραφος 3 στοιχείο α) αντιστοιχεί στα συστήματα που καθορίζονται στο παράρτημα ΙΙΙ σημείο 2 ii) πρώτη δυνατότητα, χωρίς συνεχή επιθεώρηση, καθώς και δεύτερη και τρίτη δυνατότητα, ενώ η διαδικασία που προβλέπεται στο άρθρο 13 παράγραφος 3 στοιχείο β) αντιστοιχεί στα συστήματα που καθορίζονται στο παράρτημα ΙΙΙ σημείο 2 i) και στο παράρτημα ΙΙΙ σημείο 2 ii) πρώτη δυνατότητα με συνεχή επιθεώρηση 7
ότι τα μέτρα που προβλέπονται στην παρούσα απόφαση είναι σύμφωνα με τη γνώμη της μόνιμης επιτροπής τεχνικών έργων,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Η πιστότητα των προϊόντων και οικογενειών προϊόντων που αναφέρονται στο παράρτημα Ι βεβαιούται με διαδικασία που συνίσταται σε σύστημα ελέγχου της παραγωγής στο εργοστάσιο με ευθύνη του κατασκευαστή, ούτως ώστε να διασφαλίζεται ότι το προϊόν συμμορφώνεται προς τις αντίστοιχες τεχνικές προδιαγραφές.
Άρθρο 2
Η πιστότητα των προϊόντων που αναφέρονται στο παράρτημα ΙΙ βεβαιούται με διαδικασία κατά την οποία, πέραν του συστήματος ελέγχου παραγωγής στο εργοστάσιο με ευθύνη του κατασκευαστή, παρεμβαίνει αναγνωρισμένος οργανισμός πιστοποίησης στην αξιολόγηση και επιθεώρηση του ελέγχου παραγωγής ή του ιδίου του προϊόντος.
Άρθρο 3
Η διαδικασία βεβαίωσης της πιστότητας που προβλέπεται στο παράρτημα ΙΙΙ προσδιορίζεται στις εντολές για ευρωπαϊκές τεχνικές προδιαγραφές.
Άρθρο 4
Η παρούσα απόφαση απευθύνεται στα κράτη μέλη.
ΟΔΗΓΙΑ 1999/68/ΕΚ ΤΗΣ ΕΠΙΤΡΟΠΗΣ
της 28ης Ιουνίου 1999
για τον καθορισμό συμπληρωματικών διατάξεων σχετικά με τους καταλόγους των ποικιλιών καλλωπιστικών φυτών που τηρούν οι προμηθευτές στο πλαίσιο της οδηγίας 98/56/ΕΚ του Συμβουλίου
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 98/56/ΕΚ του Συμβουλίου, της 20ής Ιουλίου 1998, σχετικά με την εμπορία πολλαπλασιαστικού υλικού καλλωπιστικών φυτών(1), και ιδίως το άρθρο 9 παράγραφος 4,
Εκτιμώντας: (1) ότι η οδηγία 93/78/ΕΟΚ της Επιτροπής(2) θεσπίζει τα μέτρα εφαρμογής σχετικά με τους καταλόγους των ποικιλιών καλλωπιστικών φυτών που τηρούν οι προμηθευτές στο πλαίσιο της οδηγίας 91/682/ΕΟΚ του Συμβουλίου(3)·
(2) ότι η οδηγία 91/682/ΕΟΚ θα καταργηθεί με ισχύ από την 1η Ιουλίου 1999 και θα αντικατασταθεί από την οδηγία 98/56/ΕΚ·
(3) ότι, σύμφωνα με το άρθρο 9 παράγραφος 4 της οδηγίας 98/56/ΕΚ, μπορούν να θεσπιστούν συμπληρωματικές διατάξεις εφαρμογής για τους καταλόγους ποικιλιών καλλωπιστικών φυτών που τηρούν οι προμηθευτές, συμπεριλαμβανομένων της τεχνικής περιγραφής και των ονομασιών·
(4) ότι υφίσταται ήδη σε κοινοτικό επίπεδο ένα σύστημα περιγραφής των ποικιλιών στο πλαίσιο των δικαιωμάτων φυτικών ποικιλιών·
(5) ότι το σύστημα αυτό περιλαμβάνει επίσης στοιχεία για τη διατήρηση των ποικιλιών και για τις διαφορές από τις ποικιλίες του πλησιέστερου τύπου·
(6) ότι, υπό το φως της εξέλιξης της κοινοτικής νομοθεσίας που διέπει τα δικαιώματα φυτικών ποικιλιών, είναι σκόπιμο να εξασφαλιστεί η συνοχή μ' αυτή τη νομοθεσία, όσον αφορά την περιγραφή των ποικιλιών στο πλαίσιο της οδηγίας 98/56/ΕΚ·
(7) ότι πρέπει να καταργηθεί η οδηγία 93/78/ΕΟΚ·
(8) ότι τα μέτρα που προβλέπονται στην παρούσα οδηγία είναι σύμφωνα με τη γνώμη της μόνιμης επιτροπής πολλαπλασιαστικού υλικού των καλλωπιστικών φυτών,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η παρούσα οδηγία θεσπίζει συμπληρωματικές διατάξεις εφαρμογής για τους καταλόγους των ποικιλιών καλλωπιστικών φυτών που τηρούν οι προμηθευτές, σύμφωνα με την τέταρτη περίπτωση του άρθρου 9 παράγραφος 1 της οδηγίας 98/56/ΕΚ.
Άρθρο 2
1. Οι κατάλογοι που τηρούν οι προμηθευτές περιλαμβάνουν τα ακόλουθα:
i) το όνομα της ποικιλίας μαζί με τα κοινώς γνωστά συνώνυμά της, κατά περίπτωση·
ii) ενδείξεις σχετικά με τη διατήρηση της ποικιλίας και το σύστημα πολλαπλασιασμού που εφαρμόζεται·
iii) περιγραφή της ποικιλίας τουλάχιστον βάσει των χαρακτηριστικών και των εκδηλώσεών τους, όπως καθορίζεται σύμφωνα με τις διατάξεις για τις αιτήσεις που πρέπει να υποβάλλονται για τη χορήγηση δικαιωμάτων φυτικών ποικιλιών, στις περιπτώσεις που εφαρμόζονται·
iv) ενδείξεις, στο μέτρο του δυνατού, για τη διάκριση της ποικιλίας από τις άλλες ποικιλίες του πλησιέστερου προς αυτήν τύπου.
2. Τα στοιχεία ii) και iv) της παραγράφου 1 δεν εφαρμόζονται στους προμηθευτές των οποίων η δραστηριότητα περιορίζεται στη διάθεση στην αγορά πολλαπλασιαστικού υλικού καλλλωπιστικών φυτών.
Άρθρο 3
Η οδηγία 93/78/ΕΟΚ καταργείται με ισχύ από την ημερομηνία που αναφέρεται στο άρθρο 4 της παρούσας οδηγίας.
Άρθρο 4
1. Τα κράτη μέλη θέτουν σε ισχύ τις αναγκαίες νομοθετικές, κανονιστικές και διοικητικές διατάξεις για να συμμορφωθούν με την παρούσα οδηγία, στις 31 Δεκεμβρίου 1999 και ενημερώνουν σχετικά την Επιτροπή.
2. Όταν τα κράτη μέλη θεσπίζουν τις εν λόγω διατάξεις, οι διατάξεις αυτές περιέχουν παραπομπή στην παρούσα οδηγία ή συνοδεύονται από παρόμοια παραπομπή κατά την επίσημη δημοσίευσή τους. Ο τρόπος της παραπομπής καθορίζεται από τα κράτη μέλη.
3. Τα κράτη μέλη κοινοποιούν στην Επιτροπή το κείμενο των βασικών διατάξεων εσωτερικού δικαίου που θεσπίζουν στον τομέα που διέπεται από την παρούσα οδηγία.
Άρθρο 5
ΟΔΗΓΙΑ 1999/92/ΕΚ ΤΟΥ ΕΥΡΩΠΑΪΚΟΥ ΚΟΙΝΟΒΟΥΛΙΟΥ ΚΑΙ ΤΟΥ ΣΥΜΒΟΥΛΙΟΥ
της 16ης Δεκεμβρίου 1999
σχετικά με τις ελάχιστες απαιτήσεις για τη βελτίωση της προστασίας της υγείας και της ασφάλειας των εργαζομένων οι οποίοι είναι δυνατόν να εκτεθούν σε κίνδυνο από εκρηκτικές ατμόσφαιρες (δέκατη πέμπτη ειδική οδηγία κατά την έννοια του άρθρου 16 παράγραφος 1 της οδηγίας 89/391/ΕΟΚ)
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Οικονομικής Κοινότητας, και ιδίως το άρθρο 137,
την πρόταση της Επιτροπής(1), η οποία υποβλήθηκε κατόπιν διαβουλεύσεων με την συμβουλευτική επιτροπή για την ασφάλεια, την υγιεινή και την προστασία της υγείας στο χώρο εργασίας και το μόνιμο όργανο για την ασφάλεια και την υγιεινή στα ανθρακωρυχεία και στις άλλες εξορυκτικές βιομηχανίες,
τη γνώμη της Οικονομικής και Κοινωνικής Επιτροπής(2),
Αποφασίζοντας σύμφωνα με τη διαδικασία του άρθρου 251 της συνθήκης υπό το πρίσμα του κοινού σχεδίου που εγκρίθηκε από την επιτροπή συνδιαλλαγής στις 21 Οκτωβρίου 1999(3),
Εκτιμώντας τα ακόλουθα:
(1) στο άρθρο 137 της συνθήκης προβλέπεται ότι το Συμβούλιο μπορεί να θεσπίζει, με οδηγίες, τις ελάχιστες προδιαγραφές για την προώθηση βελτιώσεων κυρίως στο περιβάλλον εργασίας, ώστε να εξασφαλίζεται καλύτερο επίπεδο προστασίας της ασφάλειας και της υγείας των εργαζομένων·
(2) σύμφωνα με το εν λόγω άρθρο, στις οδηγίες αυτές πρέπει να αποφεύγεται η επιβολή διοικητικών, οικονομικών και νομικών εξαναγκασμών οι οποίοι θα παρεμπόδιζαν τη δημιουργία και την ανάπτυξη των μικρομεσαίων επιχειρήσεων·
(3) η βελτίωση της ασφάλειας, της υγιεινής και της προστασίας της υγείας των εργαζομένων αποτελεί στόχο που δεν πρέπει να τίθεται σε δεύτερη μοίρα σε σχέση με καθαρά οικονομικές εκτιμήσεις·
(4) η τήρηση των ελάχιστων προδιαγραφών για τη βελτίωση της προστασίας της υγείας και της ασφάλειας των εργαζομένων που είναι δυνατόν να εκτεθούν σε εκρηκτικές ατμόσφαιρες αποτελεί απαραίτητη προϋπόθεση για την ασφάλεια και την προστασία της υγείας των εργαζομένων·
(5) η παρούσα οδηγία αποτελεί ειδική οδηγία κατά την έννοια του άρθρου 16 παράγραφος 1 της οδηγίας 89/391/ΕΟΚ του Συμβουλίου, της 12ης Ιουνίου 1989, σχετικά με την εφαρμογή μέτρων για την προώθηση της βελτίωσης της υγείας και της ασφάλειας των εργαζομένων κατά την εργασία(4)· οι διατάξεις της εν λόγω οδηγίας, και ιδίως όσες αφορούν την ενημέρωση των εργαζομένων, τη διαβούλευση μαζί τους, τη συμμετοχή τους και την κατάρτισή τους, εφαρμόζονται συνεπώς πλήρως και στην περίπτωση που οι εργαζόμενοι μπορεί να εκτεθούν σε κίνδυνο λόγω εκρηκτικής ατμόσφαιρας, με την επιφύλαξη τυχόν αυστηρότερων ή ειδικότερων διατάξεων της παρούσας οδηγίας·
(6) η παρούσα οδηγία αποτελεί θετική συμβολή στη δημιουργία της κοινωνικής διάστασης της εσωτερικής αγοράς·
(7) στην οδηγία 94/9/ΕΚ του Ευρωπαϊκού Κοινοβουλίου και του Συμβουλίου, της 23ης Μαρτίου 1994, σχετικά με την προσέγγιση των νομοθεσιών των κρατών μελών για τις συσκευές και τα συστήματα προστασίας που προορίζονται για χρήση σε εκρηκτικές ατμόσφαιρες(5), ορίζεται ότι προβλέπεται η εκπόνηση συμπληρωματικής οδηγίας σύμφωνα με το άρθρο 137 της συνθήκης, που θα αφορά ιδιαίτερα τους κινδύνους εκρήξεων από τη χρησιμοποίηση ή/και τον τρόπο και το είδος εγκατάστασης των συσκευών·
(8) η προστασία από τις εκρήξεις έχει ιδιαίτερη σημασία όσον αφορά την ασφάλεια· σε περίπτωση έκρηξης τίθενται σε κίνδυνο η ζωή και η υγεία των εργαζομένων λόγω των ανεξέλεγκτων συνεπειών της φλόγας και της πίεσης καθώς και λόγω των βλαβερών προϊόντων των αντιδράσεων και της κατανάλωσης του απαραίτητου για την αναπνοή οξυγόνου στην ατμόσφαιρα του χώρου εργασίας·
(9) για τη χάραξη συνεπούς στρατηγικής για την πρόληψη των εκρήξεων απαιτούνται οργανωτικά μέτρα που να συμπληρώνουν τα τεχνικά μέτρα που λαμβάνονται στο χώρο εργασίας ο εργοδότης είναι υποχρεωμένος, βάσει της οδηγίας 89/391/ΕΟΚ, να διαθέτει μια αξιολόγηση των υφισταμένων κατά την εργασία κινδύνων για την υγεία και την ασφάλεια των εργαζομένων· αυτή η υποχρέωση διευκρινίζεται στην παρούσα οδηγία, δεδομένου ότι ορίζεται σ' αυτήν ότι ο εργοδότης υποχρεούται να συντάσσει ένα έγγραφο προστασίας από εκρήξεις, ή σειρά εγγράφων, που να ικανοποιεί τις ελάχιστες απαιτήσεις που ορίζονται στην παρούσα οδηγία και να το (τα) ενημερώνει· το έγγραφο προστασίας από εκρήξεις περιλαμβάνει προσδιορισμό των κινδύνων, αξιολόγησή τους και ορισμό των ειδικών μέτρων που πρέπει να ληφθούν, προκειμένου να διασφαλισθεί η υγεία και η ασφάλεια των εργαζομένων έναντι κινδύνων από εκρηκτικές ατμόσφαιρες, σύμφωνα με το άρθρο 9 της οδηγίας 89/391/ΕΟΚ· το έγγραφο προστασίας από εκρήξεις μπορεί να αποτελεί τμήμα της αξιολόγησης των κινδύνων για την υγεία και την ασφάλεια στο χώρο εργασίας, η οποία απαιτείται σύμφωνα με το άρθρο 9 της οδηγίας 89/391/ΕΟΚ·
(10) η αξιολόγηση των κινδύνων έκρηξης ενδέχεται να απαιτείται από άλλες κοινοτικές πράξεις ότι, προκειμένου να αποφευχθεί η περιττή επανάληψη εργασιών, ο εργοδότης θα πρέπει να έχει το δικαίωμα, σύμφωνα με την εθνική πρακτική, να συνδυάζει έγγραφα, τμήματα εγγράφων ή άλλες ισοδύναμες εκθέσεις που έχουν συνταχθεί δυνάμει άλλων κοινοτικών πράξεων προκειμένου να συγκροτήσει μια ενιαία "έκθεση ασφάλειας"·
(11) η πρόληψη του σχηματισμού εκρηκτικών ατμοσφαιρών περιλαμβάνει και την εφαρμογή της αρχής της υποκατάστασης·
(12) θα πρέπει να υπάρχει συντονισμός όταν εργαζόμενοι διαφόρων επιχειρήσεων βρίσκονται στον ίδιο χώρο εργασίας·
(13) τα προληπτικά μέτρα πρέπει, εάν χρειαστεί, να συμπληρωθούν με επιπρόσθετα μέτρα που θα ισχύουν όταν έχει λάβει χώρα ανάφλεξη· η μέγιστη ασφάλεια μπορεί να επιτευχθεί με συνδυασμό προληπτικών μέτρων και άλλων επιπρόσθετων μέτρων περιορισμού των βλαβερών συνεπειών των εκρήξεων στους εργαζομένους·
(14) η οδηγία 92/58/ΕΟΚ του Συμβουλίου, της 24ης Ιουνίου 1992, σχετικά με τις ελάχιστες προδιαγραφές για τη σήμανση ασφάλειας ή/και υγείας στην εργασία (ένατη ειδική οδηγία κατά την έννοια του άρθρου 16 παράγραφος 1 της οδηγίας 89/391/ΕΟΚ)(6), εφαρμόζεται πλήρως, και ιδίως σε τόπους που έχουν άμεση γειτνίαση με τις επικίνδυνες ζώνες και όπου το κάπνισμα, το πριόνισμα, η συγκόλληση και άλλες δραστηριότητες που εισάγουν φλόγες ή σπίθες ενδέχεται να έχουν αλληλεπίδραση με την επικίνδυνη ζώνη·
(15) η οδηγία 94/9/ΕΚ χωρίζει τον εξοπλισμό και τα προστατευτικά συστήματα που καλύπτει σε ομάδες και κατηγορίες εξοπλισμού, η παρούσα οδηγία προβλέπει την ταξινόμηση κατά ζώνες, από τον εργοδότη, των χώρων όπου μπορεί να δημιουργηθούν εκρηκτικές ατμόσφαιρες και καθορίζει ποιές ομάδες και κατηγορίες εξοπλισμών και προστατευτικών συστημάτων θα πρέπει να χρησιμοποιούνται σε κάθε ζώνη,
ΕΞΕΔΩΣΑΝ ΤΗΝ ΠΑΡΟΥΣΑ ΟΔΗΓΙΑ:
ΤΜΗΜΑ Ι
ΓΕΝΙΚΕΣ ΔΙΑΤΑΞΕΙΣ
Άρθρο 1
Αντικείμενο και πεδίο εφαρμογής
1. Η παρούσα οδηγία, η οποία είναι η δέκατη πέμπτη ειδική οδηγία κατά την έννοια του άρθρου 16 παράγραφος 1 της οδηγίας 89/391/ΕΟΚ, ορίζει τις ελάχιστες απαιτήσεις σχετικά με την προστασία της ασφάλειας και της υγείας των εργαζομένων, οι οποίοι είναι δυνατόν να εκτεθούν σε κίνδυνο λόγω εκρηκτικών ατμοσφαιρών, όπως αυτές ορίζονται στο άρθρο 2.
2. Η παρούσα οδηγία δεν εφαρμόζεται:
α) στους χώρους οι οποίοι χρησιμοποιούνται άμεσα για την ιατρική θεραπεία ασθενών, και κατά τη διάρκειά της·
β) στη χρήση συσκευών που λειτουργούν με καύση αερίων καυσίμων, σύμφωνα με την οδηγία 90/396/ΕΟΚ(7)·
γ) στην παρασκευή, τον χειρισμό, τη χρήση, την αποθήκευση και τη μεταφορά εκρηκτικών υλών ή χημικώς ασταθών ουσιών·
δ) στις εξορυκτικές βιομηχανίες που καλύπτονται από την οδηγία 92/91/ΕΟΚ(8) ή από την οδηγία 92/104/ΕΟΚ(9)·
ε) στις χερσαίες, υδάτινες και αεροπορικές μεταφορές, για τις οποίες εφαρμόζονται οι οικείες διατάξεις των διεθνών συμφωνιών (π.χ. ADNR, ADR, ICAO, ΙΜΟ, RID), και οι κοινοτικές οδηγίες εφαρμογής των ανωτέρω συμφωνιών. Τα μέσα μεταφοράς που προορίζονται για χρήση σε δυνητικά εκρηκτικές ατμόσφαιρες δεν εξαιρούνται.
3. Η οδηγία 89/391/ΕΟΚ καθώς και οι σχετικές ειδικές οδηγίες εφαρμόζονται πλήρως στον τομέα που αναφέρεται στην παράγραφο 1, με την επιφύλαξη αυστηρότερων ή/και ειδικότερων διατάξεων της παρούσας οδηγίας.
Άρθρο 2
Ορισμός
Για τους σκοπούς της παρούσας οδηγίας, ως "εκρηκτική ατμόσφαιρα" νοείται μείγμα με αέρα, σε ατμοσφαιρικές συνθήκες, εύφλεκτων ουσιών υπό μορφή αερίων, ατμών, συγκεντρώσεων σταγονιδίων ή σκόνης, στο οποίο, μετά την ανάφλεξη, η καύση μεταδίδεται στο σύνολο του μη καιομένου μείγματος.
ΤΜΗΜΑ ΙΙ
ΥΠΟΧΡΕΩΣΕΙΣ ΤΟΥ ΕΡΓΟΔΟΤΗ
Άρθρο 3
Πρόληψη των εκρήξεων και προστασία από αυτές
Για την πρόληψη, κατά την έννοια του άρθρου 6 παράγραφος 2 της οδηγίας 89/391/ΕΟΚ, και την προστασία από εκρήξεις, ο εργοδότης οφείλει να λαμβάνει τα ανάλογα με το είδος της επιχείρησης τεχνικά ή/και οργανωτικά μέτρα, κατά σειρά προτεραιότητας, σύμφωνα με τις ακόλουθες αρχές:
- πρόληψη της δημιουργίας εκρηκτικών ατμοσφαιρών, ή όταν η φύση της δραστηριότητας δεν το επιτρέπει,
- αποφυγή της ανάφλεξης εκρηκτικών ατμοσφαιρών, και
- μετριασμός των επιβλαβών συνεπειών της έκρηξης ώστε να διασφαλίζεται η ασφάλεια και η υγεία των εργαζομένων.
Εάν παραστεί ανάγκη, τα μέτρα αυτά συνδυάζονται ή/και συμπληρώνονται με μέτρα κατά της εξάπλωσης των εκρήξεων και επανεξετάζονται τακτικά και, σε κάθε περίπτωση, όποτε σημειώνονται σημαντικές αλλαγές.
Άρθρο 4
Αξιολόγηση των κινδύνων έκρηξης
1. Κατά την εκπλήρωση των υποχρεώσεων που ορίζονται στο άρθρο 6 παράγραφος 3 και στο άρθρο 9 παράγραφος 1 της οδηγίας 89/391/ΕΟΚ, ο εργοδότης αξιολογεί τους ειδικούς κινδύνους που οφείλονται σε εκρηκτικές ατμόσφαιρες, λαμβάνοντας υπόψη τουλάχιστον:
- την πιθανότητα δημιουργίας εκρηκτικών ατμοσφαιρών και τη διάρκειά τους,
- την πιθανότητα παρουσίας και ενεργοποίησης πηγών ανάφλεξης, συμπεριλαμβανομένων ηλεκτροστατικών εκκενώσεων,
- τις εγκαταστάσεις, τις χρησιμοποιούμενες ουσίες, τις μεθόδους και τις πιθανές αλληλεπιδράσεις τους,
- την κλίμακα των προβλεπόμενων επιπτώσεων.
Οι κίνδυνοι έκρηξης αξιολογούνται συνολικά.
2. Χώροι που συνδέονται ή μπορεί να συνδεθούν μέσω ανοιγμάτων με χώρους στους οποίους ενδέχεται να δημιουργηθούν εκρηκτικές ατμόσφαιρες πρέπει να λαμβάνονται υπόψη κατά την αξιολόγηση των κινδύνων έκρηξης.
Άρθρο 5
Γενικές υποχρεώσεις
Για να προστατεύεται η ασφάλεια και η υγεία των εργαζομένων και σύμφωνα με τις βασικές αρχές της αξιολόγησης κινδύνων και εκείνες που καθορίζονται στο άρθρο 3, ο εργοδότης λαμβάνει τα αναγκαία μέτρα ώστε:
- όταν είναι δυνατόν να δημιουργηθούν εκρηκτικές ατμόσφαιρες σε ποσότητα που να απειλεί την ασφάλεια και την υγεία των εργαζομένων ή άλλων, το περιβάλλον εργασίας να είναι τέτοιο ώστε οι εργασίες να μπορούν να εκτελούνται με ασφάλεια,
- κατά την παρουσία εργαζομένων σε ένα περιβάλλον εργασίας στο οποίο είναι δυνατόν να δημιουργηθεί εκρηκτική ατμόσφαιρα σε ποσότητα που να απειλεί την ασφάλεια και την υγεία των εργαζομένων, να εξασφαλίζεται κατάλληλη εποπτεία, σύμφωνα με την αξιολόγηση κινδύνων, με τη χρήση κατάλληλων τεχνικών μέσων.
Άρθρο 6
Καθήκοντα συντονισμού
Όταν εργαζόμενοι διαφόρων επιχειρήσεων παρευρίσκονται στον ίδιο χώρο εργασίας, κάθε εργοδότης είναι υπεύθυνος για όλα τα θέματα που εμπίπτουν στον έλεγχό του.
Με την επιφύλαξη της κατ' ιδίαν ευθύνης κάθε εργοδότη, όπως ορίζεται στην οδηγία 89/391/ΕΟΚ, ο εργοδότης που, κατά τις εθνικές νομοθεσίες ή/και πρακτικές, έχει την ευθύνη για το χώρο εργασίας συντονίζει την εφαρμογή όλων των μέτρων για την ασφάλεια και την υγεία των εργαζομένων και διευκρινίζει, στο έγγραφο προστασίας από εκρήξεις το οποίο αναφέρεται στο άρθρο 8, το σκοπό, τα μέτρα και τις λεπτομέρειες εφαρμογής του συντονισμού αυτού.
Άρθρο 7
Χώροι όπου μπορεί να δημιουργηθούν εκρηκτικές ατμόσφαιρες
1. Ο εργοδότης κατατάσσει σε ζώνες τους χώρους στους οποίους είναι δυνατόν να δημιουργηθούν εκρηκτικές ατμόσφαιρες σύμφωνα με το παράρτημα Ι.
2. Ο εργοδότης εξασφαλίζει ότι οι ελάχιστες απαιτήσεις του παραρτήματος ΙΙ εφαρμόζονται στους χώρους που καλύπτονται από την παράγραφο 1.
3. Εφόσον απαιτείται, τα σημεία εισόδου σε χώρους στους οποίους είναι δυνατόν να δημιουργηθούν εκρηκτικές ατμόσφαιρες σε βαθμό τέτοιο ώστε να θέτουν σε κίνδυνο την ασφάλεια και την υγεία των εργαζομένων, επισημαίνονται με σήματα σύμφωνα με το παράρτημα ΙΙΙ.
Άρθρο 8
Έγγραφο προστασίας από εκρήξεις
Κατά την εκπλήρωση των υποχρεώσεων που ορίζονται στο άρθρο 4, ο εργοδότης μεριμνά για την κατάρτιση και τη συνεχή ενημέρωση εγγράφου, καλουμένου εφεξής "έγγραφο προστασίας από εκρήξεις"
Το έγγραφο προστασίας από εκρήξεις αναφέρει ειδικότερα:
- ότι έχουν προσδιορισθεί και αξιολογηθεί οι κίνδυνοι εκρήξεων,
- ότι θα ληφθούν τα δέοντα μέτρα για την επίτευξη του σκοπού της παρούσας οδηγίας,
- τους χώρους που έχουν ταξινομηθεί σε ζώνες, σύμφωνα με το παράρτημα Ι,
- τους χώρους στους οποίους ισχύουν οι ελάχιστες απαιτήσεις του παραρτήματος ΙΙ,
- ότι οι χώροι και ο εξοπλισμός εργασίας, συμπεριλαμβανομένων των εγκαταστάσεων συναγερμού, διαμορφώνονται, λειτουργούν και συντηρούνται έτσι ώστε να είναι ασφαλείς,
- ότι έχουν ληφθεί μέτρα για την ασφαλή χρησιμοποίηση του εξοπλισμού εργασίας, σύμφωνα με την οδηγία 89/665/ΕΟΚ του Συμβουλίου(10).
Το έγγραφο προστασίας από εκρήξεις συντάσσεται πριν από την έναρξη των εργασιών και αναθεωρείται όταν ο χώρος εργασίας, ο εξοπλισμός ή η οργάνωση της εργασίας υφίστανται σημαντικές αλλαγές, επεκτάσεις ή μετατροπές.
Ο εργοδότης μπορεί να συνδυάζει υφιστάμενες αξιολογήσεις κινδύνων έκρηξης, έγγραφα ή άλλες ισοδύναμες εκθέσεις που συντάχθηκαν βάσει άλλων κοινοτικών πράξεων.
Άρθρο 9
Ειδικές απαιτήσεις για τον εξοπλισμό εργασίας και τους χώρους εργασίας
1. Ο εξοπλισμός εργασίας προς χρήση σε χώρους στους οποίους είναι δυνατόν να δημιουργηθούν εκρηκτικές ατμόσφαιρες, ο οποίος χρησιμοποιείται ήδη ή τίθεται για πρώτη φορά στη διάθεση της επιχείρησης ή της εγκατάστασης πριν από τις 30 Ιουνίου 2003, πρέπει να συμμορφούται από την εν λόγω ημερομηνία προς τις ελάχιστες απαιτήσεις του παραρτήματος ΙΙ μέρος Α, όταν δεν εφαρμόζεται κάποια άλλη κοινοτική οδηγία ή όταν εφαρμόζεται μόνον εν μέρει.
2. Ο εξοπλισμός εργασίας, προς χρήση σε χώρους, στους οποίους είναι δυνατόν να δημιουργηθούν εκρηκτικές ατμόσφαιρες, ο οποίος τίθεται για πρώτη φορά στη διάθεση της επιχείρησης ή της εγκατάστασης μετά τις 30 Ιουνίου 2003, πρέπει να συμμορφούται προς τις ελάχιστες απαιτήσεις του παραρτήματος ΙΙ μέρη Α και Β.
3. Οι χώροι εργασίας που περιλαμβάνουν τομείς στους οποίους είναι δυνατόν να δημιουργηθούν εκρηκτικές ατμόσφαιρες και οι οποίοι χρησιμοποιούνται για πρώτη φορά μετά τις 30 Ιουνίου 2003, πρέπει να συμμορφούνται προς τις ελάχιστες απαιτήσεις που προβλέπονται στην παρούσα οδηγία.
4. Όταν οι χώροι εργασίας που περιλαμβάνουν τομείς στους οποίους είναι δυνατόν να δημιουργηθούν εκρηκτικές ατμόσφαιρες χρησιμοποιούνται ήδη πριν από τις 30 Ιουνίου 2003, πρέπει, το αργότερο τρία χρόνια μετά την ημερομηνία αυτή, να συμμορφούνται προς τις ελάχιστες απαιτήσεις που προβλέπονται στην παρούσα οδηγία.
5. Σε περίπτωση που, μετά τις 30 Ιουνίου 2003, πραγματοποιηθούν αλλαγές, επεκτάσεις ή/και αναδιαρθρώσεις σε χώρους εργασίας που περιλαμβάνουν τομείς στους οποίους είναι δυνατόν να δημιουργηθούν εκρηκτικές ατμόσφαιρες, ο εργοδότης λαμβάνει τα αναγκαία μέτρα, ώστε αυτές οι αλλαγές, επεκτάσεις ή/και αναδιαρθρώσεις να συμμορφούνται προς τις ελάχιστες απαιτήσεις που προβλέπονται στην παρούσα οδηγία.
ΤΜΗΜΑ ΙΙΙ
ΑΛΛΕΣ ΔΙΑΤΑΞΕΙΣ
Άρθρο 10
Προσαρμογή των παραρτημάτων
Οι καθαρά τεχνικές προσαρμογές των παραρτημάτων οι οποίες καθίστανται αναγκαίες λόγω:
- έκδοσης οδηγιών για την τεχνική εναρμόνιση και τυποποίηση στον τομέα της προστασίας από εκρήξεις, ή/και
- τεχνικής προόδου, εξέλιξης των διεθνών κανονισμών ή προδιαγραφών και νέων γνώσεων σχετικά με την πρόληψη των εκρήξεων και την προστασία από αυτές,
θεσπίζονται σύμφωνα με τη διαδικασία που προβλέπεται στο άρθρο 17 της οδηγίας 89/391/ΕΟΚ.
Άρθρο 11
Οδηγός ορθής πρακτικής
Η Επιτροπή καταρτίζει πρακτικές κατευθυντήριες γραμμές σε έναν οδηγό ορθής πρακτικής μη δεσμευτικού χαρακτήρα. Ο οδηγός αυτός αφορά τα θέματα που αναφέρονται στα άρθρα 3, 4, 5, 6, 7 και 8, στο παράρτημα Ι και στο παράρτημα ΙΙ μέρος Α.
Η Επιτροπή λαμβάνει προηγουμένως τη γνώμη της συμβουλευτικής επιτροπής για την ασφάλεια, την υγιεινή και την προστασία της υγείας στον τόπο εργασίας σύμφωνα με την απόφαση 74/325/ΕΟΚ του Συμβουλίου(11).
Στο πλαίσιο της εφαρμογής της παρούσας οδηγίας, τα κράτη μέλη λαμβάνουν υπόψη, στο μέγιστο δυνατό βαθμό, τον προαναφερόμενο οδηγό κατά την κατάρτιση των εθνικών πολιτικών τους για την προστασία της υγείας και της ασφάλειας των εργαζομένων.
Άρθρο 12
Ενημέρωση των επιχειρήσεων
Τα κράτη μέλη, κατόπιν αιτήσεως, μεριμνούν ώστε οι σχετικές πληροφορίες να είναι διαθέσιμες στους εργοδότες σύμφωνα με το άρθρο 11, με ειδική αναφορά στον οδηγό ορθής πρακτικής.
Άρθρο 13
Τελικές διατάξεις
1. Τα κράτη μέλη θέτουν σε ισχύ τις αναγκαίες νομοθετικές, κανονιστικές και διοικητικές διατάξεις προκειμένου να συμμορφωθούν με την παρούσα οδηγία το αργότερο έως την 30ή Ιουνίου 2003. Ενημερώνουν αμέσως την Επιτροπή σχετικά.
Οι διατάξεις αυτές, όταν θεσπίζονται από τα κράτη μέλη, αναφέρονται στην παρούσα οδηγία ή συνοδεύονται από την αναφορά αυτή κατά την επίσημη δημοσίευσή τους. Οι λεπτομερείς διατάξεις της αναφοράς αυτής καθορίζονται από τα κράτη μέλη.
2. Τα κράτη μέλη κοινοποιούν στην Επιτροπή το κείμενο των διατάξεων εσωτερικού δικαίου που έχουν ήδη θεσπίσει ή που θεσπίζουν στον τομέα που διέπεται από την παρούσα οδηγία.
3. Τα κράτη μέλη υποβάλλουν στην Επιτροπή ανά πενταετία έκθεση σχετικά με την πρακτική εφαρμογή των διατάξεων της παρούσας οδηγίας, αναφέροντας τις απόψεις εργοδοτών και εργαζομένων. Η Επιτροπή ενημερώνει σχετικώς το Ευρωπαϊκό Κοινοβούλιο, το Συμβούλιο, την Οικονομική και Κοινωνική Επιτροπή και τη συμβουλευτική επιτροπή για την ασφάλεια, την υγιεινή και την υγεία στους χώρους εργασίας.
Άρθρο 14
ΟΔΗΓΙΑ 1999/98/ΕΚ ΤΗΣ ΕΠΙΤΡΟΠΗΣ
της 15ης Δεκεμβρίου 1999
για την προσαρμογή στην τεχνική πρόοδο της οδηγίας 96/79/ΕΚ του Ευρωπαϊκού Κοινοβουλίου και του Συμβουλίου σχετικά με την προστασία των επιβαινόντων μηχανοκίνητων οχημάτων σε περίπτωση μετωπικής κρούσης
(Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 70/156/ΕΟΚ του Συμβουλίου, της 6ης Φεβρουαρίου 1970, περί προσεγγίσεως των νομοθεσιών των κρατών μελών που αφορούν στην έγκριση των οχημάτων με κινητήρα και των ρυμουλκουμένων τους(1), όπως τροποποιήθηκε τελευταία από την οδηγία 98/91/ΕΚ του Ευρωπαϊκού Κοινοβουλίου και του Συμβουλίου(2), και ιδίως το άρθρο 13 παράγραφος 2,
την οδηγία 96/79/ΕΚ του Ευρωπαϊκού Κοινοβουλίου και του Συμβουλίου της 16ης Δεκεμβρίου 1996 σχετικά με την προστασία των επιβαινόντων των οχημάτων με κινητήρα σε περίπτωση μετωπικής κρούσης και την τροποποίηση της οδηγίας 70/156/ΕΚ(3),
Εκτιμώντας τα ακόλουθα:
(1) ότι η οδηγία 96/79/ΕΚ συγκαταλέγεται στις επιμέρους οδηγίες για τη διαδικασία έγκρισης ΕΚ τύπου που έχει θεσπιστεί με την οδηγία 70/156/ΕΟΚ· ότι, κατά συνέπεια, οι διατάξεις της οδηγίας 70/156/ΕΟΚ σχετικά με τα συστήματα, τα κατασκευαστικά στοιχεία και τις ιδιαίτερες τεχνικές ενότητες οχημάτων εφαρμόζονται στην παρούσα οδηγία·
(2) ότι βάσει του άρθρου 4 στοιχείο β) της οδηγίας 96/79/ΕΚ η Επιτροπή πρέπει να επανεξετάσει και, ενδεχομένως, να τροποποιήσει το προσάρτημα 7 του παραρτήματος ΙΙ της οδηγίας για να συνυπολογίσει τις δοκιμές αξιολόγησης του αστραγάλου του ανδρεικέλου Hybrid ΙΙΙ, καθώς και δοκιμές επί οχημάτων·
(3) ότι τα μέτρα που προβλέπονται από την παρούσα οδηγία είναι σύμφωνα με τη γνώμη της επιτροπής για την προσαρμογή στη τεχνική πρόοδο, που συστάθηκε από την οδηγία 70/156/ΕΟΚ,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Το παράρτημα ΙΙ της οδηγίας 96/79/ΕΚ τροποποιείται σύμφωνα με το παράρτημα της παρούσας οδηγίας.
Άρθρο 2
1. Από την 1η Οκτωβρίου 2000, τα κράτη μέλη δεν δύνανται, προβάλλοντας λόγους σχετικά με τις δοκιμές αξιολόγησης του αστραγάλου του ανδρεικέλου Hybrid ΙΙΙ:
- να αρνούνται, για νέο τύπο οχήματος, την έγκριση ΕΚ,
- να απαγορεύουν την ταξινόμηση, πώληση ή θέση σε κυκλοφορία οχήματος,
εφόσον οι δοκιμές αξιολόγησης του αστραγάλου του ανδρεικέλου Hybrid ΙΙΙ πληρούν τις απαιτήσεις της οδηγίας 96/79/ΕΚ, όπως τροποποιείται από την παρούσα οδηγία.
2. Από την 1η Απριλίου 2001, τα κράτη μέλη δεν δύνανται πλέον να χορηγούν την έγκριση ΕΚ για τύπο οχήματος σύμφωνα με το άρθρο 4 της οδηγίας 70/156/ΕΟΚ, εάν δεν πληρούνται οι διατάξεις της οδηγίας 96/79/ΕΚ όπως τροποποιείται από την παρούσα οδηγία.
Άρθρο 3
1. Τα κράτη μέλη θέτουν σε ισχύ τις αναγκαίες νομοθετικές, κανονιστικές και διοικητικές διατάξεις για να συμμορφωθούν προς τη παρούσα οδηγία το αργότερο την 30ή Σεπτεμβρίου 2000. Ενημερώνουν αμέσως την Επιτροπή σχετικά.
Όταν τα κράτη μέλη θεσπίζουν τις εν λόγω διατάξεις, οι τελευταίες αυτές περιέχουν παραπομπή στην παρούσα οδηγία ή συνοδεύονται από παρόμοια παραπομπή κατά την επίσημη δημοσίευσή τους. Ο τρόπος της παραπομπής καθορίζεται από τα κράτη μέλη.
2. Τα κράτη μέλη κοινοποιούν στην Επιτροπή τις ουσιώδεις διατάξεις της εθνικής νομοθεσίας που θεσπίζουν στο πεδίο που καλύπτεται από την παρούσα οδηγία.
Άρθρο 4
ΔΙΟΡΓΑΝΙΚΗ ΣΥΜΦΩΝΙΑ
της 25ης Μαΐου 1999
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ, ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ ΚΑΙ Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
παραπέμποντας στο ψήφισμα του Ευρωπαϊκού Κοινοβουλίου, της 7ης Οκτωβρίου 1998, σχετικά με την ανεξαρτησία, το ρόλο και το καθεστώς της υπηρεσίας για το συντονισμό της καταπολέμησης της απάτης (UCLAF)(1),
Παραπέμποντας στα συμπεράσματα του Συμβουλίου της 15ης Μαρτίου 1999, που υιοθετήθηκαν μετά από εμπεριστατωμένη συζήτηση με τους εκπροσώπους του Ευρωπαϊκού Κοινοβουλίου και της Επιτροπής,
Λαμβάνοντας υπό σημείωση την απόφαση 1999/352/ΕΚ, ΕΚΑΧ, Ευρατόμ της Επιτροπής, της 28ης Απριλίου 1999, για την ίδρυση της Ευρωπαϊκής Υπηρεσίας Καταπολέμησης της Απάτης(2),
Εκτιμώντας: (1) ότι ο κανονισμός (ΕΚ) αριθ. 1073/1999 του Ευρωπαϊκού Κοινοβουλίου και του Συμβουλίου(3) και ο κανονισμός (Ευρατόμ) αριθ. 1074/1999(4) του Συμβουλίου σχετικά με τις εσωτερικές έρευνες που πραγματοποιούνται από την Ευρωπαϊκή Υπηρεσία Καταπολέμησης της Απάτης, προβλέπουν ότι η Υπηρεσία κινεί και διεξάγει διοικητικές έρευνες εντός των θεσμικών οργάνων και οργανισμών που έχουν ιδρυθεί με τις συνθήκες ΕΚ ή Ευρατόμ ή δυνάμει αυτών·
(2) ότι η ευθύνη της Ευρωπαϊκής Υπηρεσίας Καταπολέμησης της Απάτης, όπως εγκαθιδρύεται από την Επιτροπή, εκτείνεται, πέραν της προστασίας των οικονομικών συμφερόντων, προκειμένου να συμπεριλάβει το σύνολο των δραστηριοτήτων που έχουν σχέση με την ανάγκη διαφύλαξης των κοινοτικών συμφερόντων από παρατυπίες οι οποίες μπορούν να επισύρουν διοικητική ποινική δίωξη·
(3) ότι θα πρέπει να ενισχυθεί η εμβέλεια και η αποτελεσματικότητα της καταπολέμησης της απάτης, αξιοποιώντας την κτηθείσα πείρα στον τομέα των διοικητικών ερευνών·
(4) ότι, κατά συνέπεια, θα πρέπει όλα τα θεσμικά όργανα, τα όργανα και οι οργανισμοί, στο πλαίσιο της διοικητικής αυτονομίας τους, να αναθέσουν στην Υπηρεσία την αποστολή να πραγματοποιεί στους κόλπους τους διοικητικές έρευνες με στόχο τον εντοπισμό σοβαρών περιπτώσεων που συνδέονται με την άσκηση επαγγελματικών δραστηριοτήτων, και συνιστούν, ενδεχομένως, παράλειψη των υποχρεώσεων των υπαλλήλων και του λοιπού προσωπικού των Ευρωπαϊκών Κοινοτήτων, όπως ορίζονται στα άρθρα 11, 12, δεύτερο και τρίτο εδάφιο, 13, 14, 16 και 17, πρώτο εδάφιο, του κανονισμού υπηρεσιακής κατάστασης των υπαλλήλων των Ευρωπαϊκών Κοινοτήτων και του καθεστώτος που εφαρμόζεται στο λοιπό προσωπικό των Κοινοτήτων αυτών (εφεξής: "κανονισμός υπηρεσιακής κατάστασης"), η οποία είναι επιζήμια για τα συμφέροντα των Κοινοτήτων και μπορεί να επισύρει πειθαρχική ή, ενδεχομένως, ποινική δίωξη ή βαρύ προσωπικό πταίσμα, όπως ορίζει το άρθρο 22 του κανονισμού υπηρεσιακής κατάστασης, ή παράλειψη των αναλόγων υποχρεώσεων των μελών, διευθυντικών στελεχών ή μελών του προσωπικού των θεσμικών οργάνων, οργάνων και οργανισμών των Κοινοτήτων που δεν υπόκεινται στον κανονισμό υπηρεσιακής κατάστασης·
(5) ότι οι έρευνες αυτές θα πρέπει να πραγματοποιούνται, τηρουμένων πλήρως των οικείων διατάξεων των συνθηκών για την ίδρυση των Ευρωπαϊκών Κοινοτήτων, και ιδίως του πρωτολόλλου περί προνομίων και ασυλιών, των σχετικών με την εφαρμογή τους κειμένων, καθώς και του κανονισμού υπηρεσιακής κατάστασης·
(6) ότι οι έρευνες αυτές θα πρέπει να πραγματοποιούνται υπό ισοδύναμους όρους σε όλα τα θεσμικά όργανα, όργανα ή οργανισμούς των Κοινοτήτων, χωρίς η ανάθεση του καθήκοντος αυτού στην Υπηρεσία να θίγει τις κατ' ιδίαν αρμοδιότητες των θεσμικών οργάνων, οργάνων ή οργανισμών και να μειώνει καθ' οιονδήποτε τρόπο την έννομη προστασία των ενδιαφερομένων προσώπων·
(7) ότι, εν αναμονή της τροποποίησης του κανονισμού υπηρεσιακής κατάστασης, θα πρέπει να καθορισθούν οι λεπτομέρειες εφαρμογής βάσει των οποίων τα μέλη των θεσμικών οργάνων, και οργάνων, τα διευθυντικά στελέχη των οργανισμών καθώς και οι υπάλληλοι και το λοιπό προσωπικό των θεσμικών οργάνων, οργάνων και οργανισμών, θα συνεργάζονται για την καλή διεξαγωγή των εσωτερικών ερευνών,
Μετά από συνεννόηση για τη δημιουργία, προς το σκοπό αυτό, κοινού καθεστώτος,
Καλώντας τα λοιπά θεσμικά όργανα και οργανισμούς να προσχωρήσουν στην παρούσα συμφωνία,
ΣΥΜΦΩΝΟΥΝ:
1. Να θεσπίσουν κοινό καθεστώς το οποίο θα περιλαμβάνει τα εκτελεστικά μέτρα που είναι απαραίτητα για τη διευκόλυνση της καλής διεξαγωγής των ερευνών που διεξάγονται στους κόλπους τους από την Υπηρεσία. Οι έρευνες αυτές έχουν ως στόχο:
- την καταπολέμηση της απάτης, της δωροδοκίας και οποιασδήποτε άλλης παράνομης δραστηριότητας επιζήμιας για τα οικονομικά συμφέροντα των Ευρωπαϊκών Κοινοτήτων,
- τον εντοπισμό των σοβαρών περιπτώσεων που συνδέονται με την άσκηση επαγγελματικών δραστηριοτήτων, και συνιστούν, ενδεχομένως, παράλειψη των υποχρεώσεων των υπαλλήλων και του λοιπού προσωπικού των Κοινοτήτων, η οποία μπορεί να επισύρει πειθαρχική ή, ενδεχομένως, ποινική δίωξη, ή παράλειψη των αναλόγων υποχρεώσεων των μελών, των διευθυντικών στελεχών ή των μελών του προσωπικού που δεν υπόκεινται στον κανονισμό υπηρεσιακής κατάστασης.
Οι έρευνες αυτές πραγματοποιούνται τηρουμένων πλήρως των οικείων διατάξεων των συνθηκών για την ίδρυση των Ευρωπαϊκών Κοινοτήτων, και ιδίως του πρωτοκόλλου περί προνομίων και ασυλιών, των σχετικών με την εφαρμογή τους κειμένων καθώς και του κανονισμού υπηρεσιακής κατάστασης.
Οι έρευνες πραγματοποιούνται επίσης σύμφωνα με τους όρους και τις λεπτομέρειες που προβλέπονται από τους κανονισμούς της Ευρωπαϊκής Κοινότητας και της Ευρωπαϊκής Κοινότητας Ατομικής Ενέργειας.
2. Να θεσπίσουν το εν λόγω καθεστώς και να το καταστήσουν άμεσα εφαρμοστέο εκδίδοντας εσωτερική απόφαση σύμφωνα με το προσαρτώμενο στην παρούσα συμφωνία υπόδειγμα καθώς και να μην αποκλίνουν από το υπόδειγμα αυτό παρά μόνο εφόσον αυτό καθίσταται τεχνικά αναγκαίο λόγω των οικείων ιδιαιτέρων απαιτήσεων.
3. Να αναγνωρίσουν την ανάγκη διαβίβασης στην Υπηρεσία, για γνωμοδότηση, κάθε αίτησης για άρση της ετεροδικίας των υπαλλήλων ή του λοιπού προσωπικού που αφορά ενδεχόμενες περιπτώσεις απάτης ή δωροδοκίας ή κάθε άλλη παράνομη δραστηριότητα. Σε περίπτωση που η άρση της ασυλίας αφορά ένα από τα μέλη τους ενημερώνεται σχετικά η Υπηρεσία.
4. Να γνωστοποιήσουν στην Υπηρεσία τις διατάξεις που θέσπισαν για την εφαρμογή της παρούσας συμφωνίας.
Η παρούσα συμφωνία μπορεί να τροποποιηθεί μόνο μετά από τη ρητή συγκατάθεση των θεσμικών οργάνων που την υπογράφουν.
Τα άλλα θεσμικά όργανα, καθώς και τα όργανα και οι οργανισμοί που έχουν ιδρυθεί με τις συνθήκες ΕΚ και Ευρατόμ ή δυνάμει αυτών, καλούνται να προσχωρήσουν στην παρούσα συμφωνία, με δήλωση που θα απευθύνεται από κοινού, στους Προέδρους των υπογραφόντων θεσμικών οργάνων.
Η παρούσα συμφωνία αρχίζει να ισχύει από την 1η Ιουνίου 1999.
ΚΑΝΟΝΙΣΜΟΣ (ΕΚ) αριθ. 150/1999 ΤΟΥ ΣΥΜΒΟΥΛΙΟΥ της 19ης Ιανουαρίου 1999 για την τροποποίηση του κανονισμού (ΕΟΚ) αριθ. 2262/84 για τη λήψη ειδικών μέτρων στον τομέα του ελαιολάδου
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 43,
την πρόταση της Επιτροπής (1),
τη γνώμη του Ευρωπαϊκού Κοινοβουλίου (2), Εκτιμώντας:
ότι, σύμφωνα με το άρθρο 1 παράγραφος 5 του κανονισμού (ΕΟΚ) αριθ. 2262/84 (3), το Συμβούλιο, αποφασίζοντας με ειδική πλειοψηφία μετά από πρόταση της Επιτροπής, θεσπίζει, πριν από την 1η Ιανουαρίου 1999, τη μέθοδο χρηματοδοτήσεως των πραγματικών δαπανών των οργανισμών από την περίοδο εμπορίας 1999/2000 7
ότι, έχοντας υπόψη τη μεταρρύθμιση της οργάνωσης των αγορών στον τομέα του ελαιολάδου, έχει προβλεφθεί μεταβατική περίοδος τριών ετών, η οποία αρχίζει από την περίοδο 1998/99 7 ότι οι εργασίες που συνήθως ανατίθενται στους οργανισμούς, πρέπει να πραγματοποιούνται κατά τη διάρκεια της μεταβατικής περιόδου, καθώς επίσης και κατά τη διάρκεια της πρώτης περιόδου εμπορίας που ακολουθεί την εν λόγω περίοδο 7 ότι, κατά συνέπεια, θα πρέπει να προβλεφθεί κοινοτική συμμετοχή στις δαπάνες των οργανισμών για την περίοδο αυτή, ώστε να διασφαλισθεί η πραγματική και κανονική λειτουργία τους στο πλαίσιο της διοικητικής αυτονομίας που προβλέπεται από τον κανονισμό (ΕΚ) αριθ. 2262/84,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Στο άρθρο 1 παράγραφος 5 του κανονισμού (ΕΟΚ) αριθ. 2262/84, τα δύο τελευταία εδάφια αντικαθίστανται από το ακόλουθο κείμενο:
«Οι πραγματικές δαπάνες των οργανισμών, για περίοδο τριών ετών αρχής γενομένης από την περίοδο 1999/2000, καλύπτονται από το γενικό προϋπολογισμό των Ευρωπαϊκών Κοινοτήτων σε ποσοστό 50 %.
Πριν από την 1η Οκτωβρίου 2001, η Επιτροπή εξετάζει την ανάγκη διατήρησης της κοινοτικής συμμετοχής στις δαπάνες των οργανισμών, και, ενδεχομένως, υποβάλλει πρόταση στο Συμβούλιο. Το Συμβούλιο, σύμφωνα με τη διαδικασία που προβλέπεται στο άρθρο 43 παράγραφος 2 της συνθήκης, αποφασίζει, πριν από την 1η Ιανουαρίου 2002, την ενδεχόμενη χρηματοδότηση των εν λόγω δαπανών.»
Άρθρο 2
Ο παρών κανονισμός αρχίζει να ισχύει την έβδομη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 568/1999 ΤΗΣ ΕΠΙΤΡΟΠΗΣ της 16ης Μαρτίου 1999 για τροποποίηση του κανονισμού (ΕΚ) αριθ. 577/97 περί ορισμένων λεπτομερειών εφαρμογής του κανονισμού (ΕΚ) αριθ. 2991/94 του Συμβουλίου για τον καθορισμό των κανόνων για λιπαρές ουσίες για επάλειψη και του κανονισμού (ΕΟΚ) αριθ. 1898/87 του Συμβουλίου σχετικά με την προστασία της ονομασίας του γάλακτος και των γαλακτοκομικών προϊόντων κατά τη διάθεσή τους στο εμπόριο
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 2991/94 του Συμβουλίου, της 5ης Δεκεμβρίου 1994, για τον καθορισμό των κανόνων για λιπαρές ουσίες για επάλειψη (1), και ιδίως το άρθρο 8,
τον κανονισμό (ΕΟΚ) αριθ. 1898/87 του Συμβουλίου, της 2ας Ιουλίου 1987, σχετικά με την προστασία της ονομασίας του γάλακτος και των γαλακτοκομικών προϊόντων κατά τη διάθεσή τους στο εμπόριο (2), όπως τροποποιήθηκε τελευταία από τον κανονισμό (ΕΚ) αριθ. 222/98 (3), και ιδίως το άρθρο 4 παράγραφος 2,
Στο παράρτημα I σημείο V πρώτη περίπτωση του κανονισμού (ΕΚ) αριθ. 577/97, το ποσοστό «34 %», αντικαθίσταται από το ποσοστό «20 %».
ΚΑΝΟΝΙΣΜΟΣ (ΕΚ) αριθ. 676/1999 ΤΗΣ ΕΠΙΤΡΟΠΗΣ της 26ης Μαρτίου 1999 σχετικά με την πέμπτη τροποποίηση του κανονισμού (ΕΚ) αριθ. 785/95 περί λεπτομερειών εφαρμογής του κανονισμού (ΕΚ) αριθ. 603/95 του Συμβουλίου σχετικά με την κοινή οργάνωση της αγοράς στον τομέα των αποξηραμένων ζωοτροφών
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 603/95 του Συμβουλίου, της 21ης Φεβρουαρίου 1995, σχετικά με την κοινή οργάνωση της αγοράς στον τομέα των αποξηραμένων ζωοτροφών (1), όπως τροποποιήθηκε τελευταία από τον κανονισμό (ΕΚ) αριθ. 1347/95 (2), και ιδίως το άρθρο 18,
Εκτιμώντας: ότι ο κανονισμός (ΕΚ) αριθ. 785/95 της Επιτροπής, της 6ης Απριλίου 1995, περί λεπτομερειών εφαρμογής του κανονισμού (ΕΚ) αριθ. 603/95 (3), όπως τροποποιήθηκε τελευταία από τον κανονισμό (ΕΚ) αριθ. 1794/97 (4), προβλέπει στο άρθρο 2 σημείο 2 στοιχείο α) πρώτη περίπτωση ότι οι χρησιμοποιούμενες συσκευές αποξήρανσης για την αφυδάτωση των νωπών ζωοτροφών πρέπει να επιτυγχάνουν θερμοκρασία εισερχόμενου αέρα όχι κατώτερη από 93 °C 7
ότι αποδεικνύεται, βάσει μεγάλου αριθμού επιστημονικών μελετών και ερευνών, ότι η αποξήρανση νωπών ζωοτροφών σε υψηλή θερμοκρασία επιτρέπει να διατηρηθεί η θρεπτική αξία ενός προϊόντος υψηλής ποιότητας, και ιδίως η περιεκτικότητά του σε β-καροτίνη 7
ότι η κατάσταση της αγοράς αποξηραμένων ζωοτροφών, η οποία χαρακτηρίζεται από μειούμενες τιμές πώλησης και από αύξηση της παραγωγής, είναι τέτοια που αποδεικνύεται αναγκαίο να παρέχονται εγγυήσεις για την προσφορά ενός τελικού προϊόντος υψηλής θρεπτικής ποιότητας που επιτυγχάνεται υπό συγκρίσιμες συνθήκες ανταγωνισμού και να αιτιολογηθεί το ποσό της χορηγούμενης ενίσχυσης στα πλαίσια της συνδρομής στις δαπάνες μεταποίησης 7 ότι ο στόχος αυτός δύναται να επιτευχθεί με τη γενίκευση της πρακτικής της αποξήρανσης σε υψηλή θερμοκρασία 7
ότι στη μεγάλη πλειοψηφία των επιχειρήσεων μεταποίησης ζωοτροφών η αποξήρανση γίνεται σε υψηλή θερμοκρασία 7 ότι, ως εκ τούτου, είναι σκόπιμο να προβλεφθεί οι εγκαταστάσεις που ακόμη λειτουργούν με θερμοκρασία του εισερχόμενου αέρα 93 °C να τροποποιηθούν εντός ευλόγου προθεσμίας ώστε να προσαρμοστούν στην πρακτική αυτή 7
ότι οι αναγκαίες τεχνικές τροποποιήσεις για την επίτευξη του σκοπού αυτού καθιστούν απαραίτητη την επιβεβαίωση της έγκρισης της επιχείρησης από την αρμόδια αρχή 7
ότι σήμερα χρησιμοποιείται σε ορισμένα κράτη μέλη ένας μικρός αριθμός συσκευών αποξήρανσης με ιμάντες, στις οποίες η ελάχιστη θερμοκρασία εισερχόμενου αέρα είναι 110 °C 7 ότι πρόκειται για μικρές εγκαταστάσεις χαμηλής δυναμικότητας, που δεν επιτρέπουν αύξηση της θερμοκρασίας λειτουργίας αν δεν επέλθει ριζική τροποποίηση των τεχνικών τους χαρακτηριστικών 7 ότι, ως εκ τούτου οι συσκευές αυτές μπορεί να τύχουν παρέκκλισης ως προς τον όρο της ελάχιστης απαιτούμενης θερμοκρασίας ξήρανσης των 350 °C, όπου πάντως εξυπακούεται ότι δεν θα μπορεί να λάβει έγκριση καμιά νέα εγκατάσταση του είδους αυτού πριν από την έναρξη της περιόδου εμπορίας 1999/2000 7
ότι ο προαναφερόμενος κανονισμός (ΕΚ) αριθ. 785/95 προβλέπει, στο άρθρο 15 στοιχείο β), ότι τα κράτη μέλη ανακοινώνουν στην Επιτροπή τις εκτάσεις και τις ποσότητες για τις οποίες έχουν συναφθεί συμβάσεις και τις δηλώσεις παράδοσης 7 ότι η ανακοίνωση αυτή, όπως αποδεικνύεται από την κεκτημένη εμπειρία, αποτελεί πηγή αντικρουόμενων και ελάχιστα ικανοποιητικών στοιχείων 7 ότι, επομένως, είναι σκόπιμο να καταργηθεί 7
ότι η επιτροπή διαχείρισης αποξηραμένων ζωοτροφών δεν διατύπωσε γνώμη εντός της προθεσμίας που της έταξε ο προεδρός της,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΚ) αριθ. 785/95 τροποποιείται ως εξής:
1. Το κείμενο του άρθρου 2 παράγραφος 2 στοιχείο α) πρώτη περίπτωση αντικαθίσταται από το ακόλουθο κείμενο:
Άρθρο 2
1. Οι τεχνικές τροποποιήσεις των εγκαταστάσεων αποξήρανσης, που καθίστανται αναγκαίες δυνάμει των διατάξεων του άρθρου 1 παράγραφος 1, πραγματοποιούνται με την επιφύλαξη της υποχρέωσης προειδοποίησης της αρμόδιας αρχής, εντός της προθεσμίας που προβλέπεται στο άρθρο 4 παράγραφος 1 στοιχείο α) δεύτερο εδάφιο του κανονισμού (ΕΚ) αριθ. 785/95, με σκοπό την επιβεβαίωση της έγκρισης.
2. Τα κράτη μέλη γνωστοποιούν στην Επιτροπή, το αργότερο έως τις 15 Μαΐου 1999, τον πίνακα των συσκευών αποξήρανσης με ιμάντες οι οποίες έτυχαν έγκρισης πριν από την έναρξη της περιόδου εμπορίας 1999/2000, οπότε και δύναται να επικαλεστούν την παρέκκλιση που προβλέπεται στο άρθρο 1 σημείο 1.
Άρθρο 3
Ο παρών κανονισμός αρχίζει να ισχύει την έβδομη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 730/1999 ΤΗΣ ΕΠΙΤΡΟΠΗΣ
της 7ης Απριλίου 1999
για τον καθορισμό του κανόνα εμπορίας που εφαρμόζεται στα καρότα
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 2200/96 του Συμβουλίου, της 28ης Οκτωβρίου 1996, για την κοινή οργάνωση των αγορών στον τομέα των οπωροκηπευτικών(1), όπως τροποποιήθηκε τελευταία από τον κανονισμό (ΕΚ) αριθ. 2520/97 της Επιτροπής(2), και ιδίως το άρθρο 2 παράγραφος 2,
Εκτιμώντας: ότι τα καρότα περιλαμβάνονται στο παράρτημα Ι του κανονισμού (ΕΚ) αριθ. 2200/96 μεταξύ των προϊόντων για τα οποία πρέπει να εγκριθούν κανόνες· ότι ο κανονισμός (ΕΟΚ) αριθ. 920/89 της Επιτροπής, της 10ης Απριλίου 1989, για τον καθορισμό των κανόνων ποιότητας για τα καρότα, τα εσπεριδοειδή και τα επιτραπέζια μήλα και αχλάδια(3), όπως τροποποιήθηκε τελευταία από τον κανονισμό (ΕΚ) αριθ. 2536/98(4), υπέστη πολλαπλές τροποποιήσεις, που δεν εξασφαλίζουν πλέον σαφήνεια του δικαίου·
ότι είναι, επομένως, αναγκαία η ανασύνταξη των εν λόγω κανονιστικών ρυθμίσεων και η κατάργηση του παραρτήματος Ι του κανονισμού αριθ. 920/89· ότι προς τούτο πρέπει, για λόγους διαφάνειας στη διεθνή αγορά, να ληφθεί υπόψη ο κανόνας που συνιστά για τα καρότα η ομάδα εργασίας τυποποίησης των φθαρτών προϊόντων και βελτίωσης της ποιότητας της Οικονομικής Επιτροπής για την Ευρώπη των Ηνωμένων Εθνών (ΟΕΕ/ΟΗΕ)·
ότι η εφαρμογή των κανόνων αυτών πρέπει να έχει ως αποτέλεσμα τον αποκλεισμό από την αγορά των προϊόντων μη ικανοποιητικής ποιότητας, τον προσανατολισμό της παραγωγής κατά τρόπο που να ικανοποιούνται οι απαιτήσεις των καταναλωτών και τη διευκόλυνση των εμπορικών σχέσεων με βάση το θεμιτό ανταγωνισμό, συμβάλλοντας έτσι στη βελτίωση της αποδοτικότητας της παραγωγής·
ότι οι κανόνες εφαρμόζονται σε όλα τα σχέδια εμπορίας· ότι η μεταφορά σε μεγάλη απόσταση, η αποθήκευση για μια ορισμένη διάρκεια ή οι διαφορετικοί χειρισμοί τους οποίους υφίστανται τα προϊόντα μπορούν να έχουν στα αποτελέσματα ορισμένες αλλοιώσεις που οφείλονται στη βιολογική εξέλιξη των προϊόντων αυτών ή στην κατά το μάλλον ή ήττον φθαρτή φύση τους· ότι πρέπει να ληφθούν υπόψη οι αλλοιώσεις αυτές στην εφαρμογή των κανόνων στα στάδια εμπορίας που ακολουθούν το στάδιο της αποστολής· ότι, σε ό,τι αφορά τα προϊόντα της κατηγορίας "έξτρα", τα οποία πρέπει να αποτελούν αντικείμενο ιδιαίτερα φροντισμένης διαλογής και συσκευασίας, πρέπει να λαμβάνεται υπόψη μόνο η μείωση της φρεσκάδας και της σπαργής·
ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής διαχείρισης νωπών οπωροκηπευτικών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανόνας εμπορίας σχετικά με τα καρότα που υπάγεται στον κωδικό ΣΟ 0706 10 00 περιλαμβάνεται στο παράρτημα.
Ο κανόνας εφαρμόζεται σε όλα τα στάδια εμπορίας, με τους όρους που προβλέπονται από τον κανονισμό (ΕΟΚ) αριθ. 2200/96.
Εντούτοις, στα στάδια που έπονται εκείνου της αποστολής, τα προϊόντα μπορούν να παρουσιάσουν σε σχέση με τις προδιαγραφές του κανόνα:
- ελαφρά μείωση της φρεσκάδας και της σπαργής,
- για τα προϊόντα που κατατάσσονται στις λοιπές κατηγορίες πλην της κατηγορίας "έξτρα", ελαφρές αλλοιώσεις που οφείλονται στη βιολογική εξέλιξή τους και στην κατά το μάλλον ή ήττον φθαρτή φύση τους.
Άρθρο 2
Ο κανονισμός (ΕΟΚ) αριθ. 920/89 τροποποιείται ως εξής.
1) στο άρθρο 1 πρώτο εδάφιο, η πρώτη περίπτωση καταργείται·
2) το παράρτημα Ι καταργείται.
Άρθρο 3
Ο παρών κανονισμός αρχίζει να ισχύει την έβδομη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 1081/1999 ΤΗΣ ΕΠΙΤΡΟΠΗΣ
της 26ης Μαΐου 1999
για το άνοιγμα και τον τρόπο διαχείρισης των δασμολογικών ποσοστώσεων εισαγωγής ταύρων, αγελάδων και δαμάλεων, άλλων πλην των προοριζομένων προς σφαγή, ορισμένων αλπικών και ορεσίβιων φυλών και για την κατάργηση του κανονισμού (ΕΚ) αριθ. 1012/98 και την τροποποίηση του κανονισμού (ΕΚ) αριθ. 1143/98
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 805/68 του Συμβουλίου, της 27ης Ιουνίου 1968, περί κοινής οργανώσεως αγοράς στον τομέα του βοείου κρέατος(1), όπως τροποποιήθηκε τελευταία από τον κανονισμό (ΕΚ) αριθ. 1633/98(2), και ιδίως το άρθρο 12 παράγραφος 1,
τον κανονισμό (ΕΚ) αριθ. 3066/95 του Συμβουλίου, της 22ας Δεκεμβρίου 1995, για τη θέσπιση ορισμένων παραχωρήσεων υπό μορφή κοινοτικών δασμολογικών ποσοστώσεων όσον αφορά ορισμένα γεωργικά προϊόντα και για αυτόνομη και μεταβατική προσαρμογή ορισμένων γεωργικών παραχωρήσεων που προβλέπονται στις ευρωπαϊκές συμφωνίες, προκειμένου να ληφθεί υπόψη η συμφωνία για τη γεωργία που έχει συναφθεί στο πλαίσιο των πολυμερών εμπορικών διαπραγματεύσεων του Γύρου της Ουρουγουάης(3), όπως τροποποιήθηκε τελευταία από τον κανονισμό (ΕΚ) αριθ. 2435/98(4), και ιδίως το άρθρο 8,
τον κανονισμό (ΕΚ) αριθ. 1095/96 του Συμβουλίου, της 18ης Ιουνίου 1996 περί εφαρμογής των παραχωρήσεων του καταλόγου CLX, καταρτισθέντος κατόπιν των διαπραγματεύσεων του άρθρου XXIV.6 της GATT(5), και ιδίως το άρθρο 1 παράγραφος 1, Εκτιμώντας:
(1) ότι για ταύρους, αγελάδες και δαμάλεις, πλην των προοριζομένων για σφαγή, της φυλής με στίγματα Simmental και της φυλής του Schwyz και του Fribourg, όπως και για τις δαμάλεις και τις αγελάδες, πλην των προοριζομένων προς σφαγή, της γκρίζας φυλής, της καφέ φυλής, της κίτρινης φυλής, της φυλής με στίγματα Simmental και της φυλής του Pinzgau, η Κοινότητα ανέλαβε τη δέσμευση, στο πλαίσιο του Παγκόσμιου Οργανισμού Εμπορίου (ΠΟΕ) να ανοίξει δύο δασμολογικές ποσοστώσεις ετησίου όγκου κάθε ποσόστωσης 5000 κεφαλών, με δασμό 6 και 4 %, αντίστοιχα· ότι πρέπει να ανοιχθούν οι ποσοστώσεις αυτές σε πολυετή βάση για περιόδους δώδεκα μηνών που αρχίζουν την 1η Ιουλίου, που στο εξής καλούνται "έτος εισαγωγής", και να θεσπισθούν οι λεπτομέρειες εφαρμογής·
(2) ότι θα πρέπει να διασφαλισθεί, ιδίως, η ισότιμη και αδιάλειπτη πρόσβαση στην εν λόγω ποσόστωση όλων των ενδιαφερομένων εμπορευομένων της Κοινότητας και η εφαρμογή, χωρίς διακοπή, των τελωνειακών δασμών που προβλέπονται για τις ποσοστώσεις αυτές σε όλες τις εισαγωγές των εν λόγω ζώων, μέχρις εξαντλήσεως των ποσοστώσεων·
(3) ότι, σύμφωνα με την κτηθείσα πείρα, υπάρχει κίνδυνος να οδηγήσει ο περιορισμός των εισαγωγών στην υποβολή κερδοσκοπικών αιτήσεων εισαγωγής· ότι, για να παρασχεθούν εγγυήσεις για την ομαλή λειτουργία των προβλεπόμενων μέτρων, πρέπει επομένως, το σημαντικότερο τμήμα των διαθέσιμων ποσοτήτων να διατεθεί για τους λεγόμενους "παραδοσιακούς" εισαγωγής ταύρων, αγελάδων και δαμάλεων ορισμένων αλπικών και ορεσίβιων φυλών· ότι, σε ορισμένες περιπτώσεις, τα διοικητικά σφάλματα που διαπράττονται από τον αρμόδιο εθνικό οργανισμό υπάρχει κίνδυνος να περιορίσουν την πρόσβαση των εισαγωγέων στο τμήμα αυτό της ποσόστωσης· ότι πρέπει να προβλεφθούν διατάξεις για την επανόρθωση ενδεχόμενης προκληθείσας ζημίας·
(4) ότι, για να μην παγώσουν υπέρμετρα οι εμπορικές σχέσεις στον εν λόγω τομέα, ενδείκνυται, ωστόσο, να τεθεί μια δεύτερη ποσότητα στη διάθεση των εισαγωγέων εκείνων που μπορούν να αποδείξουν τη σοβαρότητα της δραστηριότητάς τους και οι οποίοι έχουν σημαντικές εμπορικές συναλλαγές με τρίτες χώρες· ότι ενδείκνυται, για το λόγο αυτό και για να εξασφαλισθεί η αποτελεσματική διαχείριση, να απαιτείται η εισαγωγή ελάχιστης ποσότητας 15 ζώων από τους ενδιαφερόμενους επιχειρηματίες κατά τη διάρκεια του έτους που προηγείται του συγκεκριμένου έτους εισαγωγής· ότι η παρτίδα των 15 ζώων αποτελεί, καταρχήν, το σύνηθες φορτίο και έχει αποδειχθεί εμπειρικά ότι η πώληση ή η αγορά μιας μόνο παρτίδας αποτελεί το ελάχιστο για να μπορεί να θεωρηθεί μια εμπορική συναλλαγή ως πραγματική και βιώσιμη·
(5) ότι για τον έλεγχο των εν λόγω κριτηρίων απαιτείται να υποβάλεται η αίτηση στο κράτος μέλος όπου ο εισαγωγέας είναι εγγεγραμμένος στο μητρώο του φόρου προστιθέμενης αξίας (ΦΠΑ)·
(6) ότι, για να αποφευχθεί η κερδοσκοπία, πρέπει να αποκελισθεί η πρόσβαση στις ποσοστόσεις σε "παραδοσιακούς" εμπορευόμενους που δεν ασκούν πλέον δραστηριότητα στον τομέα του βοείου κρέατος κατά την 1η Ιουνίου πριν από το συγκεκριμένο έτος εισαγωγής·
(7) ότι θα πρέπει να προβλεφθεί η παραχώρηση δικαιωμάτων εισαγωγής μετά από την απαιτούμενη για την εξέτασή τους προθεσμία και μέσω, ενδεχομένως, της εφαρμογής ενιαίου ποσοστού μείωσης·
(8) ότι πρέπει να προβλεφθεί ότι η διαχείριση του καθεστώτος θα πραγματοποιείται μέσω πιστοποιητικών εισαγωγής· ότι, για το σκοπό αυτό, πρέπει να προβλεφθούν, ιδίως οι λεπτομέρειες υποβολής των αιτήσεων, καθώς και τα στοιχεία που πρέπει να περιέχουν οι αιτήσεις και τα πιστοποιητικά, ενδεχομένως, παρεκκλίνοντας ή συμπληρώνοντας ορισμένες διατάξεις του κανονισμού (ΕΟΚ) αριθ. 3719/88 της Επιτροπής, της 16ης Νοεμβρίου 1988, για τις κοινές λεπτομέρειες εφαρμογής του καθεστώτος πιστοποιητικών εισαγωγής, εξαγωγής και προκαθορισμού για τα γεωργικά προϊόντα(6), όπως τροποποιήθηκε τελευταία από τον κανονισμό (ΕΚ) αριθ. 168/1999(7), και του κανονισμού (ΕΚ) αριθ. 1445/95 της Επιτροπής, της 26ης Ιουνίου 1995, για τις λεπτομέρειες εφαρμογής του καθεστώτος πιστοποιητικών εισαγωγής και εξαγωγής στον τομέα του βοείου κρέατος και για την κατάργηση του κανονισμού (ΕΟΚ) αριθ. 2377/80(8), όπως τροποποιήθηκε τελευταία από τον κανονισμό (ΕΚ) αριθ. 2648/98(9)·
(9) ότι ο κανονισμός (ΕΟΚ) αριθ. 2913/92 του Συμβουλίου, της 12ης Οκτωβρίου 1992, περί θεσπίσεως κοινοτικού τελωνειακού κώδικα(10), όπως τροποποιήθηκε τελευταία από τον κανονισμό (ΕΚ) αριθ. 955/1999(11), προβλέπει, στο άρθρο 82, την τελωνειακή επιτήρηση για εμπορεύματα που τίθενται σε ελεύθερη κυκλοφορία με μειωμένο δασμό, λόγω του ειδικού τους προορισμού· ότι, ενδείκνυται τα εισαγόμενα ζώα να υποβάλλονται σε έλεγχο μη σφαγής, για ορισμένη περίοδο· ότι για να εξασφαλισθεί αυτή η μη σφαγή, πρέπει να ζητείται η σύσταση εγγύησης, η οποία καλύπτει τη διαφορά μεταξύ των δασμών του κοινού δασμολογίου (ΚΔ) και των μειωμένων δασμών που εφαρμόζονται κατά την ημερομηνία θέσης σε ελεύθερη κυκλοφορία των εν λόγω ζώων·
(10) ότι θα πρέπει να καταργηθεί ο κανονισμός (ΕΚ) αριθ. 1012/98 της Επιτροπής, της 14ης Μαΐου 1998, για το άνοιγμα και τον τρόπο διαχείρισης των δασμολογικών ποσοστώσεων εισαγωγής ταύρων, αγελάδων και δαμάλεων, άλλων πλην των προοριζομένων προς σφαγή, ορισμένων αλπικών και ορεσίβιων φυλών(12), όπως τροποποιήθηκε τελευταία από τον κανονισμό (ΕΚ) αριθ. 1143/98(13)·
(11) ότι ο κανονισμός (ΕΚ) αριθ. 1143/98 της Επιτροπής, της 2ας Ιουνίου 1998 για τον καθορισμό των λεπτομερειών εφαρμογής για δασμολογική ποσόστωση αγελάδων και δαμάλεων, άλλων πλην των προοριζομένων για σφαγή, ορισμένων ορεσίβιων φυλών, καταγωγής τρίτων χωρών και για την τροποποίηση του κανονισμού (ΕΚ) αριθ. 1012/98, προβλέπει, στο άρθρο 7 παράγραφοι 2 και 3, για τη διασφάλιση της τήρησης της μη σφαγής, κατά τη διάρκεια ορισμένης προθεσμίας, την ταυτοποίηση των εισαγόμενων ζώων σύμφωνα με τις διατάξεις του κανονισμού (ΕΚ) αριθ. 820/97 του Συμβουλίου, της 21ης Απριλίου 1997, για τη θέσπιση συστήματος αναγνώρισης και καταγραφής των βοοειδών και την επισήμανση του βοείου κρέατος και των προϊόντων με βάση το βόειο κρέας(14), καθώς και την παροχή ορισμένων συμπληρωματικών στοιχείων που αποτελούν μέρος της ταυτοποίησης· ότι, δεδομένου ότι τα εν λόγω στοιχεία είναι υποχρεωτικά, θα πρέπει να διαγραφούν οι σχετικές δύο παράγραφοι·
(12) ότι, για λόγους σαφήνειας, θα πρέπει να τροποποιηθούν οι διατάξεις του άρθρου 2 παράγραφος 1 στοιχείο α) και του άρθρου 8 στοιχείο γ) του κανονισμού (ΕΚ) αριθ. 1143/98·
(13) ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής διαχείρισης βοείου κρέατος,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
1. Ανοίγονται, σε πολυετή βάση, για περιόδους από την 1η Ιουλίου ενός συγκεκριμένου έτους έως την 30ή Ιουνίου του επόμενου έτους, που στο εξής καλούνται "έτη εισαγωγής", οι ακόλουθες δασμολογικές ποσοστώσεις:
>ΘΕΣΗ ΠΙΝΑΚΑ>
2. Για τους σκοπούς του παρόντος κανονισμού, θεωρούνται ως μη προοριζόμενα για σφαγή τα ζώα που αναφέρονται στην παράγραφο 1, εφόσον δεν έχουν σφαγεί εντός προθεσμίας τεσσάρων μηνών από την ημερομηνία αποδοχής της διασάφησης για θέση σε ελεύθερη κυκλοφορία.
Δύνανται ωστόσο να χορηγούνται παρεκκλίσεις σε περιπτώσεις ανωτέρας βίας δεόντως αποδεδειγμένες.
3. Η υπαγωγή στη δασμολογική ποσόστωση με αύξοντα αριθμό 09.0003 εξαρτάται από την προσκόμιση:
- για τους ταύρους: ενός πιστοποιητικού προγόνων,
- για τα θηλυκά ζώα: ενός πιστοποιητικού προγόνων ή πιστοποιητικού εγγραφής στο γενεαλογικό βιβλίο που να πιστοποιεί το καθαρόαιμο της φυλής.
Άρθρο 2
1. Οι δύο ποσότητες των ποσοστώσεων που αναφέρονται στο άρθρο 1 παράγραφος 1 υποδιαιρούνται σε δύο μέρη: το 80 %, δηλαδή 4000 κεφαλές, και το 20 % δηλαδή 1000 κεφαλές, αντίστοιχα:
α) το πρώτο τμήμα κάθε ποσόστωσης, που ισούται με το 80 %, κατανέμεται μεταξύ των εισαγωγέων της Κοινότητας, οι οποίοι μπορούν να αποδείξουν ότι εισήγαγαν ζώα που ανήκουν στις ποσοστώσεις με αύξοντα αριθμό 09.0001 ή/και 09.0003, κατά τη διάρκεια των 36 μηνών που προηγούνται του εν λόγω έτους εισαγωγής.
Εντούτοις, τα κράτη μέλη μπορούν να δεχθούν ως ποσότητα αναφοράς τα δικαιώματα εισαγωγής του προηγούμενου έτους εισαγωγής, τα οποία, ωστόσο, δεν χορηγήθηκαν λόγω διοικητικού σφάλματος που διέπραξε ο αρμόδιος εθνικός οργανισμός·
β) το δεύτερο τμήμα κάθε ποσόστωσης, που ισούται με το 20 %, διατίθεται για τους εισαγωγείς που δύνανται να αποδείξουν ότι εισήγαγαν, κατά τη διάρκεια των δώδεκα μηνών που προηγούνται του εν λόγω έτους εισαγωγής, τουλάχιστον 15 ζώντα ζώα του βοείου είδους που υπάγονται στον κωδικό ΣΟ 0102, από τρίτες χώρες.
Οι εισαγωγείς πρέπει να είναι εγγεγραμμένοι σε εθνικό μητρώο ΦΠΑ.
2. Με βάση τις αιτήσεις για τη χορήγηση δικαιωμάτων εισαγωγής, η κατανομή του πρώτου τμήματος μεταξύ των διαφόρων εισαγωγέων πραγματοποιείται κατ' αναλογία των εισαγωγών τους σε ζώα, που αναφέρονται στην παράγραφο 1 στοιχείο α) πρώτο εδάφιο, κατά τη διάρκεια περιόδου 36 μηνών πριν από το συγκεκριμένο έτος εισαγωγής.
3. Με βάση τις αιτήσεις για τη χορήγηση δικαιωμάτων εισαγωγής, η κατανομή του δευτέρου τμήματος γίνεται ανάλογα με τις ποσότητες για τις οποίες υπέβαλαν αίτηση οι εισαγωγείς που αναφέρονται στην παράγραφο 1 στοιχείο β).
Η αίτηση χορήγησης δικαιωμάτων εισαγωγής:
- πρέπει να αφορά ποσότητα ίση ή ανώτερη των 15 κεφαλών
και - δεν δύναται να αφορά ποσότητα που υπερβαίνει τις 50 κεφαλές.
Στην περίπτωση που η ποσότητα στην αίτηση για τη χορήγηση δικαιωμάτων εισαγωγής υπερβαίνει τις 50 κεφαλές, δεν λαμβάνεται υπόψη παρά μόνον εντός του ορίου της ποσότητας αυτής.
4. Η απόδειξη εισαγωγής παρέχεται αποκλειστικώς με τελωνειακό έγγραφο θέσης σε ελεύθερη κυκλοφορία, δεόντως θεωρημένο από τις τελωνειακές αρχές.
Τα κράτη μέλη δύνανται να αποδεχθούν αντίγραφο του προοαναφερθέντος εγγράφου, δεόντως επικυρωμένο από την εκδούσα αρχή, εάν ο αιτών δύναται να αποδείξει, κατά τρόπο που να ικανοποιεί την αρμόδια αρχή, ότι είναι αδύνατον να λάβει το πρωτότυπο του εγγράφου.
Άρθρο 3
1. Δεν λαμβάνονται υπόψη για την κατανομή δυνάμει του άρθρου 2 παράγραφος 1 στοιχείο α) πρώτο εδάφιο, οι εμπορευόμενοι οι οποίοι, την 1η Ιουνίου πριν από το εν λόγω έτος εισαγωγής, δεν ασκούσαν πλέον καμία δραστηριότητα στον τομέα του βοείου κρέατος.
2. Η εταιρεία που προέρχεται από τη συγχώνευση επιχειρήσεων, καθεμία από τις οποίες έχει δικαιώματα, σύμφωνα με το άρθρο 2 παράγραφος 2, έχει τα ίδια δικαιώματα με τις επιχειρήσεις από τις οποίες προέρχεται.
Άρθρο 4
1. Η αίτηση για τη χορήγηση δικαιώματος εισαγωγής υποβάλλεται μόνο στο κράτος μέλος στο εθνικό μητρώο ΦΠΑ του οποίου είναι εγγεγραμμένος ο αιτών.
2. Δύναται να υποβληθεί μία μόνον αίτηση από τον ίδιο ενδιαφερόμενο· η αίτηση αυτή πρέπει να αφορά αποκλειστικά το ένα ή άλλο τμήμα της ίδιας δασμολογικής ποσόστωσης.
Εάν ένας αιτών υποβάλει περισσότερες από μια αιτήσεις για την ίδια ποσόστωση, δεν γίνεται δεκτή καμία από τις αιτήσεις του που αφορούν την ίδια την εν λόγω ποσόστωση.
3. Για τους σκοπούς της εφαρμογής του άρθρου 2 παράγραφος 1 στοιχεία α) και β), οι εμπορευόμενοι υποβάλλουν στις αρμόδιες αρχές, για κάθε αύξοντα αριθμό ποσόστωσης, την αίτηση χορήγησης δικαιωμάτων εισαγωγής, συνοδευόμενη από την απόδειξη που αναφέρεται στο άρθρο 2 παράγραφος 4, το αργότερο έως τις 15 Ιουνίου πριν από το εν λόγω έτος εισαγωγής.
4. Μετά τον έλεγχο των υποβληθέντων εγγράφων, τα κράτη μέλη ανακοινώνουν στην Επιτροπή, το αργότερο έως τη δέκατη εργάσιμη ημέρα που έπεται εκείνης της λήξης της περιόδου υποβολής των αιτήσεων, για κάθε αύξοντα αριθμό ποσόστωσης:
- όσον αφορά το καθεστώς που αναφέρεται στο άρθρο 2 παράγραφος 1 στοιχείο α) πρώτο εδάφιο, τον κατάλογο των εισαγωγέων που πληρούν τους όρους αποδοχής, με τα ονόματά τους και τις διευθύνσεις τους, καθώς και τον αριθμό των ζώων που έχουν εισαχθεί κατά την περίοδο που αναφέρεται στο άρθρο 2 παράγραφος 2,
- όσον αφορά το καθεστώς που αναφέρεται στο άρθρο 2 παράγραφος 1 στοιχείο β), τον κατάλογο των αιτούντων με τα ονόματά τους και τις διευθύνσεις τους καθώς και τις αιτούμενες ποσότητες.
5. Όλες οι ανακοινώσεις, συμπεριλαμβανομένων των ανακοινώσεων "ουδέν", πραγματοποιούνται με τηλεομοιοτυπία χρησιμοποιώντας, σε περίπτωση που έχουν υποβληθεί αιτήσεις, τα έντυπα που περιλαμβάνονται στα παραρτήματα ΙΙ και ΙΙΙ.
Άρθρο 5
1. Η Επιτροπή αποφασίζει σε ποιο βαθμό μπορεί να δοθεί συνέχεια στις αιτήσεις.
2. Σε ό,τι αφορά τις αιτήσεις που αναφέρονται στο άρθρο 4 παράγραφος 4 δεύτερη περίπτωση, εάν οι ποσότητες τις οποίες αφορούν οι αιτήσεις υπερβαίνουν τις διαθέσιμες, η Επιτροπή καθορίζει ενιαίο ποσοστό μείωσης των αιτούμενων ποσοτήτων.
Εάν από τη μείωση που αναφέρεται στο πρώτο εδάφιο προκύψει ποσότητα μικρότερη των 15 κεφαλών ανά αίτηση, η κατανομή πραγματοποιείται με κλήρωση, ανά παρτίδα 15 κεφαλών, από τα ενδιαφερόμενα κράτη μέλη. Σε περίπτωση που απομένει υπόλοιπη ποσότητα μικρότερη των 15 κεφαλών, η ποσότητα αυτή αποτελεί μία μόνο παρτίδα.
Άρθρο 6
1. Η εισαγωγή των κατανεμηθεισών ποσοτήτων εξαρτάται από την προσκόμιση ενός ή περισσοτέρων πιστοποιητικών εισαγωγής.
2. Η αίτηση έκδοσης πιστοποιητικού εισαγωγής δύναται να υποβληθεί μόνο στην αρμόδια αρχή του κράτους μέλους στο οποίο ο εμπορευόμενος ζήτησε τη χορήγηση δικαιωμάτων εισαγωγής.
3. Μετά τις ανακοινώσεις κατανομής από την Επιτροπή, σύμφωνα με το άρθρο 5 παράγραφος 1, τα πιστοποιητικά εισαγωγής εκδίδονται κατόπιν αιτήσεων και επ' ονόματι των εμπορευομένων για τους οποίους αναγνωρίστηκαν δικαιώματα εισαγωγής.
4. Η διάρκεια ισχύος των εκδιδόμενων πιστοποιητικών είναι 90 ημέρες από την έκδοσή τους κατά την έννοια του άρθρου 21 παράγραφος 1 του κανονισμού (ΕΟΚ) αριθ. 3719/88. Εντούτοις, τα πιστοποιητικά δύνανται να εκδίδονται μόνο από την 1η Ιουλίου του έτους εισαγωγής και η ισχύς τους λήγει το αργότερο την 30ή Ιουνίου.
5. Τα εκδιδόμενα πιστοποιητικά ισχύουν σε ολόκληρη την Κοινότητα.
6. Με την επιφύλαξη των διατάξεων του παρόντος κανονισμού, ισχύουν οι διατάξεις των κανονισμών (ΕΟΚ) αριθ. 3719/88 και (ΕΚ) αριθ. 1445/95.
7. Κατά παρέκκλιση του άρθρου 9 παράγραφος 1 του κανονισμού (ΕΟΚ) αριθ. 3719/88, τα πιστοποιητικά εισαγωγής, που εκδίδονται στο πλαίσιο του παρόντος κανονισμού, δεν είναι μεταβιβάσιμα και δύνανται να παράσχουν δικαίωμα για δασμολογικές ποσοστώσεις μόνον εάν έχουν εκδοθεί επ' ονόματι εκείνων που εμφαίνονται στις διασαφήσεις θέσης σε ελεύθερη κυκλοφορία που τα συνοδεύουν.
8. Το άρθρο 8 παράγραφος 4 του κανονισμού (ΕΟΚ) αριθ. 3719/88 δεν εφαρμόζεται.
Άρθρο 7
1. Ο έλεγχος για τη μη σφαγή των εισαχθέντων ζώων κατά το τετράμηνο που έπεται της ημερομηνίας θέσης σε ελεύθερη κυκλοφορία, διενεργείται σύμφωνα με τις διατάξεις του άρθρου 82 του κανονισμού (ΕΟΚ) αριθ. 2913/92.
2. Για να εξασφαλισθεί η τήρηση της υποχρέωσης της μη σφαγής που αναφέρεται στην παράγραφο 1 και για να εξασφαλισθεί η είσπραξη των δασμών που δεν έχουν εισπραχθεί σε περίπτωση της μη τήρησης της εν λόγω υποχρέωσης, πρέπει να κατατίθεται εγγύηση στις αρμόδιες τελωνειακές αρχές. Το ποσό της εν λόγω εγγύησης είναι ίσο με τη διαφορά μεταξύ των δασμών που καθορίζονται στο κοινό δασμολόγιο και των δασμών που αναφέρονται στο άρθρο 1 παράγραφος 1, οι οποίοι εφαρμόζονται κατά την ημερομηνία θέσης σε ελεύθερη κυκλοφορία των εν λόγω ζώων.
Η εγγύηση αποδεσμεύεται αμέσως εάν παρασχεθεί απόδειξη στις ενδιαφερόμενες τελωνειακές αρχές ότι τα ζώα:
α) δεν εσφάγησαν πριν από τη λήξη της περιόδου των τεσσάρων μηνών από την ημερομηνία της θέσης τους σε ελεύθερη κυκλοφορία,
Άρθρο 8
Η αίτηση έκδοσης πιστοποιητικού και το πιστοποιητικό φέρουν:
α) στη θέση 8 την ένδειξη της χώρας καταγωγής· το πιστοποιητικό υποχρεώνει την εισαγωγή από την αναφερόμενη χώρα·
β) στη θέση 16 τους κωδικούς ΣΟ που εμφαίνονται στο παράρτημα Ι·
γ) στη θέση 20, μία από τις ακόλουθες ενδείξεις:
- Bergrassen (Verordening (EG) Nr. 1081/1999), invoerjaar: ...
Άρθρο 9
1. Οι απαιτήσεις που έχουν αποτελέσει το αντικείμενο της αίτησης για την έκδοση πιστοποιητικού εισαγωγής στις 15 Μαρτίου του έτους εισαγωγής, αποτελούν το αντικείμενο της δεύτερης κατανομής για το ίδιο έτος εισαγωγής, η οποία προορίζεται για τους ενδιαφερόμενους εισαγωγείς οι οποίοι ζήτησαν πιστοποιητικά εισαγωγής για όλες τις ποσότητες τις οποίες εδικαιούντο, χωρίς να λαμβάνονται υπόψη τα δύο διαφορετικά καθεστώτα που αναφέρονται στο άρθρο 2 παράγραφος 1 στοιχεία α) και β).
2. Για το σκοπό αυτό, τα κράτη μέλη ανακοινώνουν στην Επιτροπή, το αργότερο στις 22 Μαρτίου του έτους εισαγωγής, για κάθε αύξοντα αριθμό ποσόστωσης, τις ποσότητες οι οποίες δεν αποτέλεσαν το αντικείμενο αίτησης για την έκδοση πιστοποιητικού εισαγωγής.
3. Η Επιτροπή εκδίδει, το συντομότερο δυνατόν, απόφαση για τις εν λόγω εναπομένουσες ποσότητες.
4. Η αίτηση για τη χορήγηση δικαιωμάτων εισαγωγής, που υποβάλλεται από τον ενδιαφερόμενο εισαγωγέα που αναφέρεται στην παράγραφο 1, πρέπει να αφορά ποσότητα ίση με 15 κεφαλές.
Στην περίπτωση που μια αίτηση υπερβαίνει την εν λόγω ποσότητα, λαμβάνεται υπόψη μόνον εντός του ορίου της εν λόγω ποσότητας.
5. Δύναται να υποβληθεί μία και μόνον αίτηση από τον ίδιο ενδιαφερόμενο.
Εάν ο αιτών υποβάλει περισσότερες από μία αιτήσεις για την ίδια ποσόστωση, δεν γίνεται δεκτή καμία από τις αιτήσεις που αφορούν την εν λόγω ποσόστωση.
6. Οι αιτήσεις για τη χορήγηση δικαιωμάτων εισαγωγής πρέπει να παραλαμβάνονται από τις αρμόδιες αρχές το αργότερο εντός πέντε εργάσιμων ημερών από την έναρξη της ισχύος της απόφασης της Επιτροπής που αναφέρεται στην παράγραφο 3.
7. Τα κράτη μέλη ανακοινώνουν στην Επιτροπή, το αργότερο μέχρι την έβδομη εργάσιμη ημέρα από τη λήξη υποβολής των αιτήσεων, που αναφέρεται στην παράγραφο 6, για κάθε αύξοντα αριθμό της ποσόστωσης, τον κατάλογο των αιτούντων και τις αιτούμενες ποσότητες.
8. Για την εφαρμογή του παρόντος άρθρου, εφαρμόζονται κατ' αναλογία οι διατάξεις των άρθρων 5, 6, 7 και 8.
Άρθρο 10
Καταργείται ο κανονισμός (ΕΚ) αριθ. 1012/98.
Άρθρο 11
Ο κανονισμός (ΕΚ) αριθ. 1143/98 τροποποιείται ως εξής:
1. Στο άρθρο 2 παράγραφος 1 στοιχείο α), το δεύτερο εδάφιο αντικαθίσταται από το ακόλουθο κείμενο: "Τα κράτη μέλη μπορούν να δεχθούν ως ποσότητα αναφοράς δικαιώματα εισαγωγής του προηγουμένου έτους εισαγωγής, τα οποία δεν χορηγήθηκαν λόγω διοικητικού σφάλματος που διέπραξε ο αρμόδιος εθνικός οργανισμός."
2. Στο άρθρο 7, διαγράφονται οι παράγραφοι 2 και 3.
3. Στο άρθρο 8, το στοιχείο γ) αντικαθίσταται από το ακόλουθο κείμενο: "γ) στη θέση 20, μία από τις ακόλουθες ενδείξεις:
- Bjergracer (forordning (EF) nr. 1143/98), importår: ...
- Bergraser (förordning (EG) nr 1143/98), importår: ..."
Άρθρο 12
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 1125/1999 ΤΗΣ ΕΠΙΤΡΟΠΗΣ
της 28ης Μαΐου 1999
για τροποποίηση του κανονισμού (ΕΚ) αριθ. 111/1999 για τη θέσπιση των γενικών λεπτομερειών εφαρμογής του κανονισμού (ΕΚ) αριθ. 2802/98 του Συμβουλίου σχετικά με την εφαρμογή ενός προγράμματος εφοδιασμού της Ρωσικής Ομοσπονδίας σε γεωργικά προϊόντα
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2802/98 του Συμβουλίου, της 17ης Δεκεμβρίου 1998, σχετικά με την εφαρμογή ενός προγράμματος εφοδιασμού της Ρωσικής Ομοσπονδίας σε γεωργικά προϊόντα(1), και ιδίως το άρθρο 4 παράγραφος 2,
Εκτιμώντας: (1) ότι ο κανονισμός (ΕΚ) αριθ. 111/1999 της Επιτροπής(2) θεσπίζει τις γενικές λεπτομέρειες εφαρμογής για την εκτέλεση των προμηθειών στο πλαίσιο του καθεστώτος που θεσπίζεται από τον κανονισμό (ΕΚ) αριθ. 2802/98·
(2) ότι πρέπει να πραγματοποιηθούν ορισμένες τροποποιήσεις αυτών των γενικών λεπτομερειών εφαρμογής, ώστε να ληφθούν υπόψη οι διευθετήσεις τεχνικού χαρακτήρα που έγιναν εντωμεταξύ μεταξύ των αρχών της Ρωσικής Ομοσπονδίας και της Επιτροπής, μετά από τη θέση σε ισχύ του εν λόγω κανονισμού, σχετικά, ιδίως, με τις λεπτομέρειες ανάληψης των προϊόντων από τη δικαιούχο χώρα καθώς και οι διαδικασίες ελέγχου που εφαρμόζει η Επιτροπή για την παρακολούθηση της εκτέλεσης των προμηθειών·
(3) ότι πρέπει να προσαρμοστούν οι διατάξεις σχετικά με τη βεβαίωση συμμόρφωσης των μεταποιημένων προϊόντων από προϊόντα που προέρχονται από αποθέματα παρέμβασης ή συγκεντρώνονται από την κοινοτική αγορά, σε συνάρτηση με την οργάνωση των ελέγχων και να διευκρινιστούν οι λεπτομέρειες ανάληψης του προϊόντος από τον συναλλασσόμενο στον οποίο έχει ανατεθεί η μεταφορά της προμήθειας εκτός της Κοινότητας·
(4) ότι είναι σκόπιμο, για να διευκολυνθεί η συμμετοχή των συναλλασσομένων στους διαγωνισμούς, να καταστούν ελαφρύτεροι ορισμένοι όροι που ετέθησαν αρχικά για την υποβολή των προσφορών και να διευκρινιστούν ορισμένες λεπτομέρειες εκτέλεσης των προμηθειών·
(5) ότι πρέπει να προβλεφθεί η άμεση εφαρμογή των τροποποιήσεων που απορρέουν από τις τεχνικού χαρακτήρα ρυθμίσεις που συνήφθησαν με τις ρωσικές αρχές στον τομέα της ανάληψης των προϊόντων, καθώς και όσον αφορά ορισμένες διατάξεις ελέγχου κατά την παραλαβή των προϊόντων ή σχετικά με την αποδέσμευση των εγγυήσεων υπέρ των συναλλασσομένων·
(6) ότι τα μέτρα που προβλέπονται στον παρόντα κανονισμό είναι σύμφωνα με τις γνώμες όλων των σχετικών επιτροπών διαχείρισης,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΚ) αριθ. 111/1999 τροποποιείται ως εξής:
5. Στο άρθρο 5 παράγραφος 1, στοιχείο στ), καταργείται το κείμενο του σημείου 4.
8. Στο άρθρο 5 παράγραφος 1, στοιχείο ζ), καταργείται το κείμενο του σημείου 4.
9. Στο άρθρο 5 παράγραφος 1, στοιχείο θ), οι όροι "σύμφωνα με το παράρτημα ΙΙΙ" αντικαθίσταται από τους όρους "σύμφωνα με το παράρτημα IV".
14. Στο άρθρο 6, καταργείται η παράγραφος 5.
Η παραλαβή του εμπορεύματος μπορεί να πραγματοποιηθεί μόλις ο οργανισμός παρέμβασης λάβει την απόδειξη ότι έχει συσταθεί η εγγύηση προμήθειας, σύμφωνα με την παράγραφο 4."
1. Για τις προμήθεις που αφορούν την παρασκευή λευκασμένου ρυζιού και τη συγκέντρωση χοιρείου κρέατος από την κοινοτική αγορά, ο ανάδοχος λαμβάνει, ένα κατ' αποκοπή ποσό 0,45 ευρώ ανά τόνο (καθαρού βάρους) και ανά ημέρα για το ρύζι, 0,90 ευρώ ανά τόνο (καθαρού βάρους) ανά ημέρα για το χοίρειο κρέας, που απαιτείται για την κάλυψη όλων των εξόδων (στάθμευσης, ασφάλειας, φύλαξης, εγγυήσεων, κ.λπ.) στην περίπτωση κατά την οποία η παραλαβή από τον μεταφορέα δεν μπορεί να πραγματοποιηθεί εντός της προβλεπόμενης προθεσμίας, για λόγους που δεν δύναται να του καταλογισθούν.
2. Για την προμήθεια που προβλέπεται στο άρθρο 2 παράγραφος 1 στοιχείο α), το πιστοποιητικό παραλαβής εκδίδεται από τον οργανισμό παρέμβασης εντός προθεσμίας τριών εργάσιμων ημερών από το τέλος των εργασιών παραλαβής του συνόλου των αποθηκευμένων ποσοτήτων σε μία αποθήκη που αναφέρεται στον κανονισμό που αφορά τη συγκεκριμένη προμήθεια. Ο οργανισμός παρέμβασης αναλαμβάνει τα έξοδα που συνεπάγεται η καθυστερημένη έκδοση του πιστοποιητικού, τα οποία καθορίζονται με την εφαρμογή ενός επιτοκίου ίσου προς το επιτόκιο αναφοράς που αναφέρεται στο παράρτημα VII, το οποίο εφαρμόζεται στο σχετικό κράτος μέλος την τελευταία ημέρα υποβολής των προσφορών, προσαυξημένου κατά 1,5 μονάδα."
17. Στο άρθρο 9 παράγραφος 1, το κείμενο του τελευταίου εδαφίου αντικαθίσταται από το ακόλουθο κείμενο: "Για μια προμήθεια που αφορά την παρασκευή λευκασμένου ρυζιού και τη συγκέντρωση χοιρείου κρέατος από την κοινοτική αγορά, το πιστοποιητικό παραλαβής που συντάσσεται σύμφωνα με το παράρτημα V και υπογράφεται από τον οργανισμό που είναι επιφορτισμένος με τον έλεγχο, κατά τη διεξαγωγή του εν λόγω ελέγχου βεβαιώνει τη συμμόρφωση του προϊόντος με τις προδιαγραφές που καθορίζονται για την προμήθεια."
1. Η αίτηση πληρωμής για την προμήθεια υποβάλλεται στον οργανισμό παρέμβασης που αναφέρεται στο άρθρο 4, εντός δύο μηνών από τη λήξη της προθεσμίας που καθορίζεται για την προμήθεια, στην προκύρυξη του διαγωνισμού. Πλην περιπτώσεως ανωτέρας βίας, σε περίπτωση μη τήρησης της διάταξης αυτής, το ποσό της πληρωμής μειώνεται κατά 10 % για τον πρώτο μήνα καθυστέρησης. Εφαρμόζεται μείωση κατά 5 % για κάθε επιπλέον μήνα καθυστέρησης.
2. Η αίτηση πληρωμής συνοδεύεται από τα ακόλουθα δικαιολογητικά:
α) σε περίπτωση εφαρμογής του άρθρου 2 παράγραφος 1 στοιχείο β),
- από αντίγραφο των εγγράφων μεταφοράς,
- από το πρωτότυπο του πιστοποιητικού παραλαβής, το οποίο έχει εκδοθεί από τον οργανισμό ελέγχου που ορίζεται από την Επιτροπή και έχει υπογραφεί από τον αντιπρόσωπο της δικαιούχου χώρας που αναφέρεται στο παράρτημα του κανονισμού σχετικά με την προκήρυξη του διαγωνισμού για την προμήθεια. Το έγγραφο αυτό συντάσσεται σύμφωνα με το παράρτημα Ι,
- από τη βεβαίωση καταλληλότητας στο στάδιο παράδοσης που αναφέρεται στο άρθρο 9 παράγραφος 7,
- ανάλογα με την περίπτωση, από αντίγραφο του πιστοποιητικού εξαγωγής, όταν δεν απαιτείται πιστοποιητικό εξαγωγής σε εφαρμογή της κανονιστικής ρύθμισης της κοινής οργάνωσης αγοράς.
β) σε περίπτωση εφαρμογής του άρθρου 2 παράγραφος 1 στοιχείο α), εκτός των εγγράφων που αναφέρονται στο στοιχείο α), η αίτηση συνοδεύεται και από το έγγραφο ελέγχου που αναφέρεται στο άρθρο 14 παράγραφος 2.
3. Για την προμήθεια που αναφέρεται στο άρθρο 2 παράγραφος 1 στοιχεία α) και β), η πληρωμή της προσφοράς γίνεται με την ποσότητα που αναφέραται στο πιστοποιητικό παραλαβής, το οποίο έχει εκδοθεί από τον οργανισμό ελέγχου που ορίζεται από την Επιτροπή και έχει υπογραφεί από τον αντιπρόσωπο της δικαιούχου χώρας που αναφέρεται στο παράρτημα του κανονισμού για το άνοιγμα του διαγωνισμού για προμήθεια. Το έγγραφο αυτό συντάσσεται σύμφωνα με το παράρτημα Ι.
4. Για την προμήθεια που αναφέρεται στο άρθρο 2 παράγραφος 2, η ποσότητα του προϊόντος της παρέμβασης που έχει κατακυρωθεί τίθεται στη διάθεση του αναδόχου, όταν αυτός προσκομίσει το αποδεικτικό σύστασης της εγγύησης που γίνεται κατ' εφαρμογή του άρθρου 7 παράγραφος 2.
5. Για την προμήθεια που αναφέρεται στο άρθρο 2 παράγραφος 3, η πληρωμή της προσφοράς του αναδόχου συγκέντρωσης προϊόντος γίνεται αφού προσκομισθεί το πιστοποιητικό παραλαβής, το οποίο συντάσσεται σύμφωνα με το παράρτημα V, και εκδίδεται από τον μεταφορέα και υπογράφεται από τον επιφορτισμένο με τον έλεγχο οργανισμό που αναφέρεται στο άρθρο 9 παράγραφος 1, μετά την πλήρη φόρτωση της παρτίδας.
6. Εάν η παραλαβή στο στάδιο της παράδοσης από τον αντιπρόσωπο της δικαιούχου χώρας καθυστερήσει για λόγους που δεν καταλογίζονται στον ανάδοχο, τα συμπληρωματικά έξοδα στα οποία υποβλήθηκε ο ανάδοχος επιστρέφονται από την δικαιούχο χώρα μετά από εξέταση των δικαιολογητικών εγγράφων.
"3. Όταν σημειώνονται καθυστερήσεις στο στάδιο που καθορίζεται για την προμήθεια η εγγύηση προμήθειας καταπίπτει, για το μέρος που αντιστοιχεί στις ποσότητες που δεν παρελήφθησαν ή παραδόθηκαν εκπρόθεσμα, μέχρι ποσού 0,75 ευρώ ανά τόνο και ανά ημέρα καθυστέρησης. Από την ενδέκατη ημέρα καθυστέρησης, το ποσό που δεσμεύεται αυξάνεται σε 1 ευρώ ανά τόνο για κάθε επιπλέον ημέρα. Οι διατάξεις αυτές εφαρμόζονται όταν οι λόγοι της καθυστέρησης στην παραλαβή ή στην παράδοση καταλογίζονται στον ανάδοχο."
24. Στο άρθρο 13, προστίθεται το ακόλουθο κείμενο: "Η εγγύηση προκαταβολής αποδεσμεύεται εφόσον έχουν εκπληρωθεί οι όροι που καθορίζονται για πληρωμή του υπολοίπου της προμήθειας σε εφαρμογή του άρθρου 10."
3. Εφόσον η εξαγωγή του προϊόντος υπόκειται στην προσκόμιση μιας αίτησης πιστοποιητικού εξαγωγής, η ααίτηση αυτή συνοδεύεται από την απόδειξη ότι ο αιτών είναι ανάδοχος μιας προμήθειας σε εφαρμογή του κανονισμού (ΕΚ) αριθ. 2802/98. Η απόδειξη αυτή συνιστάται με ένα αντίγραφο της απόφασης ανάθεσης της προμήθειας που αναφέρεται στο άρθρο 6 παράγραφος 3.
Το πιστοποιητικό εξαγωγής εκδίδεται μόνον εφόσον προσκομισθεί η απόδειξη ότι η εγγύηση προμήθειας έχει συσταθεί σύμφωνα με το άρθρο 7. Η σύσταση αυτής της εγγύησης ισοδυναμεί με σύσταση της σχετικής με το πιστοποιητικό εγγύησης. Κατά παρέκκλιση του τίτλου ΙΙΙ, μέρος 4, του κανονισμού (ΕΟΚ) αριθ. 3719/88, η εγγύηση αυτή αποδεσμεύεται υπό τους όρους που ορίζονται στο άρθρο 12 παράγραφος 2."
26. Το παράρτημα ΙΙ αντικαθίσταται από το παράρτημα Α του παρόντος κανονισμού.
28. Το παράρτημα Β του παρόντος κανονισμού παρεμβάλλεται ως παράρτημα VII.
Άρθρο 2
Ο παρών κανονισμός αρχίζει να ισχύει την επόμενη ημέρα της δημοσίευσής του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 1245/1999 ΤΗΣ ΕΠΙΤΡΟΠΗΣ
της 16ης Ιουνίου 1999
για την άδεια χρησιμοποιήσεως νέων πρόσθετων υλών για τη διατροφή των ζώων
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 70/524/ΕΟΚ του Συμβουλίου, της 23ης Νοεμβρίου 1970, περί των πρόσθετων υλών στη διατροφή των ζώων(1), όπως τροποποιήθηκε τελευταία από τον κανονισμό (ΕΚ) αριθ. 866/1999(2), και ιδίως τα άρθρα 3 και 9ι, Εκτιμώντας:
(1) ότι η οδηγία 70/524/ΕΟΚ προβλέπει ότι μπορεί να δοθεί άδεια για χρήσεις νέων πρόσθετων υλών λαμβάνοντας υπόψη την πρόοδο των επιστημονικών και τεχνικών γνώσεων·
(2) ότι μια νέα πρόσθετη ύλη, ο "Natrolite-phonolite", που ανήκει στην ομάδα "Συνδετικά, αντιπηκτικά και θρομβωτικά μέσα", δοκιμάστηκε σε μεγάλη κλίμακα σε ορισμένα κράτη μέλη· ότι μετά από τις μελέτες που πραγματοποιήθηκαν, φαίνεται ότι πρέπει να επιτραπεί αυτό το νέο προσθετικό·
(3) ότι ένα νέο προσθετικό ο "Κλινοπτιλόλιθος ηφαιστειακής προέλευσης" που ανήκει στην ομάδα "Συνδετικά, αντιπηκτικά και θρομβωτικά μέσα" δοκιμάστηκε με επιτυχία σε ορισμένα κράτη μέλη· ότι αυτό το νέο προσθετικό πρέπει να επιτραπεί προσωρινά·
(4) ότι η προσωρινή άδεια των νέων προσθετικών ή των χρήσεων νέων προσθετικών μπορεί να δοθεί εάν, στο επίπεδο που επιτρέπεται στις ζωοτροφές, δεν έχουν δυσμενείς επιπτώσεις επί της ανθρώπινης ή ζωικής υγείας ή επί του περιβάλλοντος ή δεν προκαλούν ζημιές στον καταναλωτή αλλοιώνοντας τα χαρακτηριστικά του ζωικού προϊόντος, εάν η παρουσία τους στις ζωοτροφές μπορεί να ελεγχθεί και εάν είναι ορθολογικό να σκεφθούμε, δεδομένων των διαθέσιμων αποτελεσμάτων, ότι έχουν ευνοϊκή επίδραση επί των χαρακτηριστικών των ζωοτροφών ή επί της ζωικής προστασίας όταν ενσωματώνονται στις τροφές αυτές·
(5) ότι η προσωρινή άδεια για το "Natrolite-phonolite" έληξε την 21η Απριλίου 1999· ότι για νόμιμη ασφάλεια πρέπει να προβλεφθεί η αναδρομική ισχύς του κανονισμού αυτού·
(6) ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής διαχείρισης ζωοτροφών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο "Natrolite-phonolite", που ανήκει στην ομάδα "Συνδετικά, αντιπηκτικά και θρομβωτικά μέσα", πρέπει να επιτρέπει σύμφωνα με την οδηγία 70/524/ΕΟΚ ως πρόσθετο Ε 566 στις ζωοτροφές, με τους όρους που προβλέπονται στο παράρτημα Ι του παρόντος κανονισμού.
Άρθρο 2
Ο "Κλινοπτιλόλιθος ηφαιστειακής προέλευσης", που ανήκει στην ομάδα "Συνδετικά, αντιπηκτικά και θρομβωτικά μέσα", μπορεί να επιτραπεί, σύμφωνα με την οδηγία 70/524/ΕΟΚ ως πρόσθετο αριθ. 3 στις ζωοτροφές με τους όρους που προβλέπονται στο παράρτημα ΙΙ του παρόντος κανονισμού.
Άρθρο 3
Ο παρών κανονισμός αρχίζει να ισχύει την ημέρα της δημοσίευσής του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 1258/1999 ΤΟΥ ΣΥΜΒΟΥΛΙΟΥ
της 17ης Μαΐου 1999
περί χρηματοδοτήσεως της κοινής γεωργικής πολιτικής
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 37,
την πρόταση της Επιτροπής(1),
τη γνώμη του Ευρωπαϊκού Κοινοβουλίου(2),
τη γνώμη της Οικονομικής και Κοινωνικής Επιτροπής(3),
τη γνώμη του Ελεγκτικού Συνεδρίου(4), Εκτιμώντας:
(1) ότι, με τον κανονισμό αριθ. 25 περί χρηματοδοτήσεως της κοινής γεωργικής πολιτικής(5), το Συμβούλιο ίδρυσε το Ευρωπαϊκό Γεωργικό Ταμείο Προσανατολισμού και Εγγυήσεων (ΕΓΤΠΕ), καλούμενο στο εξής "Ταμείο", που αποτελεί μέρος του γενικού προϋπολογισμού των Ευρωπαϊκών Κοινοτήτων· ότι ο εν λόγω κανονισμός προβλέπει τις αρχές που πρέπει να εφαρμόζονται για τη χρηματοδότηση της κοινής γεωργικής πολιτικής·
(2) ότι, στο στάδιο της ενιαίας αγοράς, δεδομένου ότι τα συστήματα τιμών είναι ενοποιημένα και η γεωργική πολιτική είναι κοινοτική πολιτική, οι οικονομικές συνέπειες που προκύπτουν βαρύνουν την Κοινότητα· ότι, σύμφωνα με την αρχή αυτή, όπως αναφέρεται στο άρθρο 2 παράγραφος 2 του κανονισμού αριθ. 25, οι επιστροφές κατά την εξαγωγή προς τρίτες χώρες, οι παρεμβάσεις που προορίζονται για τη σταθεροποίηση των γεωργικών αγορών, τα μέτρα αγροτικής ανάπτυξης, τα ειδικά κτηνιατρικά μέτρα, όπως ορίζονται στην απόφαση 90/424/ΕΟΚ του Συμβουλίου, της 26ης Ιουνίου 1990, σχετικά με ορισμένες δαπάνες στον κτηνιατρικό τομέα(6), τα μέτρα ενημέρωσης για την κοινή γεωργική πολιτική, καθώς και ορισμένες δράσεις αξιολόγησης χρηματοδοτούνται από το τμήμα Εγγυήσεων του Ταμείου προκειμένου να επιτευχθούν οι στόχοι του άρθρου 33 παράγραφος 1 της συνθήκης·
(3) ότι το τμήμα Προσανατολισμού του Ταμείου θα πρέπει να χρηματοδοτεί τις δαπάνες για ορισμένες δράσεις αγροτικής ανάπτυξης σε αναπτυξιακά καθυστερημένες περιφέρειες, καθώς και για την κοινοτική πρωτοβουλία για την αγροτική ανάπτυξη·
(4) ότι η διοίκηση του Ταμείου έχει ανατεθεί στην Επιτροπή και ότι προβλέπεται στενή συνεργασία μεταξύ των κρατών μελών και αυτής στο πλαίσιο της επιτροπής του Ευρωπαϊκού Γεωργικού Ταμείου Προσανατολισμού και Εγγυήσεων·
(5) ότι η ευθύνη για τον έλεγχο των δαπανών του τμήματος Εγγυήσεων του Ταμείου, εμπίπτει, καταρχήν, στην αρμοδιότητα των κρατών μελών, τα οποία ορίζουν τις υπηρεσίες και τους οργανισμούς που είναι αρμόδιοι για την πληρωμή των δαπανών· ότι τα κράτη μέλη οφείλουν να αναλάβουν πλήρως και ουσιαστικά την εν λόγω ευθύνη· ότι η Επιτροπή, η οποία είναι αρμόδια για την εκτέλεση του κοινοτικού προϋπολογισμού οφείλει να επαληθεύει τις συνθήκες υπό τις οποίες έχουν πραγματοποιηθεί οι πληρωμές και έλεγχοι· ότι η Επιτροπή μπορεί να χρηματοδοτεί δαπάνες μόνον εάν οι συνθήκες αυτές παρέχουν όλα τα απαιτούμενα εχέγγυα συμφωνίας προς τους κοινοτικούς κανόνες· ότι, στα πλαίσια ενός αποκεντρωμένου συστήματος διαχείρισης των κοινοτικών δαπανών, η Επιτροπή, ως το αρμόδιο όργανο για τη χρηματοδότηση, δικαιούται και είναι σε θέση να διενεργεί όλους τους ελέγχους στη διαχείριση των δαπανών που θεωρεί αναγκαίους και να υπάρχει πλήρης και ουσιαστική διαφάνεια και αμοιβαία βοήθεια μεταξύ των κρατών μελών και της Επιτροπής·
(6) ότι, κατά την εκκαθάριση των λογαριασμών, η Επιτροπή είναι σε θέση να καθορίζει, εντός ευλόγου χρονικού διαστήματος, τη συνολική δαπάνη προς εγγραφή στο γενικό λογαριασμό του τμήματος Εγγυήσεων, μόνον εάν διαθέτει ικανοποιητικά εχέγγυα ότι οι εθνικοί έλεγχοι είναι επαρκείς και διαφανείς και ότι οι οργανισμοί πληρωμών έχουν εξακριβώσει τη νομιμότητα και την κανονικότητα των αιτήσεων πληρωμών που εκτελούν· ότι, ως εκ τούτου, κρίνεται σκόπιμη η έγκριση των οργανισμών πληρωμών από τα κράτη μέλη· ότι, για να εξασφαλιστεί η συνοχή των κανόνων που απαιτούνται στα κράτη μέλη για την εν λόγω έγκριση, η Επιτροπή δίνει κατευθυντήριες οδηγίες για τα εφαρμοστέα κριτήρια· ότι, για το σκοπό αυτό, κρίνεται σκόπιμο να προβλεφθεί ότι θα χρηματοδοτούνται μόνον οι δαπάνες που πραγματοποιούνται από τους εγκεκριμένους από τα κράτη μέλη οργανισμούς πληρωμών· ότι, επιπλέον, για να εξασφαλισθεί η διαφάνεια των εθνικών ελέγχων, κυρίως όσον αφορά τις διαδικασίες εντολής εκκαθάρισης και πληρωμής, απαιτείται ενδεχομένως περιορισμός του αριθμού των υπηρεσιών και οργανισμών στους οποίους ανατίθενται οι αρμοδιότητες αυτές, λαμβανομένων υπόψη των συνταγματικών διατάξεων κάθε κράτους μέλους·
(7) ότι η αποκεντρωμένη διαχείριση των κοινοτικών ταμείων, η οποία αποτελεί κυρίως συνέπεια της μεταρρύθμισης της κοινής γεωργικής πολιτικής, απαιτεί τον καθορισμό περισσότερων του ενός οργανισμών πληρωμών· ότι, κατά συνέπεια, εάν ένα κράτος μέλος εγκρίνει περισσότερους του ενός οργανισμούς πληρωμών, πρέπει να προβλέπει έναν μόνο, όργανο για την προώθηση της εναρμόνισης της διαχείρισης των ταμείων, την εξασφάλιση της σύνδεσης μεταξύ της Επιτροπής και των διαφόρων εγκεκριμένων οργανισμών πληρωμών και την διάθεση, σε σύντομο χρονικό διάστημα, στην Επιτροπή των στοιχείων που ζητεί και τα οποία αφορούν τις ενέργειες των διάφορων οργανισμών πληρωμών·
(8) ότι τα κράτη μέλη πρέπει να συγκεντρώνουν χρηματικούς πόρους σε συνάρτηση με τις ανάγκες των οργανισμών πληρωμών, ενώ η Επιτροπή καταβάλλει τις προκαταβολές έναντι του καταλογισμού των δαπανών που πραγματοποιούνται από τους οργανισμούς πληρωμών· ότι, στο πλαίσιο των δράσεων για την αγροτική ανάπτυξη, πρέπει να προβλέπονται πραγματικές προκαταβολές για την υλοποίηση προγραμμάτων· ότι ο χειρισμός αυτών των προκαταβολών πρέπει να γίνεται σύμφωνα με τους δημοσιονομικούς μηχανισμούς που ισχύουν για προκαταβολές έναντι του καταλογισμού δαπανών που πραγματοποιούνται εντός περιόδου αναφοράς·
(9) ότι θα πρέπει να θεσπισθούν δύο τύποι αποφάσεων, ένας που θα αφορά την εκκαθάριση των λογαριασμών του τμήματος Εγγυήσεων του Ταμείου, και ένας άλλος για τον καθορισμό των συνεπειών, συμπεριλαμβανομένων των δημοσιονομικών διορθώσεων, που έχουν τα αποτελέσματα των ελέγχων συμφωνίας των δαπανών προς τις κοινοτικές διατάξεις·
(10) ότι οι έλεγχοι συμφωνίας και οι προκύπτουσες αποφάσεις για την εκκαθάριση λογαριασμών δεν θα συνδέονται πλέον με την εκτέλεση του προϋπολογισμού ενός συγκεκριμένου οικονομικού έτους· ότι είναι αναγκαίο να καθοριστεί η μέγιστη περίοδος, την οποία θα αφορούν οι συνέπειες που έχουν τα αποτελέσματα των ελέγχων συμφωνίας· ότι, ωστόσο, ο πολυετής χαρακτήρας των δράσεων για την αγροτική ανάπτυξη δεν επιτρέπει την εφαρμογή αυτής της μεγίστης περιόδου·
(11) ότι πρέπει να ληφθούν μέτρα για την πρόληψη και δίωξη κάθε παρατυπίας και για την ανάκτηση των απωλεσθέντων ποσών από τέτοιες παρατυπίες ή αμέλειες· ότι πρέπει να καθορισθεί η οικονομική ευθύνη αυτών των παρατυπιών ή αμελειών·
(12) ότι οι δαπάνες της Κοινότητας πρέπει να αποτελούν αντικείμενο επισταμένων ελέγχων· ότι, συμπληρωματικά προς τους ελέγχους που ενεργούν τα κράτη μέλη με δική τους πρωτοβουλία και που παραμένουν ουσιώδεις, θα πρέπει να προβλεφθούν έλεγχοι από τους υπαλλήλους της Επιτροπής, καθώς και η ευχέρεια της Επιτροπής να ζητά την βοήθεια των κρατών μελών για τους ελέγχους αυτούς·
(13) ότι πρέπει, κατά συνέπεια, να χρησιμοποιηθεί στο μέγιστο βαθμό η μηχανογράφηση για την επεξεργασία των πληροφοριών που διαβιβάζονται στην Επιτροπή· ότι η Επιτροπή, κατά τη διεξαγωγή των ελέγχων της, πρέπει να έχει δυνατότητα πλήρους και άμεσης πρόσβασης στα σχετικά με τις δαπάνες στοιχεία, τα οποία περιέχονται τόσο σε έγγραφα όσο και σε μηχανογραφημένα αρχεία·
(14) ότι η ευρύτητα της κοινοτικής χρηματοδότησης καθιστά αναγκαία την τακτική ενημέρωση του Ευρωπαϊκού Κοινοβουλίου και του Συμβουλίου υπό μορφή δημοσιονομικών εκθέσεων·
(15) ότι, προκειμένου να απλουστευθεί η δημοσιονομική διαχείριση, είναι ευκταίο η δημοσιονομική περίοδος του Ταμείου να προσεγγίσει περισσότερο στο οικονομικό έτος όπως ορίζεται από το άρθρο 272 παράγραφος 1 της συνθήκης· ότι, για το σκοπό αυτό, θα πρέπει να υπάρχει σαφής εικόνα των πόρων οι οποίοι είναι διαθέσιμοι κατά το τέλος του οικείου οικονομικού έτους· ότι, κατά συνέπεια, θα πρέπει να προβλεφθεί η παροχή στην Επιτροπή των απαιτουμένων εξουσιών για την προσαρμογή της δημοσιονομικής περιόδου του Ταμείου όταν παραμένουν διαθέσιμοι επαρκείς πόροι του προϋπολογισμού·
(16) ότι ο κανονισμός (ΕΟΚ) αριθ. 729/70 του Συμβουλίου, της 21ης Απριλίου 1970, περί χρηματοδοτήσεως της κοινής γεωργικής πολιτικής(7) τροποποιήθηκε πολλές φορές και σε σημαντική έκταση· ότι, λόγω των νέων τροποποιήσεων που επιφέρονται στον εν λόγω κανονισμό, ενδείκνυται, για λόγους σαφήνειας, η αναμόρφωση των εν λόγω διατάξεων,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Περιλαμβάνει δύο τμήματα:
- το τμήμα, Εγγυήσεων,
- το τμήμα Προσανατολισμού.
2. Το τμήμα Εγγυήσεων χρηματοδοτεί:
α) τις επιστροφές κατά την εξαγωγή προς τρίτες χώρες·
β) τις παρεμβάσεις για τη σταθεροποίηση των γεωργικών αγορών·
γ) τις δράσεις για την αγροτική ανάπτυξη που δεν περιλαμβάνονται στα προγράμματα του στόχου 1, πλην της κοινοτικής πρωτοβουλίας για την αγροτική ανάπτυξη·
δ) η χρηματοδοτική συμμετοχή της Κοινότητας σε ειδικά κτηνιατρικά μέτρα, σε μέτρα ελέγχου στον κτηνιατρικό τομέα και σε προγράμματα εξάλειψης και επίβλεψης των ζωονόσων (κτηνιατρικά μέτρα), καθώς και σε φυτοϋγειονομικά μέτρα·
ε) τα μέτρα ενημέρωσης για την κοινή γεωργική πολιτική και ορισμένες δράσεις αξιολόγησης των μέτρων που χρηματοδοτούνται από το Τμήμα Εγγυήσεων του Ταμείου.
3. Το τμήμα Προσανατολισμού χρηματοδοτεί μέτρα για την αγροτική ανάπτυξη που δεν καλύπτονται από την παράγραφο 2 στοιχείο γ).
4. Δεν βαρύνουν το Ταμείο οι δαπάνες διοικητικών εξόδων και προσωπικού, τις οποίες αναλαμβάνουν τα κράτη μέλη και οι δικαιούχοι της συνδρομής του Ταμείου.
Άρθρο 2
1. Οι επιστροφές κατά την εξαγωγή προς τρίτες χώρες, που χορηγούνται σύμφωνα με τους κοινοτικούς κανόνες στο πλαίσιο της κοινής οργάνωσης των γεωργικών αγορών, χρηματοδοτούνται δυνάμει του άρθρου 1 παράγραφος 2 στοιχείο α).
2. Οι παρεμβάσεις που προορίζονται για τη σταθεροποίηση των γεωργικών αγορών και οι οποίες αναλαμβάνονται σύμφωνα με τους κοινοτικούς κανόνες στο πλαίσιο της κοινής οργάνωσης των γεωργικών αγορών, χρηματοδοτούνται δυνάμει του άρθρου 1 παράγραφος 2 στοιχείο β).
3. Το Συμβούλιο, με ειδική πλειοψηφία, μετά από πρόταση της Επιτροπής, θεσπίζει, εάν χρειαστεί, τη διαδικασία χρηματοδότησης των μέτρων που αναφέρονται στις παραγράφους 1 και 2.
Άρθρο 3
1. Τα μέτρα για την αγροτική ανάπτυξη που δεν περιλαμβάνονται στα προγράμματα του στόχου 1 και που αναλαμβάνονται σύμφωνα με τους κοινοτικούς κανόνες, χρηματοδοτούνται δυνάμει του άρθρου 1 παράγραφος 2 στοιχείο γ).
2. Τα κτηνιατρικά και φυτοϋγειονομικά μέτρα που αναλαμβάνονται σύμφωνα με τους κοινοτικούς κανόνες, χρηματοδοτούνται δυνάμει του άρθρου 1 παράγραφος 2 στοιχείο δ).
3. Τα μέτρα ενημέρωσης και αξιολόγησης που αναλαμβάνονται σύμφωνα με τους κοινοτικούς κανόνες, χρηματοδοτούνται δυνάμει του άρθρου 1 παράγραφος 2 στοιχείο ε).
4. Οι λεπτομέρειες εφαρμογής του παρόντος άρθρου απφασίζονται με τη διαδικασία του άρθρου 13.
Άρθρο 4
1. Κάθε κράτος μέλος γνωστοποιεί στην Επιτροπή:
α) λεπτομέρειες σχετικά με τις υπηρεσίες και τους οργανισμούς που εγκρίνονται για την πληρωμή των δαπανών οι οποίες αναφέρονται στα άρθρα 2 και 3, οι οποίοι στο εξής καλούνται "οργανισμοί πληρωμών"·
β) σε περίπτωση που εγκρίνονται περισσότεροι του ενός οργανισμοί πληρωμών, την υπηρεσία ή τον οργανισμό στον οποίο αναθέτει, αφενός, τη συγκέντρωση των πληροφοριών που τίθενται στη διάθεση της Επιτροπής και τη διαβίβασή τους σε αυτήν, και, αφετέρου, την προώθηση της εναρμονισμένης εφαρμογής των κοινοτικών κανόνων, που καλείται στο εξής "οργανισμός συντονισμού".
2. Οι οργανισμοί πληρωμών είναι υπηρεσίες ή οργανισμοί των κρατών μελών, που παρέχουν, για τις πληρωμές που υπάγονται στην αρμοδιότητά τους, επαρκή εχέγγυα ότι:
α) ελέγχεται η επιλεξιμότητα των αιτήσεων και η συμφωνία τους προς τους κοινοτικούς κανόνες πριν από την εντολή πληρωμής·
β) καταχωρίζονται ορθά και πλήρως στα λογιστικά βιβλία οι εκτελούμενες πληρωμές και
γ) τα απαιτούμενα έγγραφα προσκομίζονται εμπροθέσμως και με τη μορφή που προβλέπεται από τους κοινοτικούς κανόνες.
3. Οι οργανισμοί πληρωμών πρέπει να έχουν στη διάθεσή τους τα δικαιολογητικά έγγραφα των πραγματοποιούμενων πληρωμών και τα έγγραφα τα σχετικά με τη διεξαγωγή των επιβεβλημένων διοικητικών και υλικών ελέγχων. Εφόσον τα έγγραφα αυτά φυλάσσονται στους επιφορτισμένους με την έγκριση των δαπανών οργανισμούς, αυτοί οφείλουν να διαβιβάζουν στον οργανισμό πληρωμών εκθέσεις σχετικά με τον αριθμό και το περιεχόμενο των διεξαχθέντων ελέγχων και με τα μέτρα που ελήφθησαν κατόπιν των πορισμάτων των ελέγχων.
4. Μόνον οι δαπάνες που πραγματοποιούν οι εγκεκριμένοι οργανισμοί πληρωμών μπορούν να αποτελέσουν αντικείμενο κοινοτικής χρηματοδότησης.
5. Κάθε κράτος μέλος περιορίζει, αναλόγως των συνταγματικών του διατάξεων και της θεσμικής οργανωτικής δομής του, τον αριθμό των εγκεκριμένων οργανισμών πληρωμών του στον ελάχιστο αριθμό που εξασφαλίζει την πραγματοποίηση των δαπανών των άρθρων 2 και 3 υπό ικανοποιητικές διοικητικές και λογιστικές συνθήκες.
6. Κάθε κράτος μέλος κοινοποιεί στην Επιτροπή τα ακόλουθα στοιχεία σχετικά με τους οργανισμούς πληρωμών:
α) την επωνυμία και το καταστατικό τους·
β) τις διοικητικές και λογιστικές συνθήκες, καθώς και τις συνθήκες εσωτερικού ελέγχου υπό τις οποίες πραγματοποιούνται οι πληρωμές που αφορούν την εφαρμογή των κοινοτικών κανόνων στο πλαίσιο της κοινής γεωργικής πολιτικής·
γ) την πράξη έγκρισης.
Η Επιτροπή ενημερώνεται αμέσως για κάθε επερχόμενη μεταβολή.
7. Όταν ένας ή περισσότεροι όροι έγκρισης δεν πληρούνται ή έπαυσαν να πληρούνται από εγκεκριμένο οργανισμό πληρωμών, η έγκριση αίρεται εκτός εάν ο οργανισμός πληρωμών προέβη, εντός προθεσμίας που καθορίζεται ανάλογα με τη σοβαρότητα του προβλήματος, στις απαιτούμενες προσαρμογές. Το οικείο κράτος μέλος ενημερώνει σχετικά την Επιτροπή.
8. Οι λεπτομέρειες εφαρμογής του παρόντος άρθρου αποφασίζονται με τη διαδικασία του άρθρου 13.
Άρθρο 5
1. Η Επιτροπή θέτει στη διάθεση των κρατών μελών, υπό μορφή προκαταβολών έναντι του καταλογισμού δαπανών πραγματοποιούμενων κατά τη διάρκεια μιας περιόδου αναφοράς, τις πιστώσεις που απαιτούνται για την κάλυψη των δαπανών που αναφέρονται στα άρθρα 2 και 3.
Προκαταβολές για την υλοποίηση προγραμμάτων, στο πλαίσιο των μέτρων για την αγροτική ανάπτυξη που αναφέρονται στο άρθρο 3 παράγραφος 1, μπορούν να χορηγούνται από την Επιτροπή κατά την έγκριση των συγκεκριμένων προγραμμάτων και θεωρούνται δαπάνες οι οποίες πραγματοποιήθηκαν την πρώτη ημέρα του μήνα που έπεται της απόφασης χορήγησης.
2. Μέχρις ότου καταβληθούν οι προαναφερόμενες προκαταβολές έναντι του καταλογισμού των πραγματοποιούμενων δαπανών, τα κράτη μέλη διαθέτουν τους πόρους που είναι αναγκαίοι για την εκτέλεση των δαπανών αυτών ανάλογα με τις ανάγκες των εγκεκριμένων οργανισμών πληρωμών τους.
3. Οι λεπτομέρειες εφαρμογής του παρόντος άρθρου αποφασίζονται με τη διαδικασία του άρθρου 13.
Άρθρο 6
1. Τα κράτη μέλη διαβιβάζουν ανά τακτά διαστήματα στην Επιτροπή τις ακόλουθες πλροφορίες, όσον αφορά τους εγκεκριμένους οργανισμούς συντονισμού, σχετικά με τις πράξεις που χρηματοδοτούνται από το τμήμα Εγγυήσεων του Ταμείου:
α) δηλώσεις δαπανών και κατάσταση προβλέψεων των χρηματοδοτικών αναγκών·
β) ετήσιους λογαριασμούς, συνοδευόμενους από τις πληροφορίες που απαιτούνται για την εκκαθάρισή τους καθώς και βεβαίωση για την πληρότητα, την ακρίβεια και την ειλικρίνεια των λογαριασμών που διαβιβάζονται.
2. Οι λεπτομέρειες εφαρμογής του παρόντος άρθρου, και ιδίως αυτές που αφορούν τις βεβαιώσεις των λογαριασμών που αναφέρονται στην παράγραφο 1 στοιχείο β), αποφασίζονται με τη διαδικασία του άρθρου 13.
Άρθρο 7
1. Η Επιτροπή, μετά από διαβουλεύσεις με την επιτροπή του Ταμείου, εκδίδει τις αποφάσεις των παραγράφων 2, 3 και 4.
2. Η Επιτροπή αποφασίζει μηνιαίες προκαταβολές έναντι του καταλογισμού των δαπανών που πραγματοποιήθηκαν από τους εγκεκριμένους οργανισμούς πληρωμών.
Οι δαπάνες του Οκτωβρίου εντάσσονται στον Οκτώβριο, εφόσον πραγματοποιήθηκαν από την 1η έως τις 15 Οκτωβρίου, και στο Νοέμβριο, εφόσον πραγματοποιήθηκαν από τις 16 έως τις 31 Οκτωβρίου. Οι προκαταβολές καταβάλλονται στο κράτος μέλος το αργότερο την τρίτη εργάσιμη ημέρα του δεύτερου μήνα που έπεται εκείνου κατά τον οποίο πραγματοποιήθηκαν οι δαπάνες.
Είναι δυνατόν να καταβάλλονται συμπληρωματικές προκαταβολές· στην περίπτωση αυτή η επιτροπή του Ταμείου ενημερώνεται κατά την επόμενη διαβούλευση.
3. Η Επιτροπή εκκαθαρίζει τους λογαριασμούς των οργανισμών πληρωμών, πριν από τις 30 Απριλίου του έτους που ακολουθεί το εξεταζόμενο οικονομικό έτος, βάσει των πληροφοριών που αναφέρονται στο άρθρο 6 παράγραφος 1 στοιχείο β).
Η απόφαση εκκαθάρισης των λογαριασμών καλύπτει την πληρότητα, την ακρίβεια και την ειλικρίνεια των λογαριασμών που διαβιβάζονται. Η απόφαση δεν προδικάζει τη λήψη τυχόν μεταγενέστερων αποφάσεων, σύμφωνα με την παράγραφο 4.
4. Η Επιτροπή, σε περίπτωση που διαπιστώσει ότι οι δαπάνες δεν πραγματοποιήθηκαν σύμφωνα με τους κοινοτικούς κανόνες, αποφασίζει την απόρριψη αιτήματος κοινοτικής χρηματοδότησης δαπανών βάσει των άρθρων 2 και 3.
Πριν από οποιαδήποτε απόφαση απόρριψης της χρηματοδότησης, τα αποτελέσματα των εξακριβώσεων της Επιτροπής και οι απαντήσεις του κράτους μέλους κοινοποιούνται εκατέρωθεν γραπτώς, κατόπιν τούτου δε τα δύο μέρη επιχειρούν να έλθουν σε συμφωνία για τη συνέχεια που θα δοθεί.
Σε περίπτωση που δεν επιτευχθεί συμφωνία, το κράτος μέλος μπορεί να ζητήσει, εντός τεσσάρων μηνών, την έναρξη διαδικασίας για συμβιβασμό των αντίστοιχων θέσεων· τα αποτελέσματα της διαδικασίας αυτής ανακοινώνονται με έκθεση προς την Επιτροπή, η οποία τα εξετάζει, πριν αποφασίσει την απόρριψη της χρηματοδότησης.
Η Επιτροπή υπολογίζει τα προς απόρριψη ποσά λαμβάνοντας υπόψη, ιδίως, την έκταση της διαπιστωθείσας έλλειψης συμμόρφωσης. Η Επιτροπή εκτιμά εν προκειμένω το είδος και τη σοβαρότητα της παράβασης, καθώς και την οικονομική ζημία που υπέστη η Κοινότητα.
Η απόρριψη χρηματοδότησης δεν μπορεί να αφορά:
α) δαπάνες που αναφέρονται στο άρθρο 2 και είναι προγενέστερες του τελευταίου 24μήνου πριν από τη γραπτή ανακοίνωση από την Επιτροπή, στο ενδιαφερόμενο κράτος μέλος, των αποτελεσμάτων αυτών των εξακριβώσεων·
β) δαπάνες για μέτρο ή δράση που αναφέρεται στο άρθρο 3, για το οποίο η τελική πληρωμή πραγματοποιήθηκε πριν από το τελευταίο 24άμηνο πριν από τη γραπτή ανακοίνωση από την Επιτροπή, στο ενδιαφερόμενο κράτος μέλος, των αποτελεσμάτων αυτών των εξακριβώσεων.
Εντούτοις, το πέμπτο εδάφιο δεν εφαρμόζεται στις δημοσιονομικές συνέπειες που προκύπτουν:
α) από περιστατικά παρατυπιών κατά την έννοια του άρθρου 8 παράγραφος 2·
β) από εθνικές ενισχύσεις ή από παραβάσεις για τις οποίες έχουν κινηθεί οι διαδικασίες των άρθρων 88 και 226 της συνθήκης.
5. Οι λεπτομέρειες εφαρμογής του παρόντος άρθρου αποφασίζονται με τη διαδικασία του άρθρου 13. Οι λεπτομέρειες αυτές αφορούν, ιδιώς, τον χειρισμό των προκαταβολών που αναφέρονται στο άρθρο 5 παράγραφος 1 δεύτερο εδάφιο, δυνάμει των παραγράφων 2, 3 και 4 του παρόντος άρθρου, καθώς και τις διαδικασίες των αποφάσεων που αναφέρονται στις εν λόγω παραγράφους 2, 3 και 4.
Άρθρο 8
1. Τα κράτη μέλη λαμβάνουν, σύμφωνα με τις νομοθετικές, κανονιστικές και διοικητικές τους διατάξεις, τα αναγκαία μέτρα προκειμένου:
α) να βεβαιώνονται για την πραγματικότητα και την κανονικότητα των χρηματοδοτούμενων από το Ταμείο πράξεων·
β) να προλαμβάνουν και να διώκουν τις παρατυπίες·
γ) να ανακτούν τα απωλεσθέντα λόγω παρατυπιών ή αμελειών ποσά.
Τα κράτη μέλη ενημερώνουν την Επιτροπή για τα ληφθέντα προς το σκοπό αυτό μέτρα, και ιδίως για την πορεία των διοικητικών και δικαστικών διαδικασιών.
2. Σε περίπτωση μη πλήρους ανάκτησης, οι οικονομικές συνέπειες των παρατυπιών ή αμελειών αναλαμβάνονται από την Κοινότητα, εκτός εκείνων που οφείλονται σε παρατυπίες ή αμέλειες καταλογιστέες σε διοικητικές αρχές ή άλλους φορείς των κρατών μελών.
Τα ανακτηθέντα ποσά καταβάλλονται στους εγκεκριμένους οργανισμούς πληρωμών οι οποίοι τα αφαιρούν από τις χρηματοδοτούμενες από το Ταμείο δαπάνες. Οι τόκοι από ανακτώμενα ή καταβληθέντα με καθυστέρηση ποσά καταβάλλονται στο Ταμείο.
3. Το Συμβούλιο, με ειδική πλειοψηφία, κατόπιν προτάσεως της Επιτροπής θεσπίζει τους γενικούς κανόνες εφαρμογής του παρόντος άρθρου.
Άρθρο 9
1. Τα κράτη μέλη θέτουν στη διάθεση της Επιτροπής κάθε πληροφορία αναγκαία για την καλή λειτουργία του Ταμείου και λαμβάνουν κάθε μέτρο που δύναται να διευκολύνει τους ελέγχους τους οποίους η Επιτροπή θεωρεί χρήσιμο να ενεργήσει στο πλαίσιο της διαχείρισης της κοινοτικής χρηματοδότησης, συμπεριλαμβανομένων των επιτοπίων ελέγχων.
Τα κράτη μέλη γνωστοποιούν στην Επιτροπή τις νομοθετικές, κανονιστικές και διοικητικές διατάξεις που θέσπισαν για την εφαρμογή των κοινοτικών νομοθετικών πράξεων οι οποίες έχουν σχέση με την κοινή γεωργική πολιτική, εφόσον οι πράξεις αυτές έχουν οικονομική επίπτωση για το Ταμείο.
2. Με την επιφύλαξη των ελέγχων που πραγματοποιούν τα κράτη μέλη, σύμφωνα με τις εθνικές νομοθετικές, κανονιστικές και διοικητικές διατάξεις, των διατάξεων του άρθρου 248 της συνθήκης, καθώς και οποιουδήποτε ελέγχου ο οποίος διοργανώνεται βάσει του άρθρου 279 στοιχείο γ) της συνθήκης, οι υπάλληλοι στους οποίους η Επιτροπή αναθέτει τους επιτόπιους ελέγχους, έχουν πρόσβαση σε βιβλία και σε άλλα έγγραφα, συμπεριλαμβανομένων των στοιχείων που καταρτίστηκαν ή φυλάσσονται σε ηλεκτρονική μορφή, σχετικά με τις δαπάνες που χρηματοδοτούνται από το Ταμείο.
Δύνανται ιδίως να ελέγχουν:
α) τη συμμόρφωση της διοικητικής πρακτικής προς τους κοινοτικούς κανόνες·
β) την ύπαρξη των αναγκαίων δικαιολογητικών εγγράφων και τη συμφωνία τους με τις χρηματοδοτούμενες από το Ταμείο πράξεις·
γ) τους όρους υπό τους οποίους διενεργούνται και ελέγχονται οι πράξεις που χρηματοδοτούνται από το Ταμείο.
Η Επιτροπή ειδοποιεί εγκαίρως, προ του ελέγχου, το κράτος μέλος το οποίο ελέγχεται ή στο έδαφος του οποίου διεξάγεται ο έλεγχος αυτός. Υπάλληλοι του ενδιαφερομένου κράτους μέλους δύνανται να μετέχουν στους ελέγχους αυτούς.
Κατόπιν αιτήσεως της Επιτροπής και συμφωνούντος του κράτους μέλους, οι έλεγχοι ή οι έρευνες σχετικά με τις πράξεις που προβλέπονται στον παρόντα κανονισμό, διενεργούνται από τις αρμόδιες αρχές του κράτους μέλους αυτού. Δύνανται να συμμετέχουν και υπάλληλοι της Επιτροπής.
Για αποτελεσματικότερες εξακριβώσεις, η Επιτροπή δύναται, συμφωνούντων των ενδιαφερομένων κρατών μελών, να συμπράττει σε ορισμένους ελέγχους ή έρευνες με τις διοικητικές αρχές αυτών των κρατών μελών.
3. Το Συμβούλιο, με ειδική πλειοψηφία, κατόπιν προτάσεως της Επιτροπής θεσπίζει, εφόσον είναι αναγκαίο, τους γενικούς κανόνες εφαρμογής του παρόντος άρθρου.
Άρθρο 10
Πριν από την 1η Ιουλίου, κάθε έτους, η Επιτροπή υποβάλλει στο Ευρωπαϊκό Κοινοβούλιο και στο Συμβούλιο δημοσιονομική έκθεση για τη διοίκηση του Ταμείου κατά το προηγούμενο οικονομικό έτος και ιδίως για την κατάσταση των πόρων και τη φύση των δαπανών του και για τους όρους υλοποίησης της κοινοτικής χρηματοδότησης.
Άρθρο 11
Η Επιτροπή του Ευρωπαϊκού Γεωργικού Ταμείου Προσανατολισμού και Εγγυήσεων (καλούμενη στο εξής "επιτροπή του Ταμείου") επικουρεί την Επιτροπή στη διοίκηση του Ταμείου, υπό τους όρους που αναφέρονται στα άρθρα 12 έως 15.
Άρθρο 12
Η επιτροπή του Ταμείου αποτελείται από αντιπροσώπους των κρατών μελών και της Επιτροπής. Κάθε κράτος μέλος αντιπροσωπεύεται στην επιτροπή του Ταμείου από, το πολύ, πέντε υπαλλήλους. Της επιτροπής του Ταμείου προεδρεύει αντιπρόσωπος της Επιτροπής.
Άρθρο 13
1. Στην περίπτωση που γίνεται αναφορά στη διαδικασία που καθορίζεται στο παρόν άρθρο, η επιτροπή του Ταμείου συγκαλείται από τον πρόεδρό της, είτε με δική του πρωτοβουλία, είτε με αίτηση του αντιπροσώπου κράτους μέλους.
2. Ο αντιπρόσωπος της Επιτροπής υποβάλλει στην επιτροπή σχέδιο των μέτρων που πρέπει να ληφθούν. Η επιτροπή διατυπώνει τη γνώμη της για το σχέδιο αυτό μέσα σε προθεσμία που μπορεί να ορίσει ο πρόεδρος ανάλογα με τον επείγοντα χαρακτήρα του θέματος. Αποφασίζει με την πλειοψηφία που προβλέπεται στο άρθρο 205 παράγραφος 2 της συνθήκης για την έκδοση των αποφάσεων που καλείται να λάβει το Συμβούλιο βάσει προτάσεως της Επιτροπής. Κατά την ψηφοφορία στην επιτροπή, οι ψήφοι των αντιπροσώπων των κρατών μελών σταθμίζονται σύμφωνα με το προαναφερόμενο άρθρο. Ο πρόεδρος δεν λαμβάνει μέρος στη ψηφοφορία.
3. α) Η Επιτροπή θεσπίζει μέτρα τα οποία εφαρμόζονται αμέσως.
β) Εάν όμως τα μέτρα αυτά δεν είναι σύμφωνα με τη γνώμη που διατύπωσε η επιτροπή, ανακοινώνονται αμέσως από την Επιτροπή στο Συμβούλιο. Στην περίπτωση αυτή:
- η Επιτροπή μπορεί να αναβάλει επί ένα μήνα το πολύ, από την ημερομηνία της ανακοίνωσης αυτής, την εφαρμογή των μέτρων τα οποία αποφάσισε,
- το Συμβούλιο, με ειδική πλειοψηφία, μπορεί να λάβει διαφορετική απόφαση εντός της προθεσμίας που αναφέρεται στην πρώτη παύλα.
Άρθρο 14
1. Η γνώμη της επιτροπής του Ταμείου ζητείται:
α) στις περιπτώσεις που προβλέπεται τούτο·
β) για την εκτίμηση των πιστώσεων του Ταμείου που πρέπει να εγγραφούν στην κατάσταση προβλέψεων της Επιτροπής για το επόμενο οικονομικό έτος, και, ενδεχομένως, στις συμπληρωματικές καταστάσεις προβλέψεων·
γ) για τα σχέδια εκθέσεων που αφορούν το Ταμείο τα οποία υποβάλλονται στο Συμβούλιο.
2. Η επιτροπή του Ταμείου δύναται να εξετάζει κάθε άλλο θέμα που τίθεται από τον πρόεδρό της είτε με πρωτοβουλία του, είτε μετά από αίτηση του αντιπροσώπου κράτους μέλους.
Ενημερώνεται τακτικά για τις δραστηριότητες του Ταμείου.
Άρθρο 15
Ο πρόεδρος συγκαλεί τις συνεδριάσεις της επιτροπής του Ταμείου.
Χρέη γραμματείας της επιτροπής του Ταμείου ασκούν οι υπηρεσίες της Επιτροπής.
Η επιτροπή του Ταμείου καταρτίζει τον εσωτερικό της κανονισμό.
Άρθρο 16
1. Ο κανονισμός (ΕΟΚ) αριθ. 729/70 καταργείται.
2. Οι αναφορές στον καταργούμενο κανονισμό θεωρούνται ότι γίνονται στον παρόντα κανονισμό και διαβιβάζονται σύμφωνα με τον πίνακα αντιστοιχίας που εμφαίνεται στο παράρτημα.
Άρθρο 17
Το άρθρο 15 τρίτο εδάφιο και το άρθρο 40 της απόφασης 90/424/ΕΟΚ του Συμβουλίου διαγράφονται.
Άρθρο 18
Τα μέτρα που απαιτούνται για να διευκολυνθεί η μετάβαση από τις ρυθμίσεις που προβλέπονται στον κανονισμό (ΕΟΚ) αριθ. 729/70 σε αυτές του παρόντος κανονισμού αποφασίζονται με τη διαδικασία του άρθρου 13.
Άρθρο 19
Η Επιτροπή μπορεί να απαλείψει την πρώτη φράση του άρθρου 7 παράγραφος 2 δεύτερο εδάφιο σύμφωνα με τη διαδικασία του άρθρου 13 εφόσον οι πόροι του προϋπολογισμού που χορηγούνται στο Τμήμα Εγγυήσεων του Ταμείου, οι οποίοι είναι διαθέσιμοι κατά το τέλος ενός συγκεκριμένου οικονομικού έτους, επιτρέπουν στο Ταμείο να χρηματοδοτήσει τις πρόσθετες δαπάνες που προκύπτουν από αυτή την απαλοιφή για το εν λόγω οικονομικό έτος. Εφόσον η Επιτροπή κάνει χρήση αυτής της δυνατότητας, σύμφωνα με την ίδια διαδικασία μπορεί να αναβάλει την ημερομηνία έναρξης των χρονικών περιόδων πληρωμής των μέτρων, που αρχίζουν να τρέχουν από 16 έως 31 Οκτωβρίου, για την 1η Νοεμβρίου.
Άρθρο 20
Ο παρών κανονισμός αρχίζει να ισχύει την εβδόμη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 1636/1999 ΤΗΣ ΕΠΙΤΡΟΠΗΣ
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 70/524/ΕΟΚ του Συμβουλίου, της 23ης Νοεμβρίου 1970, περί των προσθέτων υλών στη διατροφή των ζώων(1), όπως τροποποιήθηκε τελευταία από τον κανονισμό (ΕΚ) αριθ. 1411/1999 της Επιτροπής(2), και ιδίως τα άρθρα 3 και 9ι, Εκτιμώντας:
(1) ότι η οδηγία 70/524/ΕΟΚ προβλέπει τη δυνατότητα να επιτραπούν νέες πρόσθετες ύλες ή νέες χρήσεις προσθέτων υλών, λαμβάνοντας υπόψη την εξέλιξη των επιστημονικών και τεχνικών γνώσεων·
(2) ότι η οδηγία 93/113/ΕΚ του Συμβουλίου της 14ης Δεκεμβρίου 1993, σχετικά με τη χρησιμοποίηση και την εμπορία των ενζύμων, των μικροοργανισμών και των παρασκευασμάτων τους στις ζωοτροφές(3), όπως τροποποιήθηκε τελευταία από την οδηγία 97/40/ΕΚ(4), κατά παρέκκλιση της οδηγίας 70/524/ΕΟΚ, επέτρεψε στα κράτη μέλη να εγκρίνουν προσωρινά τη χρησιμοποίηση και την εμπορία των ενζύμων, των μικροοργανισμών και των παρασκευασμάτων τους·
(3) ότι δύναται να χορηγηθεί προσωρινή έγκριση νέων προσθέτων υλών και νέων χρήσεων των προσθέτων υλών εάν, στα επιτρεπόμενα για τις ζωοτροφές επίπεδα, δεν έχει δυσμενείς επιπτώσεις για την υγεία του ανθρώπου ή των ζώων ή για το περιβάλλον ούτε βλάπτει τον καταναλωτή αλλοιώνοντας τα χαρακτηριστικά των κτηνοτροφικών προϊόντων, εάν είναι δυνατόν να ελεγχθεί η παρουσία τους στις ζωοτροφές, και εάν ευλόγως μπορούμε να υποθέσουμε ότι, βάσει των διαθέσιμων αποτελεσμάτων, έχει ευνοϊκές επιπτώσεις στα χαρακτηριστικά των ζωοτροφών αυτών ή στην κτηνοτροφική παραγωγή όταν ενσωματώνεται στις εν λόγω ζωοτροφές·
(4) ότι οι διατάξεις της οδηγίας 89/391/ΕΟΚ του Συμβουλίου, της 12ης Ιουνίου 1989, σχετικά με την εφαρμογή μέτρων για την προώθηση της βελτίωσης της ασφάλειας και της υγείας των εργαζομένων κατά την εργασία(5), και των σχετικών μεμονωμένων οδηγιών, ιδίως της οδηγίας 90/679/ΕΟΚ του Συμβουλίου, της 26ης Νοεμβρίου 1990, για την προστασία των εργαζομένων από κινδύνους που διατρέχουν λόγω της έκθεσής τους σε βιολογικούς παράγοντες κατά την εργασία(6), όπως τροποποιήθηκε τελευταία από την οδηγία 97/65/ΕΟΚ(7), είναι πλήρως εφαρμόσιμες στη χρήση και τον εκ μέρους των εργαζομένων χειρισμό των προσθέτων στις ζωοτροφές υλών·
(5) ότι, κατόπιν εξετάσεως φακέλων οι οποίοι είχαν υποβληθεί από τα κράτη μέλη σύμφωνα με το άρθρο 3 της οδηγίας 93/113/ΕΚ, φαίνεται ότι είναι δυνατόν να εγκριθεί προσωρινά ένας ορισμένος αριθμός παρασκευασμάτων που ανήκουν στις ομάδες των ενζύμων και των μικροοργανισμών·
(6) ότι η επιστημονική επιτροπή ζωοτροφών διετύπωσε ευνοϊκή γνώμη όσον αφορά το αβλαβές των εν λόγω ουσιών·
(7) ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της μόνιμης επιτροπής για τις ζωοτροφές,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Τα παρασκευάσματα που ανήκουν στην ομάδα των "ενζύμων" και τα οποία απαριθμούνται στο παράρτημα Ι του παρόντος κανονισμού μπορούν να εγκριθούν, σύμφωνα με την οδηγία 70/524/ΕΟΚ, ως πρόσθετες ύλες στις ζωοτροφές, υπό τους όρους οι οποίοι καθορίζονται στο εν λόγω παράρτημα.
Άρθρο 2
Τα παρασκευάσματα που ανήκουν στην ομάδα των "μικροοργανισμών" και τα οποία απαριθμούνται στο παράρτημα ΙΙ του παρόντος κανονισμού μπορούν να εγκριθούν, σύμφωνα με την οδηγία 70/524/ΕΟΚ, ως πρόσθετες ύλες στις ζωοτροφές, υπό τους όρους οι οποίοι καθορίζονται στο εν λόγω παράρτημα.
Άρθρο 3
Ο παρών κανονισμός αρχίζει να ισχύει την ημέρα της δημοσίευσής του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 2376/1999 ΤΗΣ ΕΠΙΤΡΟΠΗΣ
της 9ης Νοεμβρίου 1999
για κατάταξη εμπορευμάτων στη συνδυασμένη ονοματολογία
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2658/87 του Συμβουλίου, της 23ης Ιουλίου 1987, για τη δασμολογική και στατιστική ονοματολογία και το κοινό δασμολόγιο(1), όπως τροποποιήθηκε τελευταία από τον κανονισμό (ΕΚ) αριθ. 1835/1999 της Επιτροπής(2), και ιδίως το άρθρο 9,
Εκτιμώντας τα ακόλουθα:
(1) Για να εξασφαλιστεί η ομοιόμορφη εφαρμογή της συνδυασμένης ονοματολογίας που επισυνάπτεται στον προαναφερθέντα κανονισμό, πρέπει να αποφασιστούν οι διατάξεις για την κατάταξη του εμπορεύματος που αναφέρονται στο παράρτημα του παρόντος κανονισμού.
(2) Ο κανονισμός (ΕΟΚ) αριθ. 2658/87 έχει καθορίσει τους γενικούς κανόνες για την ερμηνεία της συνδυασμένης ονοματολογίας. Αυτοί οι κανόνες εφαρμόζονται επίσης σε κάθε άλλη ονοματολογία που την περιλαμβάνει, έστω και εν μέρει ή με την προσθήκη ενδεχομένως υποδιαιρέσεων, η οποία έχει συνταχθεί από ειδικούς κοινοτικούς νομοθετικούς κανόνες ενόψει της εφαρμογής δασμολογικών ή άλλων μέτρων στο πλαίσιο των εμπορικών ανταλλαγών.
(3) Κατ' εφαρμογή των εν λόγω γενικών κανόνων, το εμπόρευμα που περιγράφεται στη στήλη 1 του πίνακα του παραρτήματος του παρόντος κανονισμού πρέπει να καταταγεί στον αντίστοιχο κωδικό ΣΟ που σημειώνεται στη στήλη 2 βάσει των διατάξεων της στήλης 3.
(4) Είναι σκόπιμο, οι δεσμευτικές δασμολογικές πληροφορίες οι οποίες παρέχονται από τις τελωνειακές αρχές των κρατών μελών σχετικά με την κατάταξη των εμπορευμάτων στη συνδυασμένη ονοματολογία και δεν είναι σύμφωνες με το δίκαιο που καθορίζει ο παρών κανονισμός να μπορούν να συνεχίσουν να αποτελούν αντικείμενο επίκλησης από τον κάτοχό τους κατά τη διάρκεια περιόδου τριών μηνών, σύμφωνα με τις διατάξεις του άρθρου 12 παράγραφος 6 του κανονισμού (ΕΟΚ) αριθ. 2913/92 του Συμβουλίου, της 12ης Οκτωβρίου 1992, περί θεσπίσεως κοινοτικού τελωνειακού κώδικα(3), όπως τροποποιήθηκε τελευταία από τον κανονισμό (ΕΚ) αριθ. 955/1999 του Ευρωπαϊκού Κοινοβουλίου και του Συμβουλίου(4)·
(5) ότι τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής τελωνειακού κώδικα,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το εμπόρευμα που περιγράφεται στη στήλη 1 του προσαρτημένου πίνακα κατατάσσεται στη συνδυασμένη ονοματολογία στον αντίστοιχο κωδικό ΣΟ που σημειώνεται στη στήλη 2 του εν λόγω πίνακα.
Άρθρο 2
Οι δεσμευτικές δασμολογικές πληροφορίες που παρέχονται από τις τελωνειακές αρχές των κρατών μελών και δεν είναι σύμφωνες με το δίκαιο που καθορίζει ο παρών κανονισμός μπορούν να συνεχίσουν να αποτελούν αντικείμενο επίκλησης, σύμφωνα με τις διατάξεις του άρθρου 12 παράγραφος 6 του κανονισμού (ΕΟΚ) αριθ. 2913/92, κατά τη διάρκεια περιόδου τριών μηνών.
Άρθρο 3
Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 2562/1999 ΤΗΣ ΕΠΙΤΡΟΠΗΣ
της 3ης Δεκεμβρίου 1999
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 70/524/ΕΟΚ του Συμβουλίου, της 23ης Νοεμβρίου 1970, περί των προσθέτων υλών στη διατροφή των ζώων(1), όπως τροποποιήθηκε τελευταία από τον κανονισμό (ΕΚ) αριθ. 2439/1999 της Επιτροπής(2), και ιδίως το άρθρο 9η παράγραφος 3 στοιχείο β) και το άρθρο 9θ παράγραφος 3 στοιχείο β),
Εκτιμώντας τα ακόλουθα:
(1) επειδή οι κίνδυνοι τους οποίους συνεπάγεται, για την υγεία του ανθρώπου και των ζώων, η κυκλοφορία στην Κοινότητα κακέκτυπων απομιμήσεων πρόσθετων υλών σε ζωοτροφές, με την οδηγία 70/524/ΕΟΚ, όπως τροποποιήθηκε από την οδηγία 96/51/ΕΚ του Συμβουλίου(3), προβλέπεται η σύνδεση της έγκρισης ορισμένων κατηγοριών πρόσθετων υλών με τον υπεύθυνο κυκλοφορίας τους·
(2) συγκεκριμένα, το άρθρο 9η της οδηγίας 70/524/ΕΟΚ προβλέπει την αντικατάσταση των προσωρινών εγκρίσεων προσθέτων υλών που περιελήφθησαν στο παράρτημα Ι μετά τις 31 Δεκεμβρίου 1987, οι οποίες ανήκουν στην ομάδα των αντιβιοτικών και έχουν μεταφερθεί στο κεφάλαιο ΙΙ του παραρτήματος Β, με εγκρίσεις που συνδέονται με τον υπεύθυνο κυκλοφορίας τους για περίοδο δέκα ετών·
(3) συγκεκριμένα, το άρθρο 9θ της οδηγίας 70/524/ΕΟΚ προβλέπει την αντικατάσταση των προσωρινών εγκρίσεων προσθέτων υλών που έχουν περιληφθεί στο παράρτημα ΙΙ πριν από την 1η Απριλίου 1998, οι οποίες ανήκουν στην ομάδα των αντιβιοτικών και έχουν μεταφερθεί στο κεφάλαιο ΙΙΙ του παραρτήματος Β, με προσωρινές εγκρίσεις που συνδέονται με τον υπεύθυνο κυκλοφορίας τους·
(4) οι πρόσθετες ύλες που αναφέρονται στα παραρτήματα του παρόντος κανονισμού αποτέλεσαν αντικείμενο νέων αιτήσεων για έγκριση του υπεύθυνου για τον φάκελο βάσει του οποίου χορηγήθηκαν οι προηγούμενες εγκρίσεις ή από τους διαδόχους τους· οι αιτήσεις που αφορούσαν τις ανωτέρω πρόσθετες ύλες συνοδεύονταν από τις απαιτούμενες μονογραφίες και σημειώσεις ταυτοποίησης·
(5) η σύνδεση της έγκρισης του προσώπου που είναι υπεύθυνο για τη θέση της πρόσθετης ύλης σε κυκλοφορία βασίζεται σε αμιγώς διοικητική διαδικασία και δεν συνεπάγεται εκ νέου αξιολόγηση των πρόσθετων υλών. Μολονότι οι εγκρίσεις βάσει του παρόντος κανονισμού παραχωρούνται για συγκεκριμένο χρονικό διάστημα, επιτρέπεται ανά πάσα στιγμή η ανάκλησή τους σύμφωνα με τα άρθρα 9 στοιχείο ιγ) και 11 της οδηγίας 70/524/ΕΟΚ· οι εγκρίσεις δύνανται να ανακληθούν ειδικότερα με βάση τα ακόλουθα: η επιστημονική ρυθμιστική επιτροπή γνωμοδότησε για την αντίσταση κατά την μικροβίων στις 28 Μαΐου 1999· τώρα διενεργείται επαναξιολόγηση ορισμένων αντιβιοτικών ως πρόσθετων υλών στις ζωοτροφές, βάσει του άρθρου 9ζ της οδηγίας 70/524/ΕΟΚ· το Βασίλειο της Σουηδίας απαγόρευσε τη χρήση, στο έδαφός του, κάθε αντιβιοτικού ως πρόσθετης ύλης στις ζωοτροφές, με βάση το άρθρο 11 της οδηγίας 70/524/ΕΟΚ· επιπλέον, η Επιτροπή εξετάζει τα παρεχόμενα στοιχεία και, ως γενικότερο ζήτημα, κατά πόσο η χρήση των αντιβιοτικών ως προσθέτων στις ζωοτροφές ανταποκρίνεται στις προϋποθέσεις που ορίζει το άρθρο 3α της οδηγίας 70/524/ΕΟΚ για την έγκριση πρόσθετων υλών·
(6) τα μέτρα που προβλέπονται στον παρόντα κανονισμό είναι σύμφωνα με τη γνώμη της μόνιμης επιτροπής ζωοτροφών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Οι προσωρινές εγκρίσεις των προσθέτων υλών που περιλαμβάνονται στο παράρτημα Ι του παρόντος κανονισμού αντικαθίστανται με εγκρίσεις που χορηγούνται στον υπεύθυνο κυκλοφορίας τους, ο οποίος αναφέρεται στη δεύτερη στήλη του παραρτήματος Ι.
Άρθρο 2
Οι προσωρινές εγκρίσεις των προσθέτων υλών που περιλαμβάνονται στο παράρτημα ΙΙ του παρόντος κανονισμού αντικαθίστανται από προσωρινές εγκρίσεις που χορηγούνται στον υπεύθυνο κυκλοφορίας τους, ο οποίος αναφέρεται στη δεύτερη στήλη του παραρτήματος ΙΙ.
Άρθρο 3
Ο παρών κανονισμός αρχίζει να ισχύει την έβδομη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
ΚΑΝΟΝΙΣΜΟΣ (ΕΚ) αριθ. 2654/1999 ΤΗΣ ΕΠΙΤΡΟΠΗΣ
της 16ης Δεκεμβρίου 1999
για την τροποποίηση του κανονισμού (ΕΟΚ) αριθ. 2921/90 περί της χορήγησης ενισχύσεων για το αποκορυφωμένο γάλα το οποίο μεταποιείται για παρασκευή καζεΐνης και καζεϊνικών αλάτων
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 1255/1999 του Συμβουλίου, της 17ης Μαΐου 1999, περί κοινής οργανώσεως αγοράς στον τομέα του γάλακτος και των γαλακτοκομικών προϊόντων(1), και ιδίως το άρθρο 15,
Εκτιμώντας τα ακόλουθα:
(1) ο κανονισμός (ΕΚ) αριθ. 1255/1999 αντικαθιστά, με εφαρμογή από 1ης Ιανουαρίου 2000, τον κανονισμό (ΕΟΚ) αριθ. 804/68 του Συμβουλίου(2), όπως τροποποιήθηκε τελευταία από τον κανονισμό (ΕΚ) αριθ. 1587/1996(3), και, μεταξύ άλλων, τον κανονισμό (ΕΟΚ) αριθ. 987/68 του Συμβουλίου, της 15ης Ιουλίου 1968, περί θεσπίσεως των γενικών κανόνων σχετικά με τη χορήγηση ενισχύσεως για το αποκορυφωμένο γάλα που μεταποιείται σε τυρίνη και τυρινικά άλατα(4), όπως τροποποιήθηκε τελευταία από τον κανονισμό (ΕΟΚ) αριθ. 1435/90(5)· για να ληφθεί υπόψη το νέο καθεστώς, πρέπει να τροποποιηθούν οι διατάξεις του κανονισμού (ΕΟΚ) αριθ. 2921/90 της Επιτροπής, της 10ης Οκτωβρίου 1990, περί της χορήγησης ενισχύσεων για το αποκορυφωμένο γάλα το οποίο μεταποιείται για παρασκευή καζεΐνης και καζεϊνικών αλάτων(6), όπως τροποποιήθηκε τελευταία από τον κανονισμό (ΕΚ) αριθ. 2501/1999(7)· προς τούτο, πρέπει να συμπληρωθεί ο κανονισμός με τους ορισμούς των προϊόντων που αφορά το εν λόγω καθεστώς ενίσχυσης και να διευκρινισθεί σε ποιον οργανισμό ο αιτούμενος την ενίσχυση πρέπει να υποβάλλει την αίτηση του· οι διατάξεις αυτές εφαρμόζονται από την 1η Ιανουαρίου 2000·
(2) η επιτροπή διαχείρισης γάλακτος και γαλακτοκομικών προϊόντων δεν διατύπωσε γνώμη στην προθεσμία που όρισε ο πρόεδρος της,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το άρθρο 1 του κανονισμού (ΕΟΚ) αριθ. 2921/90 τροποποιείται ως εξής:
α) 'αποκορυφωμένο γάλα': το προϊόν της άμελξης μίας ή περισσοτέρων αγελάδων ή αιγών, στο οποίο δεν έχει προστεθεί τίποτε και το οποίο έχει υποστεί μόνο μερική αποκορύφωση, κατά τρόπο ώστε να μειωθεί η περιεκτικότητά του σε λιπαρές ουσίες σε 0,10 % κατ' ανώτατο όριο·
β) 'ακατέργαστη καζεΐνη': το αδιάλυτο στο νερό προϊόν, το οποίο λαμβάνεται από αποκορυφωνένο γάλα με κατακρήμνιση με μικροβιακή οξίνιση ή με τη χρήση οξέων, πυτίας ή άλλων ενζύμων που προκαλούν πήξη του γάλακτος, χωρίς να αποκλείεται η ενδεχόμενη προηγούμενη εφαρμογή ιοντανταλλακτικών μεθόδων και μεθόδων συμπύκνωσης·
γ) 'καζεΐνες': το αδιάλυτο στο νερό προϊόν, το οποίο έχει υποστεί έκπλυση και ξήρανση και λαμβάνεται από ακατέργαστη καζεΐνη ή αποκορυφωμένο γάλα με κατακρήμνιση με μικροβιακή οξίνιση ή με τη χρήση οξέων, πυτίας ή άλλων ενζύμων που προκαλούν πήξη του γάλακτος, χωρίς να αποκλείεται η ενδεχόμενη προηγούμενη εφαρμογή ιοντανταλλακτικών μεθόδων και μεθόδων συμπύκνωσης·
δ) 'καζεϊνικά άλατα': τα προϊόντα που λαμβάνονται με ξήρανση καζεΐνης ή ακατέργαστς καζεΐνης και υποβάλλονται σε κατεργασία με μέσα εξουδετέρωσης."
Άρθρο 2
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος.
ΑΠΟΦΑΣΗ ΤΗΣ ΚΕΝΤΡΙΚΗΣ ΟΜΑΔΑΣ
της 22ας Μαρτίου 1999
σχετικά με τις γενικές αρχές ως προς την αμοιβή των πληροφοριοδοτών και εμπίστων προσώπων
[SCH/C (99) 25]
Τα έμπιστα άτομα και οι πληροφοριοδότες αποτελούν ένα σημαντικό βοηθητικό μέσο για την καταπολέμηση της διασυνοριακής βαριάς εγκληματικότητας, ειδικότερα δε της εγκληματικότητας στον τομέα των ναρκωτικών, εφόσον τα εν λόγω άτομα κατά κανόνα χαίρουν της εμπιστοσύνης των εγκληματιών και έτσι παρέχουν τη δυνατότητα απόκτησης μιας γενικής εικόνας των δραστηριοτήτων των στεγανών εγκληματικών οργανώσεων και των δομών τους.
Η κεντρική ομάδα λαμβάνει γνώση ομοφώνως των μη δεσμευτικών "Γενικών αρχών σχετικά με την αμοιβή των πληροφοριοδοτών και εμπίστων προσώπων" [SCH/Stup (98) 72 rev. 2], με την επιφύλαξη έγκρισης εκ μέρους της εκτελεστικής επιτροπής.
ΑΠΟΦΑΣΗ ΤΗΣ ΕΠΙΤΡΟΠΗΣ
της 21ης Δεκεμβρίου 1999
για την τροποποίηση της απόφασης 93/436/ΕΚ της Επιτροπής για τον καθορισμό των ειδικών όρων εισαγωγής αλιευτικών προϊόντων καταγωγής Χιλής
[κοινοποιηθείσα υπό τον αριθμό Ε(1999) 4749]
(Κείμενο που παρουσιάζει ενδιαφέρον για τον ΕΟΧ)
(2000/61/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 91/493/ΕΟΚ του Συμβουλίου, της 22ας Ιουλίου 1991, περί καθορισμού των υγειονομικών κανόνων οι οποίοι διέπουν την παραγωγή και τη διάθεση στην αγορά των αλιευτικών προϊόντων(1), όπως τροποποιήθηκε τελευταία από την οδηγία 97/79/ΕΚ του Συμβουλίου(2), και ιδίως το άρθρο 11,
(2) οι όροι εισαγωγής δίθυρων μαλακίων, εχινοδέρμων, χιτωνοφόρων και θαλασσίων γαστερόποδων καταγωγής Χιλής καθορίζονται στην απόφαση 96/675/ΕΚ της Επιτροπής(5)·
(3) οι παραπομπές στην νομοθεσία που αναφέρονται στο υπόδειγμα του υγειονομικού πιστοποιητικού το οποίο περιλαμβάνεται στο παράρτημα Α της απόφασης 93/436/ΕΟΚ παρουσιάζουν ορισμένα λάθη και, ως εκ τούτου, είναι αναγκαίο να τροποποιηθεί το εν λόγω υπόδειγμα·
(4) τα μέτρα που προβλέπονται στην παρούσα απόφαση είναι σύμφωνα με τη γνώμη της μόνιμης κτηνιατρικής επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Το παράρτημα Α της απόφασης 93/436/ΕΟΚ αντικαθίσταται από το παράρτημα της παρούσας απόφασης.
Άρθρο 2
Η παρούσα απόφαση απευθύνεται στα κράτη μέλη.
Απόφαση της Επιτροπής
της 9ης Μαρτίου 2000
σχετικά με τη μη καταχώρηση της monolinuron στο παράρτημα Ι της οδηγίας 91/414/ΕΟΚ του Συμβουλίου και την απόσυρση των εγκρίσεων για τα φυτοπροστατευτικά προϊόντα που περιέχουν αυτή τη δραστική ουσία
[κοινοποιηθείσα υπό τον αριθμό Ε(2000) 656]
(Κείμενο που παρουσιάζει ενδιαφέρον για τον ΕΟΧ)
(2000/234/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 91/414/ΕΟΚ του Συμβουλίου, της 15ης Ιουλίου 1991, όσον αφορά τη θέση σε εμπορία φυτοπροστατευτικών προϊόντων(1), όπως τροποποιήθηκε τελευταία από την οδηγία 97/73/ΕΚ της Επιτροπής(2),
τον κανονισμό (ΕΟΚ) αριθ. 3600/92 της Επιτροπής, της 11ης Δεκεμβρίου 1992, για τη θέσπιση λεπτομερών κανόνων για την υλοποίηση του πρώτου σταδίου του προγράμματος εργασίας το οποίο αναφέρεται στο άρθρο 8 παράγραφος 2 της οδηγίας 91/414/ΕΟΚ του Συμβουλίου όσον αφορά τη θέση σε εμπορία φυτοπροστατευτικών προϊόντων(3), όπως τροποποιήθηκε τελευταία από τον κανονισμό (ΕΚ) αριθ. 1199/97(4), και ιδίως το άρθρο 7 παράγραφος 3α στοιχείο β),
Εκτιμώντας τα ακόλουθα:
(1) Στον κανονισμό (ΕΚ) αριθ. 933/94 της Επιτροπής(5), όπως τροποποιήθηκε τελευταία από τον κανονισμό (ΕΚ) αριθ. 2230/95(6), καθορίζονται δραστικές ουσίες που περιέχονται σε φυτοπροστατευτικά προϊόντα, ορίζονται κράτη μέλη εισηγητές για την εφαρμογή του κανονισμού (ΕΟΚ) αριθ. 3600/92, και ορίζονται οι αρμόδιοι για την κοινοποίηση για κάθε δραστική ουσία.
(2) Η monolinuron είναι μία από τις 90 δραστικές ουσίες που καλύπτονται από το πρώτο στάδιο του προγράμματος εργασίας το οποίο προβλέπεται στο άρθρο 8 παράγραφος 2 της οδηγίας 91/414/ΕΟΚ του Συμβουλίου.
(3) Σύμφωνα με το άρθρο 7 παράγραφος 1 στοιχείο γ) του κανονισμού (ΕΟΚ) αριθ. 3600/92, το Ηνωμένο Βασίλειο, με την ιδιότητα του κράτους μέλους που έχει ορισθεί εισηγητής, υπέβαλε στην Επιτροπή, στις 30 Απριλίου 1996, την έκθεση αξιολόγησης σχετικά με την παρασχεθείσα από τους αρμόδιους για την κοινοποίηση πληροφόρηση, σύμφωνα με τις διατάξεις του άρθρου 6 παράγραφος 1 αυτού του κανονισμού.
(4) Η υποβληθείσα έκθεση έχει αναθεωρηθεί από τα κράτη μέλη και την Επιτροπή στο πλαίσιο της μόνιμης φυτοϋγειονομικής επιτροπής. Η εν λόγω αναθεώρηση έχει οριστικοποιηθεί στις 20 Ιουλίου 1999 από την τυποποιημένη έκθεση αναθεώρησης της Επιτροπής για την monolinuron, σύμφωνα με τις διατάξεις του άρθρου 7 παράγραφος 6 του κανονισμού (ΕΟΚ) αριθ. 3600/92.
(5) Από τις αξιολογήσεις προκύπτει ότι η υποβληθείσα πληροφόρηση δεν αποδεικνύει ότι τα περιέχοντα την εν λόγω δραστική ουσία φυτοπροστατευτικά προϊόντα ανταποκρίνονται στις απαιτήσεις του άρθρου 5 παράγραφος 1 στοιχεία α) και β) και του άρθρου 5 παράγραφος 2 στοιχείο β) της οδηγίας 91/414/ΕΟΚ.
(6) Ο μόνος αρμόδιος για την κοινοποίηση πληροφόρησε την Επιτροπή και το κράτος μέλος εισηγητή ότι δεν επιθυμεί πλέον να συμμετάσχει στο πρόγραμμα εργασίας γι' αυτή τη δραστική ουσία. Ως εκ τούτου, δεν θα υποβληθεί η περαιτέρω πληροφόρηση που απαιτείται για την πλήρη συμμόρφωση με τις απαιτήσεις της οδηγίας 91/414/ΕΟΚ.
(7) Ω εκ τούτου, δεν είναι δυνατό να καταχωρηθεί αυτή η δραστική ουσία στο παράρτημα Ι της οδηγίας 91/414/ΕΟΚ.
(8) Σύμφωνα με τις διατάξεις του άρθρου 4 παράγραφος 6 της οδηγίας 91/414/ΕΟΚ, πρέπει να προβλεφθεί μία περιορισμένη περίοδος χάριτος για τη διάθεση, αποθήκευση, διάθεση στην αγορά και χρησιμοποίηση των υφισταμένων αποθεμάτων.
(9) Η παρούσα απόφαση λαμβάνεται με την επιφύλαξη οποιασδήποτε ενέργειας ενδέχεται να αναλάβει η Επιτροπή γι' αυτή τη δραστική ουσία στο πλαίσιο της οδηγίας 79/117/ΕΟΚ του Συμβουλίου(7).
(10) Τα μέτρα που προβλέπονται στην παρούσα απόφαση είναι σύμφωνα με τη γνώμη της μόνιμης φυτοϋγειονομικής επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Η monolinuron δεν καταχωρείται ως δραστική ουσία στο παράρτημα Ι της οδηγίας 91/414/ΕΟΚ.
Άρθρο 2
Τα κράτη μέλη εξασφαλίζουν:
1. ότι οι εγκρίσεις φυτοπροστατευτικών προϊόντων τα οποία περιέχουν την ουσία monolinuron αποσύρονται εντός περιόδου έξι μηνών από την ημερομηνία της παρούσας απόφασης·
2. ότι, από την ημερομηνία κοινοποίησης της παρούσας απόφασης, καμία έγκριση φυτοπροστατευτικού προϊόντος το οποίο περιέχει την ουσία monolinuron δεν πρόκειται να χορηγηθεί ή να ανανεωθεί δυνάμει της παρέκκλισης η οποία προβλέπεται στο άρθρο 8 παράγραφος 2 της οδηγίας 91/414/ΕΟΚ.
Άρθρο 3
Τα κράτη μέλη χορηγούν περίοδο χάριτος για τη διάθεση, αποθήκευση, διάθεση στην αγορά και χρησιμοποίηση των υφισταμένων αποθεμάτων σύμφωνα με τις διατάξεις του άρθρου 4 παράγραφος 6 της οδηγίας 91/414/ΕΟΚ, η οποία είναι κατά το δυνατόν βραχεία και δεν υπερβαίνει τους 18 μήνες από την ημερομηνία κοινοποίησης της παρούσας απόφασης.
Άρθρο 4
David Byrne Μέλος της Επιτροπής (1) ΕΕ L 230 της 19.8.1991, σ. 1.
Απόφαση της Επιτροπής
της 25ης Ιουλίου 2000
για την τροποποίηση του παραρτήματος IV της οδηγίας 90/539/ΕΟΚ του Συμβουλίου σχετικά με τους όρους υγειονομικού ελέγχου που διέπουν τις ενδοκοινοτικές συναλλαγές και τις εισαγωγές πουλερικών και αυγών για επώαση από τρίτες χώρες και περί τροποποιήσεως της απόφασης 96/482/ΕΚ για τον καθορισμό των όρων που αφορούν την υγεία των ζώων και των κτηνιατρικών πιστοποιητικών για την εισαγωγή από τρίτες χώρες πουλερικών και αυγών προς επώαση, άλλων πλην των στρουθιονιδών και των αυγών τους, συμπεριλαμβανομένων μέτρων για την υγεία των ζώων που πρέπει να εφαρμόζονται μετά την εισαγωγή
[κοινοποιηθείσα υπό τον αριθμό Ε(2000) 2261]
(Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 90/539/ΕΟΚ του Συμβουλίου, της 15 Οκτωβρίου 1990, σχετικά με τους όρους υγειονομικού ελέγχου που διέπουν τις ενδοκοινοτικές συναλλαγές και τις εισαγωγές πουλερικών και αυγών για επώαση από τρίτες χώρες(1), όπως τροποποιήθηκε τελευταία από την οδηγία 1999/90/ΕΚ(2), και ιδίως το άρθρο 23 παράγραφος 1, το άρθρο 24, το άρθρο 26 παράγραφος 2, το άρθρο 27α και το άρθρο 34,
την οδηγία 91/496/ΕΟΚ του Συμβουλίου, της 15ης Ιουλίου 1991, για τον καθορισμό των βασικών αρχών σχετικά με την οργάνωση των κτηνιατρικών ελέγχων των ζώων προέλευσης τρίτων χωρών που εισάγονται στην Κοινότητα και περί τροποποίησης των οδηγιών 89/662/ΕΟΚ, 90/425/ΕΟΚ και 90/675/ΕΟΚ(3), όπως τροποποιήθηκε τελευταία από την οδηγία 96/43/ΕΚ(4), και ιδίως το άρθρο 10,
Εκτιμώντας τα ακόλουθα:
(1) Η απόφαση 96/482/ΕΚ της Επιτροπής(5), όπως τροποποιήθηκε τελευταία από την απόφαση 1999/549/ΕΚ(6), καθορίζει τους όρους που αφορούν την υγεία των ζώων και των κτηνιατρικών πιστοποιητικών για την εισαγωγή από τρίτες χώρες πουλερικών και αυγών προς επώαση άλλων πλην των στρουθιονιδών και των αυγών τους συμπεριλαμβανομένων μέτρων για την υγεία των ζώων που πρέπει να εφαρμόζονται μετά την εισαγωγή.
(2) Δεδομένης της εμπειρίας που αποκτήθηκε κατά την εφαρμογή των προβλεπόμενων μέτρων, καθίσταται αναγκαία η τροποποίηση των όρων βάσει των οποίων οι νεοσσοί μίας ημέρας που προέρχονται από αυγά για επώαση τα οποία έχουν εισαχθεί από τρίτες χώρες, διατίθενται στην αγορά εντός της Κοινότητας. Η τροποποίηση αυτή θα επιτρέψει στα κράτη μέλη να αποστέλλουν τους νεοσσούς μίας ημέρας σε εκμεταλλεύσεις που βρίσκονται σε άλλο κράτος μέλος εξασφαλίζοντας ότι πραγματοποιείται η απομόνωση μετά την εισαγωγή.
(3) Συνεπώς είναι αναγκαίο να τροποποιηθεί το υπόδειγμα πιστοποιητικού που αναφέρεται στο παράρτημα IV της οδηγίας 90/539/ΕΟΚ και της απόφασης 96/482/ΕΚ, αναλόγως.
(4) Είναι αναγκαίο η αρμόδια αρχή του κράτους μέλους αποστολής να ενημερώνει την αρμόδια αρχή του τελικού προορισμού των νεοσσών μίας ημέρας μέσω του συστήματος Animo σχετικά με τις υγειονομικές απαιτήσεις για την περίοδο απομόνωσης που πρέπει να εφαρμόζονται στις περιπτώσεις αυτές.
(5) Τα μέτρα που προβλέπονται στην παρούσα απόφαση είναι σύμφωνα με τη γνώμη της μόνιμης κτηνιατρικής επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Το υπόδειγμα 2 του παραρτήματος IV της οδηγίας 90/539/ΕΟΚ αντικαθίσταται από το παράρτημα της παρούσας απόφασης.
Άρθρο 2
Στο άρθρο 3 παράγραφος 1 της απόφασης 96/482/ΕΚ, προστίθεται το ακόλουθο κείμενο:"Εάν οι νεοσσοί μίας ημέρας δεν εκτρέφονται στο ίδιο κράτος μέλος στο οποίο είχαν εισαχθεί τα αυγά για επώαση, μεταφέρονται απευθείας και κρατούνται στην εκμετάλλευση προορισμού που αναφέρεται στο σημείο 9.2 του υποδείγματος 2 του υγειονομικού πιστοποιητικού του παραρτήματος IV της οδηγίας 90/539/ΕΟΚ του Συμβουλίου για περίοδο τουλάχιστον τριών εβδομάδων από την ημέρα επώασης."
Άρθρο 3
Η παρούσα απόφαση εφαρμόζεται στις αποστολές νεοσσών μίας ημέρας που συνοδεύονται από πιστοποιητικό από την 1η Οκτωβρίου 2000.
Άρθρο 4
Η παρούσα απόφαση απευθύνεται στα κράτη μέλη.
Απόφαση της Επιτροπής
της 26ης Ιουλίου 2000
βάσει της οδηγίας 95/46/ΕΚ του Ευρωπαϊκού Κοινοβουλίου και του Συμβουλίου σχετικά με την επάρκεια της προστασίας που παρέχεται από τις αρχές ασφαλούς λιμένα για την προστασία της ιδιωτικής ζωής και τις συναφείς συχνές ερωτήσεις που εκδίδονται από το Υπουργείο Εμπορίου των ΗΠΑ
(2000/520/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 95/46/ΕΚ του Ευρωπαϊκού Κοινοβουλίου και του Συμβουλίου, της 24ης Οκτωβρίου 1995, για την προστασία των φυσικών προσώπων έναντι της επεξεργασίας δεδομένων προσωπικού χαρακτήρα και για την ελεύθερη κυκλοφορία των δεδομένων(1), και ιδίως το άρθρο 25 παράγραφος 6,
Εκτιμώντας τα ακόλουθα:
(1) Σύμφωνα με το άρθρο 25 παράγραφος 1 της οδηγίας 95/46/ΕΚ απαιτείται από τα κράτη μέλη να προβλέπουν ότι η διαβίβαση προς τρίτη χώρα δεδομένων προσωπικού χαρακτήρα επιτρέπεται μόνον εάν η εν λόγω τρίτη χώρα εξασφαλίζει ικανοποιητικό επίπεδο προστασίας και οι νόμοι του κράτους μέλους που εφαρμόζουν άλλες διατάξεις της οδηγίας τηρούνται πριν από τη διαβίβαση.
(2) Η Επιτροπή δύναται να αποφαίνεται ότι μια τρίτη χώρα εξασφαλίζει ικανοποιητικό επίπεδο προστασίας. Στην περίπτωση αυτή επιτρέπεται να διαβιβάζονται τα δεδομένα προσωπικού χαρακτήρα από τα κράτη μέλη, χωρίς να είναι απαραίτητη η παροχή πρόσθετων εγγυήσεων.
(3) Σύμφωνα με την οδηγία 95/46/ΕΚ, το επίπεδο της προστασίας των δεδομένων πρέπει να σταθμίζεται λαμβανομένων υπόψη όλων των περιστάσεων που επηρεάζουν μια διαβίβαση ή μια σειρά διαβιβάσεων δεδομένων τηρουμένων ορισμένων προϋποθέσεων. Η ομάδα προστασίας των προσώπων έναντι της επεξεργασίας δεδομένων προσωπικού χαρακτήρα, που συστάθηκε βάσει της οδηγία, έχει εκδώσει κατευθυντήριες γραμμές(2) σχετικά με τη διενέργεια των εν λόγω αξιολογήσεων(3).
(4) Δεδομένων των διαφορετικών προσεγγίσεων που ακολουθούνται όσον αφορά την προστασία των δεδομένων στις τρίτες χώρες, πρέπει η αξιολόγηση για την επάρκεια της προστασίας και η επιβολή της εφαρμογής κάθε απόφασης, που βασίζεται στο άρθρο 25 παράγραφος 6 της οδηγίας 95/46/ΕΚ, να γίνονται με τρόπο που να μην επιφέρει αυθαίρετες ή αδικαιολόγητες διακρίσεις εις βάρος ή μεταξύ τρίτων χωρών στις οποίες επικρατούν παρόμοιες συνθήκες ούτε να αποτελεί συγκεκαλυμμένο εμπόδιο για τις εμπορικές συναλλαγές, λαμβανομένων υπόψη των σημερινών διεθνών δεσμεύσεων της Κοινότητας.
(5) Το ικανοποιητικό επίπεδο προστασίας για τη διαβίβαση δεδομένων από την Κοινότητα στις Ηνωμένες Πολιτείες, όπως αναγνωρίζεται από την παρούσα απόφαση, πρέπει να επιτυγχάνεται εφόσον οι οργανισμοί συμμορφώνονται με τις αρχές "ασφαλούς λιμένα" για την προστασία της ιδιωτικής ζωής (εφεξής "οι αρχές ασφαλούς λιμένα") και τις συχνά υποβαλλόμενες ερωτήσεις [εφεξής: "συχνές ερωτήσεις" (ΣΕ)], που παρέχουν καθοδήγηση για την εφαρμογή των αρχών ασφαλούς λιμένα, τις οποίες εξέδωσε η κυβέρνηση των Ηνωμένων Πολιτειών στις 21 Ιουλίου 2000. Εξάλλου, οι οργανισμοί πρέπει να δημοσιοποιούν τις πολιτικές που ακολουθούν στον τομέα της προστασίας της ιδιωτικής ζωής και να υπαχθούν είτε στη δικαιοδοσία της Federal Trade Commission ομοσπονδιακή επιτροπής εμπορίου, εφεξής: "FTC"), σύμφωνα με το τμήμα 5 του νόμου Federal Trade Commisison Act [νόμος περί της (ομοσπονδιακής επιτροπής εμπορίου (εφεξής "FTC Act")], που απαγορεύει τις αθέμιτες ή δόλιες ενέργειες ή πρακτικές που επηρεάζουν τις εμπορικές συναλλαγές, είτε στη δικαιοδοσία άλλου νόμιμου φορέα, ο οποίος θα εξασφαλίσει όντως τη συμμόρφωση με τις αρχές ασφαλούς λιμένα, όπως αυτές εφαρμόζονται σύμφωνα με τις συχνές ερωτήσεις.
(6) Οι τομείς ή και οι επεξεργασίες δεδομένων που δεν υπόκεινται στη δικαιοδοσία οποιουδήποτε από τους κρατικούς φορείς των Ηνωμένων Πολιτειών που αναφέρονται στο παράρτημα VII της παρούσας απόφασης δεν εμπίπτουν στο πεδίο εφαρμογής της απόφασης αυτής.
(7) Για να εξασφαλιστεί η κατάλληλη εφαρμογή της παρούσας απόφασης, πρέπει οι οργανισμοί που θα προσχωρήσουν στις αρχές ασφαλούς λιμένα και τις συχνές ερωτήσεις να μπορούν να αναγνωρίζονται από τα ενδιαφερόμενα μέρη, όπως τα πρόσωπα στα οποία αναφέρονται τα δεδομένα, οι εξαγωγείς δεδομένων και οι αρχές προστασίας δεδομένων. Για το σκοπό αυτό, το Υπουργείο Εμπορίου των ΗΠΑ ή ο φορέας που ορίζεται απ' αυτό πρέπει να αναλάβει την τήρηση και τη θέση στη διάθεση του κοινού ενός καταλόγου με τους οργανισμούς που δηλώνουν ότι προσχωρούν στις αρχές ασφαλούς λιμένα, όπως αυτές εφαρμόζονται σύμφωνα με τις συχνές ερωτήσεις, και οι οποίοι εμπίπτουν στη δικαιοδοσία ενός τουλάχιστον από τους κρατικούς φορείς που αναφέρονται στο παράρτημα VII της παρούσας απόφασης.
(8) Προς το συμφέρον της διαφάνειας και προκειμένου να διασφαλιστεί η ικανότητα των αρμόδιων αρχών των κρατών μελών να εξασφαλίζουν την προστασία των ατόμων κατά την επεξεργασία των δεδομένων προσωπικού χαρακτήρα που τα αφορούν, είναι απαραίτητο να διευκρινιστούν στην απόφαση οι εξαιρετικές περιστάσεις κάτω από τις οποίες πρέπει να δικαιολογείται η αναστολή συγκεκριμένων διαβιβάσεων δεδομένων, παρά τη διαπίστωση περί ικανοποιητικού επιπέδου προστασίας.
(9) Ο "ασφαλής λιμένας" που δημιουργείται από τις αρχές και τις συχνές ερωτήσεις ίσως χρειαστεί να αναθεωρηθεί με βάση την εμπειρία που θα αποκτηθεί από τις εξελίξεις που θα σημειωθούν όσον αφορά την προστασία της ιδιωτικής ζωής σε συνθήκες υπό τις οποίες η τεχνολογία καθιστά συνεχώς ευκολότερη τη διαβίβαση και επεξεργασία δεδομένων προσωπικού χαρακτήρα και με βάση εκθέσεις σχετικά με την εφαρμογή από τις υπεύθυνες για την εφαρμογή αρχές.
(10) Η ομάδα προστασίας των προσώπων έναντι της επεξεργασίας δεδομένων προσωπικού χαρακτήρα, που συστάθηκε βάσει του άρθρου 29 της οδηγίας 95/46/ΕΚ έχει διατυπώσει γνωμοδοτήσεις σχετικά με το επίπεδο της προστασίας που παρέχουν οι αρχές ασφαλούς λιμένα στις Ηνωμένες Πολιτείες. Οι γνωμοδοτήσεις αυτές ελήφθησαν υπόψη κατά την εκπόνηση της παρούσας απόφασης(4).
(11) Τα μέτρα που προβλέπονται από την παρούσα απόφαση είναι σύμφωνα με τη γνώμη της επιτροπής που συστάθηκε βάσει του άρθρου 31 της οδηγίας 95/46/ΕΚ,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
1. Για τους σκοπούς του άρθρου 25 παράγραφος 2 της οδηγίας 95/46/ΕΚ, για όλες τις δραστηριότητες που εμπίπτουν στο πεδίο εφαρμογής της οδηγίας, οι "αρχές ασφαλούς λιμένα για την προστασία της ιδιωτικής ζωής" (εφεξής: "οι αρχές ασφαλούς λιμένα"), όπως παρατίθενται στο παράρτημα I της παρούσας απόφασης, που εφαρμόζονται σύμφωνα με την καθοδήγηση που παρέχεται από τις συχνά υποβαλλόμενες ερωτήσεις (εφεξής: "συχνές ερωτήσεις"), που εκδόθηκαν από το Υπουργείο Εμπορίου των ΗΠΑ στις 21 Ιουλίου 2000, όπως παρατίθενται στο παράρτημα II της παρούσας απόφασης, θεωρείται ότι παρέχουν ικανοποιητικό επίπεδο προστασίας για τη διαβίβαση δεδομένων προσωπικού χαρακτήρα από την Κοινότητα σε οργανισμούς εγκατεστημένους στις Ηνωμένες Πολιτείες, λαμβανομένων υπόψη των ακόλουθων εγγράφων, που εκδόθηκαν από το Υπουργείο Εμπορίου των ΗΠΑ:
α) μιας ανασκόπησης της επιβαλλόμενης εφαρμογής των αρχών ασφαλούς λιμένα, όπως παρατίθεται στο παράρτημα III·
β) ενός υπομνήματος σχετικά με την πρόκληση βλάβης λόγω παραβίασης του απορρήτου της ιδιωτικής ζωής και σχετικά με τις ρητές εγκρίσεις που προβλέπονται στο αμερικανικό δίκαιο, όπως παρατίθενται στο παράρτημα IV·
γ) μιας επιστολής από την ομοσπονδιακή επιτροπή εμπορίου, όπως παρατίθεται στο παράρτημα V·
δ) μιας επιστολής από το Υπουργείο Μεταφορών των ΗΠΑ, όπως παρατίθεται στο παράρτημα VI.
2. Για κάθε διαβίβαση δεδομένων πληρούνται οι ακόλουθες προϋποθέσεις:
α) ο οργανισμός που παραλαμβάνει τα δεδομένα έχει δηλώσει σαφώς και δημοσίως τη δέσμευσή του να συμμορφωθεί με τις αρχές ασφαλούς λιμένα, όπως αυτές εφαρμόζονται σύμφωνα με τις συχνές ερωτήσεις και
β) ο οργανισμός υπόκειται στις νόμιμες εξουσίες ενός κρατικού φορέα των Ηνωμένων Πολιτειών όπως αναφέρεται στο παράρτημα VII της παρούσας απόφασης και ο οποίος έχει το δικαίωμα να διερευνά καταγγελίες και να λαμβάνει μέτρα κατά των αθέμιτων και δολίων πρακτικών, καθώς και για την αποζημίωση των θιγομένων ατόμων, ανεξάρτητα από τη χώρα κατοικίας ή την ιθαγένειά τους, σε περίπτωση μη συμμόρφωσης προς τις αρχές ασφαλούς λιμένα, όπως αυτές εφαρμόζονται σύμφωνα με τις συχνές ερωτήσεις.
3. Οι όροι που αναφέρονται στην παράγραφο 2 θεωρείται ότι πληρούνται για κάθε οργανισμό που δηλώνει την προσχώρησή του στις αρχές ασφαλούς λιμένα, όπως αυτές εφαρμόζονται σύμφωνα με τις συχνές ερωτήσεις, από την ημερομηνία κατά την οποία ο οργανισμός αυτός γνωστοποιεί στο Υπουργείο Εμπορίου των ΗΠΑ (ή στον φορέα που έχει οριστεί απ' αυτό) τη δημόσια δέσμευση που αναφέρεται στην παράγραφο 2 στοιχείο α), καθώς και τα στοιχεία του κρατικού φορέα που αναφέρεται στην παράγραφο 2 στοιχείο β).
Άρθρο 2
Η παρούσα απόφαση αφορά μόνο την επάρκεια της προστασίας που παρέχεται στις Ηνωμένες Πολιτείες σύμφωνα με τις αρχές ασφαλούς λιμένα, όπως αυτές εφαρμόζονται σύμφωνα με τις συχνές ερωτήσεις, σε σχέση με την τήρηση των απαιτήσεων του άρθρου 25 παράγραφος 1 της οδηγίας 95/46/ΕΚ και δεν επηρεάζει την εφαρμογή άλλων διατάξεων της εν λόγω οδηγίας που αφορούν την επεξεργασία δεδομένων προσωπικού χαρακτήρα στα κράτη μέλη, συμπεριλαμβανομένου του άρθρου 4 της οδηγίας 95/46/ΕΚ.
Άρθρο 3
1. Με την επιφύλαξη των εξουσιών τους να αναλαμβάνουν δράση προκειμένου να εξασφαλίζουν την τήρηση των εθνικών διατάξεων που εκδίδονται σύμφωνα με διατάξεις διαφορετικές από το άρθρο 25 της οδηγίας 95/46/ΕΚ, οι αρμόδιες αρχές των κρατών μελών δύνανται να ασκούν τις υφιστάμενες εξουσίες τους για να αναστέλλουν τη ροή δεδομένων προς οργανισμό που έχει δηλώσει ότι προσχωρεί στις αρχές ασφαλούς λιμένα, όπως αυτές εφαρμόζονται σύμφωνα με τις συχνές ερωτήσεις, προκειμένου να προστατεύουν τα φυσικά πρόσωπα από την επεξεργασία δεδομένων προσωπικού χαρακτήρα που τα αφορούν, στις ακόλουθες περιπτώσεις:
α) όταν ο κρατικός φορέας των Ηνωμένων Πολιτειών που αναφέρεται στο παράρτημα VII της παρούσας απόφασης ή ένας ανεξάρτητος φορέας προσφυγής, κατά την έννοια του πρώτου εδαφίου της αρχής εφαρμογής, όπως παρατίθεται στο παραρτήματος I της παρούσας απόφασης, κρίνει ότι ο οργανισμός παραβιάζει τις αρχές ασφαλούς λιμένα, όπως αυτές εφαρμόζονται σύμφωνα με τις συχνές ερωτήσεις, ή
β) όταν υπάρχει σοβαρή πιθανότητα παραβίασης των αρχών ασφαλούς λιμένα, όταν υπάρχουν στοιχεία από τα οποία προκύπτει βασίμως ότι ο σχετικός φορέας εφαρμογής δεν λαμβάνει ή δεν θα λάβει κατάλληλα και έγκαιρα μέτρα για τη διευθέτηση του προβλήματος, όταν η συνέχιση της διαβίβασης δεδομένων δημιουργεί άμεσο κίνδυνο πρόκλησης σοβαρής ζημίας στα άτομα τα οποία αφορούν τα δεδομένα, και όταν οι αρμόδιες αρχές του κράτους μέλους κατέβαλαν, υπό τις συγκεκριμένες περιστάσεις, κάθε δυνατή προσπάθεια για να ενημερώσουν σχετικά τον οργανισμό και να του δώσουν τη δυνατότητα να απαντήσει.
Η αναστολή της ροής δεδομένων λήγει αμέσως μόλις εξασφαλιστεί η συμμόρφωση με τις αρχές ασφαλούς λιμένα, όπως αυτές εφαρμόζονται σύμφωνα με τις συχνές ερωτήσεις, και ενημερωθούν σχετικά οι αρμόδιες αρχές στην ΕΕ.
2. Όταν λαμβάνονται μέτρα βάσει της παραγράφου 1, τα κράτη μέλη ενημερώνουν αμελλητί την Επιτροπή.
3. Τα κράτη μέλη και η Επιτροπή ενημερώνονται αμοιβαία για τις περιπτώσεις στις οποίες η δράση των φορέων που είναι υπεύθυνοι για τη συμμόρφωση με τις αρχές ασφαλούς λιμένα, όπως αυτές εφαρμόζονται σύμφωνα με τις συχνές ερωτήσεις στις Ηνωμένες Πολιτείες, αποτυγχάνει να εξασφαλίσει την εν λόγω συμμόρφωση.
4. Αν από τα πληροφοριακά στοιχεία που συλλέγονται βάσει των παραγράφων 1 έως 3 προκύπτει ότι οποιοσδήποτε φορέας που είναι αρμόδιος για τη συμμόρφωση με τις αρχές ασφαλούς λιμένα, όπως αυτές εφαρμόζονται σύμφωνα με τις συχνές ερωτήσεις, στις Ηνωμένες Πολιτείες δεν εκπληρώνει ικανοποιητικά την αποστολή του, η Επιτροπή ενημερώνει σχετικά το Υπουργείο Εμπορίου των ΗΠΑ και, εφόσον χρειάζεται, υποβάλλει σχέδιο μέτρων σύμφωνα με τη διαδικασία που προβλέπεται στο άρθρο 31 της οδηγίας 95/46/ΕΚ, με σκοπό την ακύρωση ή την αναστολή της παρούσας απόφασης ή τον περιορισμό του πεδίου εφαρμογής της.
Άρθρο 4
2. Η Επιτροπή υποβάλλει, εφόσον χρειάζεται, σχέδιο μέτρων σύμφωνα με τη διαδικασία που προβλέπεται στο άρθρο 31 της οδηγίας 95/46/ΕΚ.
Άρθρο 5
Τα κράτη μέλη λαμβάνουν όλα τα απαραίτητα μέτρα για να συμμορφωθούν με την παρούσα απόφαση το αργότερο ενενήντα ημέρες μετά την ημερομηνία κοινοποίησής της στα κράτη μέλη.
Άρθρο 6
Η παρούσα απόφαση απευθύνεται στα κράτη μέλη.
Απόφαση της Επιτροπής
της 6ης Σεπτεμβρίου 2000
με την οποία αναγνωρίζεται, καταρχήν, η πληρότητα των φακέλων που υποβλήθηκαν για λεπτομερή εξέταση ενόψει της ενδεχόμενης καταχώρισης των ουσιών RH-7281 (zoxamide), B-41· E-187 (milbémectine), BAS500F (pyraclostrobine) και AEF130360 (foramsulfurone) στο παράρτημα Ι της οδηγίας 91/414/ΕΟΚ του Συμβουλίου σχετικά με τη διάθεση φυτοπροστατευτικών προϊόντων στην αγορά
[κοινοποιηθείσα υπό τον αριθμό Ε(2000) 2285]
(2000/540/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 91/414/ΕΟΚ του Συμβουλίου, της 15ης Ιουλίου 1991, σχετικά με τη διάθεση φυτοπροστατευτικών προϊόντων στην αγορά(1), όπως τροποποιήθηκε τελευταία από την οδηγία 2000/10/ΕΚ της Επιτροπής(2), και ιδίως το άρθρο 6 παράγραφος 3,
Εκτιμώντας τα ακόλουθα:
(1) Η οδηγία 91/414/ΕΟΚ (στο εξής αποκαλούμενη "οδηγία") προβλέπει την κατάρτιση ενός κοινοτικού καταλόγου δραστικών ουσιών, η χρήση των οποίων επιτρέπεται σε φυτοπροστατευτικά προϊόντα.
(2) Η Rohm and Haas France SA υπέβαλε φάκελο για τη δραστική ουσία RH-7281 (zoxamide) στις αρχές του Ηνωμένου Bασιλείου, στις 2 Ιουνίου 1999, με σκοπό την καταχώριση της ουσίας στο παράρτημα Ι της οδηγίας.
(3) Η Sankyo Company Limited υπέβαλε φάκελο για τη δραστική ουσία B-41· E-187 (milbémectine) στις ολλανδικές αρχές, στις 6 Μαρτίου 2000, με σκοπό την καταχώριση της ουσίας στο παράρτημα Ι της οδηγίας.
(4) Η BASF AG υπέβαλε φάκελο για τη δραστική ουσία ΒΑS500F (pyraclοstrobine) στις γερμανικές αρχές στις 28 Φεβρουαρίου 2000, με σκοπό την καταχώριση της ουσίας στο παράρτημα Ι της οδηγίας.
(5) Η Aventis GmbH υπέβαλε φάκελο για τη δραστική ουσία ΑΕF130360 (foramsulfurone) στις γερμανικές αρχές στις 30 Μαρτίου 2000, με σκοπό την καταχώριση της ουσίας στο παράρτημα Ι της οδηγίας.
(6) Οι εν λόγω αρχές ενημέρωσαν την Επιτροπή σχετικά με τα αποτελέσματα μιας αρχικής εξέτασης του φακέλου για να βεβαιωθούν ότι περιλαμβάνει όλες τις πληροφορίες που προβλέπονται στο παράρτημα ΙΙ και, για τουλάχιστον ένα φυτοπροστατευτικό προϊόν που περιέχει τη σχετική δραστική ουσία, στο παράρτημα ΙΙΙ της οδηγίας. Στη συνέχεια, σύμφωνα με το άρθρο 6, παράγραφος 2, ο αιτών υπέβαλε το φάκελο στην Επιτροπή και στα άλλα κράτη μέλη.
(7) Οι φάκελοι για τις RH-7281 (zoxamide), Β-41· Ε-187 (milbémectine), BAS5OOF (pyraclostrοbine) και AEF 130360 (foramsulfurone) παρεπέμφθησαν στη μόνιμη υγειονομική επιτροπή, στις 31 Μαΐου 2000.
(8) Το άρθρο 6 παράγραφος 3 της οδηγίας απαιτεί επίσημη επιβεβαίωση σε κοινοτικό επίπεδο ότι κάθε φάκελος πληροί τις απαιτήσεις για τις πληροφορίες που καθορίζονται στο παράρτημα ΙΙ και, για τουλάχιστον ένα φυτοπροστατευτικό προϊόν που περιέχει τη σχετική δραστική ουσία, στο παράρτημα ΙΙΙ της οδηγίας.
(9) Η επιβεβαίωση αυτή είναι αναγκαία για να καταστεί δυνατή η λεπτομερής εξέταση του φακέλου και για να μπορέσουν τα κράτη μέλη να χορηγήσουν προσωρινή έγκριση για φυτοπροστατευτικά προϊόντα που περιέχουν τη σχετική δραστική ουσία σύμφωνα με τους όρους που καθορίζονται στο άρθρο 8 παράγραφος 1 της οδηγίας και, ιδίως, τον όρο που αφορά τη λεπτομερή αξιολόγηση της δραστικής ουσίας και του φυτοπροστατευτικού προϊόντος υπό το φως των απαιτήσεων που καθορίζονται από την οδηγία.
(10) Η απόφαση αυτή δεν προδικάζει το ενδεχόμενο να ζητηθούν περαιτέρω στοιχεία ή πληροφορίες από τον αιτούντα, ώστε να διευκρινιστούν ορισμένα σημεία του φακέλου. Το αίτημα, εκ μέρους του κράτους μέλους εισηγητή, για την υποβολή περαιτέρω στοιχείων αναγκαίων προς διευκρίνιση του φακέλου δεν επηρεάζει τη χρονική προθεσμία κατάθεσης της αναφερόμενης στην κατωτέρω αιτιολογική σκέψη 12 έκθεσης.
(11) Τα κράτη μέλη και η Επιτροπή συμφωνούν ότι το Ηνωμένο Βασίλειο θα εξετάσει ενδελεχώς το φάκελο για την ουσία RH-7281 (zοxamide), ότι οι Κάτω Χώρες θα εξετάσουν ενδελεχώς το φάκελο για την ουσία Β-41· Ε-187 (milbémectine) και ότι η Γερμανία θα εξετάσει ενδελεχώς τους φακέλους για την BAS500F (pyraclostrobine) και την AEF130360 (foramsulfurone).
(12) Το Ηνωμένο Βασίλειο, οι Κάτω Χώρες και η Γερμανία θα υποβάλουν στην Επιτροπή έκθεση με τα πορίσματα των εξετάσεων, συνοδευόμενα από τυχόν συστάσεις για καταχώριση ή μη και τυχόν σχετικούς όρους, το συντομότερο δυνατό και το αργότερο σε διάστημα ενός έτους από την ημέρα δημοσίευσης της παρούσας απόφασης.
(13) Τα μέτρα που προβλέπονται στην παρούσα απόφαση είναι σύμφωνα με τη γνώμη της μόνιμης φυτοϋγειονομικής επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Οι ακόλουθοι φάκελοι ικανοποιούν, καταρχήν, τις απαιτήσεις όσον αφορά τα δεδομένα και πληροφορίες που προβλέπονται στο παράρτημα ΙΙ και, για να τουλάχιστον φυτοπροστατευτικό προϊόν που περιέχει τη σχετική δραστική ουσία, στο παράρτημα ΙΙΙ της οδηγίας, λαμβάνοντας υπόψη τις προτεινόμενες χρήσεις:
1. Ο φάκελος που υποβλήθηκε από την Rohm and Haas France SA στην Επιτροπή και στα κράτη μέλη με σκοπό την καταχώριση της RH-7281 (zoxamide) ως δραστικής ουσίας στο παράρτημα Ι της οδηγίας 91/414/ΕΟΚ και ο οποίος παραπέμφθηκε στην μόνιμη φυτοϋγειονομική επιτροπή στις 31 Μαΐου 2000.
2. Ο φάκελος που υποβλήθηκε από την Sankyo Company Limited στην Επιτροπή και στα κράτη μέλη με σκοπό την καταχώριση της Β-41· Ε 187 (milbémectine) ως δραστικής ουσίας στο παράρτημα Ι της οδηγίας 91/414/ΕΟΚ και ο οποίος παραπέμφθηκε στην μόνιμη φυτοϋγειονομική επιτροπή στις 31 Μαΐου 2000.
3. Ο φάκελος που υποβλήθηκε από την ΒΑSF AG στην Επιτροπή και στα κράτη μέλη με σκοπό την καταχώριση της BAS500F (pyraclostrobine) ως δραστικής ουσίας στο παράρτημα Ι της οδηγίας 91/414/ΕΟΚ και ο οποίος παραπέμφθηκε στην μόνιμη φυτοϋγειονομική επιτροπή στις 31 Μαΐου 2000.
David Byrne Μέλος της Επιτροπής (1) ΕΕ L 230 της 19.8.1991, σ. 1.
Οδηγία 2000/13/ΕΚ του Ευρωπαϊκού Κοινοβουλίου και του Συμβουλίου
της 20ής Μαρτίου 2000
για προσέγγιση των νομοθεσιών των κρατών μελών σχετικά με την επισήμανση, την παρουσίαση και τη διαφήμιση των τροφίμων
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 95,
την πρόταση της Επιτροπής,
τη γνώμη της Οικονομικής και Κοινωνικής Επιτροπής(1),
Αποφασίζοντας σύμφωνα με τη διαδικασία του άρθρου 251 της συνθήκης(2),
Εκτιμώντας τα ακόλουθα:
(1) Η οδηγία 79/112/ΕΟΚ του Συμβουλίου, της 18ης Δεκεμβρίου 1978, περί προσεγγίσεως των νομοθεσιών των κρατών μελών σχετικά με την επισήμανση και την παρουσίαση των τροφίμων που προορίζονται για τον τελικό καταναλωτή καθώς επίσης και τη διαφήμισή τους(3), έχει επανειλημμένα τροποποιηθεί κατά τρόπο ουσιαστικό(4). Είναι, ως εκ τούτου, σκόπιμη, για λόγους σαφήνειας και εξορθολογισμού, η κωδικοποίηση της εν λόγω οδηγίας.
(2) Οι διαφορές μεταξύ των νομοθετικών, κανονιστικών και διοικητικών διατάξεων των κρατών μελών σχετικά με την επισήμανση των τροφίμων είναι δυνατόν να εμποδίσουν την ελεύθερη κυκλοφορία των προϊόντων αυτών και ενδέχεται να δημιουργήσουν άνισους όρους ανταγωνισμού.
(3) Η προσέγγιση των ανωτέρω νομοθεσιών είναι συνεπώς αναγκαία προκειμένου να ενισχυθεί η λειτουργία της εσωτερικής αγοράς.
(4) Αντικείμενο της παρούσας οδηγίας πρέπει να είναι η θέσπιση των κοινοτικών κανόνων, γενικού και οριζοντίου χαρακτήρα που θα εφαρμόζονται στο σύνολο των τροφίμων που διατίθενται στο εμπόριο.
(5) Τουναντίον οι κανόνες ειδικού και καθέτου χαρακτήρα που θα αφορούν μόνο μερικά καθορισμένα τρόφιμα, πρέπει να θεσπισθούν στο πλαίσιο των διατάξεων που διέπουν τα προϊόντα αυτά.
(6) Κάθε ρύθμιση σχετική με την επισήμανση των τροφίμων πρέπει να βασίζεται, πριν απ' όλα, στην αρχή της πληροφορήσεως και της προστασίας των καταναλωτών.
(7) Η αρχή αυτή συνεπάγεται ότι τα κράτη μέλη μπορούν να επιβάλουν, τηρώντας τους κανόνες της συνθήκης, γλωσσικές απαιτήσεις.
(8) Μια λεπτομερής επισήμανση που αφορά την ακριβή φύση και τα χαρατηριστικά των προϊόντων, η οποία επιτρέπει στον καταναλωτή να επιλέγει με πλήρη επίγνωση, είναι το καταλληλότερο μέσο, δεδομένου ότι δημιουργεί τα λιγότερα εμπόδια στην ελευθερία των συναλλαγών.
(9) Είναι ως εκ τούτου αναγκαίο να συνταχθεί ο κατάλογος των ενδείξεων που πρέπει να φέρονται κατ' αρχή στην επισήμανση όλων των τροφίμων.
(10) Συνεπώς, ο οριζόντος χαρακτήρας της παρούσας οδηγίας δεν επέτρεψε σε πρώτο στάδιο να περιληφθούν στις υποχρεωτικές ενδείξεις σε πρώτο στάδιο να περιληφθούν στις υποχρεωτικές ενδείξεις όλες όσες οφείλουν να περιλαμβάνονται στον κατάλογο που θα εφαρμόζεται κατ' αρχή στο σύνολο των τροφίμων, αλλά πρέπει σε ένα μεταγενέστερο στάδιο, να εκδοθούν κοινοτικές διατάξεις που να αποσκοπούν στη συμπλήρωση των κανόνων που θα ισχύουν επί του παρόντος.
(11) Επί πλέον, σε περίπτωση μη υπάρξεως κοινοτικών κανόνων ειδικού χαρακτήρα, τα κράτη μέλη πρέπει να διατηρούν την ευχέρεια να προβλέπουν ορισμένες εθνικές διατάξεις που θα προστίθενται στις γενικές διατάξεις της παρούσης οδηγίας, απαιτείται όμως οι διατάξεις αυτές να υποβάλλονται σε κοινοτική διαδικασία.
(12) Η ανωτέρω κοινοτική διαδικασία πρέπει όμως να λάβει τη μορφή κοινοτικής αποφάσεως όταν ένα κράτος μέλος επιθυμεί να θεσίσει νέα νομοθεσία.
(13) Είναι επιπλέον σκόπιμο να προβλεφθεί η δυνατότητα για τον κοινοτικό νομοθέτη, σε εξαιρετικές περιπτώσεις, να παρεκκλίνει από ορισμένες υποχρεώσεις που έχουν θεσπισθεί γενικά.
(14) Οι κανόνες σημάνσεως πρέπει επίσης να περιέχουν την απαγόρευση παραπλανήσεως του αγοραστή ή αποδόσεως στα τρόφιμα θεραπευτικών ιδιοτήτων· για να είναι αποτελεσματική η παραπάνω απαγόρευση, πρέπει αυτή να επεκταθεί και στην παρουσίαση και τη διαφήμιση των τροφίμων αυτών.
(15) Προκειμένου να διευκολυνθούν οι συναλλαγές μεταξύ των κρατών μελών, μπορεί να προβλεφθεί ότι σε ένα στάδιο πριν από την πώληση στον τελικό καταναλωτή στην εξωτερική συσκευασία αναφέρονται μόνο τα ουσιώδη στοιχεία και ότι ορισμένες υποχρεωτικές ενδείξεις που πρέπει να συνοδεύουν ένα προσυσκευασμένο τρόφιμο αναγράφονται μόνο στα σχετικά εμπορικά έγγραφα.
(16) Τα κράτη μέλη πρέπει να διατηρήσουν την ευχέρεια, ανάλογα με τις τοπικές συνθήκες και τις πρακτικές περιστάσεις, να καθορίζουν τους τρόπους επισημάνσεως των τροφίμων που πωλούνται χύμα. Ότι πρέπει, εν τούτοις, στην παραπάνω περίπτωση να εξασφαλίζεται η πληροφόρηση του καταναλωτή.
(17) Προκειμένου να απλοποιηθεί και να επιταχυνθεί η διαδικασία, πρέπει να εξουσιοδοτηθεί η Επιτροπή να προβαίνει στη θέσπιση των μέτρων τεχνικού χαρακτήρα.
(18) Τα απαιτούμενα μέτρα για την εφαρμογή της παρούσας οδηγίας θα πρέπει να θεσπιστούν σύμφωνα με την απόφαση 1999/468/ΕΚ του Συμβουλίου, της 28ης Ιουνίου 1999, για τον καθορισμό των όρων άσκησης των εκτελεστικών αρμοδιοτήτων που ανατίθενται στην Επιτροπή(5).
(19) Η παρούσα οδηγία δεν πρέπει να θίγει τις υποχρεώσεις των κρατών μελών όσον αφορά τις προθεσμίες ενσωμάτωσης των οδηγιών που παρατίθενται στο παράρτημα IV, μέρος Β,
ΕΞΕΔΩΣΑΝ ΤΗΝ ΠΑΡΟΥΣΑ ΟΔΗΓΙΑ:
2. Η παρούσα οδηγία εφαρμόζεται επίσης και στα τρόφιμα που προορίζονται να παραδοθούν στα εστιατόρια, νοσοκομεία, κυλικεία και άλλες παρόμοιες μονάδες ομαδικής εστίασης, εφεξής καλούμενες "μονάδες ομαδικής εστίασης".
3. Κατά την έννοια της παρούσης οδηγίας νοείται ως:
α) "επισήμανση": οι μνείες, ενδείξεις, εμπορικά ή βιομηχανικά σήματα, εικόνες ή σύμβολα που αναφέρονται σ' ένα τρόφιμο και φέρονται σε κάθε συσκευασία, έγγραφο, πινακίδα, ετικέττα, δακτύλιο ή περιλαίμια που συνοδεύουν ή αναφέρονται στο τρόφιμο αυτό·
β) "προσυσκευασμένο τρόφιμο": η μονάδα πωλήσεως που προορίζεται να παρουσιασθεί ως έχει στον τελικό καταναλωτή και στις μονάδες ομαδικής εστίασης και που αποτελείται από ένα τρόφιμο και τη συσκευασία, μέσα στην οποία έχει τροποποιηθεί πριν από την προσφορά του προς πώληση, εφ' όσον η συσκευασία αυτή το καλύπτει ολικά ή μερικά, αλλά κατά τρόπο που να μην είναι δυνατόν να τροποποιηθεί το περιεχόμενο, χωρίς να ανοιχτεί ή ένα τροποποιηθεί η συσκευασία.
Άρθρο 2
1. Η επισήμανση και οι τρόποι σύμφωνα με τους οποίους πραγματοποιείται δεν πρέπει:
α) να είναι φύσεως τέτοιας, ώστε να οδηγεί σε πλάνη τον αγοραστή, ιδίως:
i) ως προς τα χαρακτηριστικά του τροφίμου και ιδίως τη φύση, την ταυτότητα, τις ιδιότητες, την σύνθεση, την ποσότητα, τη διατηρησιμότητα, την καταγωγή ή προέλευση, τον τρόπο παρασκευής ή λήψεως,
ii) με την απόδοση από τρόφιμο αποτελεσμάτων ή ιδιοτήτων που δεν έχει,
iii) με τον υπαινιγμό ότι το τρόφιμο έχει ιδιαίτερα χαρακτηριστικά, ενώ στην πραγματικότητα όλα τα παρόμοια τρόφιμα έχουν αυτά τα ίδια χαρακτηριστικά·
β) με την επιφύλαξη των κοινοτικών διατάξεων σχετικά με τα φυσικά μεταλλικά νερά και με τα τρόφιμα ειδικής διατροφής, να αποδίδει σε τρόφιμο ιδιότητες πρόληψης, αγωγής και θεραπείας οποιασδήποτε ανθρώπινης ασθένειας ή να επικαλείται τις ιδιότητες αυτές.
2. Το Συμβούλιο, σύμφωνα με τη διαδικασία που προβλέπεται στο άρθρο 95 της συνθήκης συντάσσει κατάλογο, επιδεχόμενο περαιτέρω διεύρυνση, στον οποίο περιέχονται αναφορές των οποίων η χρήση, κατά την έννοια της παραγράφου 1, πρέπει να απαγορευθεί ή να περιορισθεί.
3. Οι απαγορεύσεις ή οι περιορισμοί που προβλέπονται στις παραγράφους 1 και 2 εφαρμόζονται επίσης:
α) στην παρουσίαση των τροφίμων και ιδίως στο σχήμα ή στην όψη που δίνεται σ' αυτά ή στη συσκευασία τους, στο υλικό συσκευασίας που χρησιμοποιήθηκε, στον τρόπο που είναι τροποποιημένα καθώς επίσης και στο χώρο εκθέσεώς τους,
β) στη διαφήμιση.
Άρθρο 3
1. Η επισήμανση των τροφίμων περιλαμβάνει, σύμφωνα με τους όρους και υπό την επιφύλαξη των παρεκλίσεων που προβλέπονται στα άρθρα 4 έως 17, τις ακόλουθες υποχρεωτικές ενδείξεις:
1. την ονομασία πωλήσεως·
2. τον κατάλογο των συστατικών·
3. την ποσότητα ορισμένων συστατικών ή κατηγοριών συστατικών σύμφωνα με τις διατάξεις του άρθρου 7·
4. την καθαρή ποσότητα, για τα προσυσκευασμένα τρόφιμα·
5. την ημερομηνία ελάχιστης διατηρισιμότητας ή στην περίπτωση των τροφίμων που είναι μικροβιολογικώς εξαιρετικά αλλοιώσιμα, την τελική ημερομηνία ανάλωσης·
6. τις ιδιαίτερες συνθήκες διατηρήσεως και χρήσεως·
7. το όνομα ή την εμπορική επωνυμία και τη διεύθυνση του κατασκευαστή ή του συσκευαστή ενός πωλητή εγκατεστημένου στο εσωτερικό της Κοινότητας.
Εν τούτοις, τα κράτη μέλη μπορούν, για το βούτυρο που παράγεται στην επικράτειά τους να μην απαιτούν παρά μόνον την ένδειξη του κατασκευαστή, του συσκευαστή ή του πωλητή.
Υπό την επιφύλαξη της πληροφορήσεως που προβλέπεται στο άρθρο 24, τα κράτη μέλη ανακοινώνουν στην Επιτροπή και στα άλλα κράτη μέλη κάθε μέτρο που λαμβάνουν δυνάμει του δεύτερου εδαφίου·
8. τον τόπο καταγωγής ή προελεύσεως στις περιπτώσεις που η παράλειψη της ενδείξεως αυτής θα ήταν δυνατόν να δημιουργήσει στον καταναλωτή εσφαλμένη εντύπωση σχετικά με τον πραγματικό τόπο καταγωγής ή προελεύσεως του τροφίμου·
9. οδηγίες χρήσεως στην περίπτωση στην οποία η παράλειψή τους δεν θα επέτρεπε τη σωστή χρήση του προϊόντος·
10. για τα ποσά με περιεκτικότητα σε οινόπνευμα μεγαλύτερη από 1,2 % κατ' όγκο, η αναγραφή του κτηθέντος κατ' όγκο αλκοολικού τίτλου.
2. Κατά παρέκκλιση της παραγράφου 1, τα κράτη μέλη μπορούν να διατηρήσουν για την εθνική τους παραγωγή τις εθνικές διατάξεις που επιβάλλουν την ένδειξη της επιχειρήσεως παρασκευής ή συσκευασίας.
3. Οι διατάξεις του παρόντος άρθρου δεν επηρεάζουν τις ειδικότερες ή γενικότερες διατάξεις σχετικά με τα μέτρα και σταθμό (μετρολογία).
Άρθρο 4
1. Οι κοινοτικές διατάξεις που εφαρμόζονται σε μερικά καθορισμένα τρόφιμα και όχι στα τρόφιμα γενικά, είναι δυνατόν να παρεκκλίνουν, κατ' εξαίρεση και χωρίς να βλάπτεται η πληροφόρηση του αγοραστή, από τις υποχρεώσεις που προβλέπονται στο άρθρο 3 παράγραφος 1, σημεία 2 και 5.
3. Οι κοινοτικές διατάξεις που αναφέρονται στις παραγράφους 1 και 2 θεσπίζονται σύμφωνα με τη διαδικασία που προβλέπεται στο άρθρο 20, παράγραφος 2.
Άρθρο 5
1. Η ονομασία πώλησης ενός τροφίμου είναι η ονομασία που προβλέπεται από τις κοινοτικές διατάξεις για το τρόφιμο αυτό.
α) Ελλείψει κοινοτικών διατάξεων, η ονομασία πώλησης είναι η ονομασία που προβλέπεται από τις νομοθετικές, κανονιστικές ή διοικητικές διατάξεις που ισχύουν στο κράτος μέλος στο οποίο πραγματοποιείται η πώληση στον τελικό καταναλωτή ή στις μονάδες ομαδικής εστίασης.
Ελλείψει αυτών, η ονομασία πώλησης συνίσταται στην καθιερωμένη ονομασία που χρησιμοποιείται στο κράτος μέλος στο οποίο πραγματοποιείται η πώληση στον τελικό καταναλωτή ή στις μονάδες ομαδικής εστίασης ή σε μία περιγραφή του τροφίμου και, εφόσον είναι αναγκαίο, της χρήσης του, διατυπωμένης με επαρκή ακρίβεια ώστε να μπορεί ο αγοραστής να αντιλαμβάνεται την πραγματική φύση του προϊόντος και να το διακρίνει από άλλα με τα οποία θα ήταν δυνατόν να το συγχέει.
β) Επιτρέπεται επίσης να χρησιμοποιείται, στο κράτος μέλος εμπορίας, η ονομασία πώλησης με την οποία ένα προϊόν νομίμως παρασκευάζεται και διατίθενται στο εμπόριο κράτος μέλος παραγωγής.
Ωστόσο, εφόσον η εφαρμογή των άλλων διατάξεων της παρούσας οδηγίας, ιδίως των προβλεπομένων στο άρθρο 3, δεν είναι τέτοιας φύσεως ώστε να επιτρέπει στους καταναλωτές του κράτους μέλους εμπορίας να γνωρίζουν την πραγματική φύση του τροφίμου και να το διακρίνουν από τα τρόφιμα με τα οποία θα μπορούσε να το συγχέει, η ονομασία πώλησης συνοδεύεται από άλλες περιγραφικές πληροφορίες οι οποίες αναγράφονται δίπλα σε αυτήν.
γ) Σε εξαιρετικές περιπτώσεις, η ονομασία πώλησης του κράτους μέλους παραγωγής δεν χρησιμοποιείται στο κράτος μέλος εμπορίας όταν το τρόφιμο που φέρει αυτή την ονομασία απέχει, ως προς τη σύνθεση ή την παρασκευή του, από το τρόφιμο που είναι γνωστό υπό την ονομασία αυτή, ώστε οι διατάξεις του στοιχείου β) δεν είναι επαρκείς για να εξασφαλίζουν την ορθή ενημέρωση των καταναλωτών στο κράτος μέλος εμπορίας.
2. Η ονομασία πωλήσεως δεν είναι δυνατό να αντικατασταθεί με εμπορικό ή βιομηχανικό σήμα ή με εμπορική ονομασία.
3. Η ονομασία πωλήσεως περιλαμβάνει ή συνοδεύεται από ένδειξη της φυσικής καταστάσεως του τροφίμου ή της ειδικής επεξεργασίας που έχει υποστεί (παραδείγματος χάριν: σε σκόνη, λιοφιλιωμένο, κατεψυγμένο, συμπυκνωμένο, καπνιστό), στην περίπτωση που η παράλειψη της ενδείξεως αυτής θα μπορούσε να προκαλέσει εσφαλμένη εντύπωση στον αγοραστή.
Σε όλα τα τρόφιμα τα οποία έχουν υποστεί επεξεργασία με ιονίζουσα ακτινοβολία πρέπει να αναγράφεται μία από τις εξής ειδοποιήσεις:
- στα ισπανικά:
"irradiado" ή "tratado con radiación ionizante",
- στα δανικά:
"bestrålet/..." ή "strålekonserveret" ή "behandlet med ioniserende stråling" ή "konserveret med ioniserende stråling",
- στα γερμανικά:
"bestrahlt" ή "mit ionisierenden Strahlen behandelt",
- στα αγγλικά:
"irradiated" ή "treated with ionising radiation",
- στα γαλλικά:
"traité par rayonnements ionisants" ή "traité par ionisation",
- στα ιταλικά:
"irradiato" ή "trattato con radiazioni ionizzanti",
- στα ολλανδικά:
"doorstraald" ή "door bestraling behandeld" ή "met ioniserende stralen behandeld",
- στα πορτογαλικά:
"irradiado" ή "tratado por irradiação" ή "tratado por radiação ionizante",
- στα φινλανδικά:
"säteilytetty" ή "käsitelty ionisoivalla säteilyllä",
- στα σουηδικά:
"bestrålad" ή "behandlad med joniserande strålning".
Άρθρο 6
1. Ο κατάλογος των συστατικών παρατίθεται σύμφωνα με το παρόν άρθρο και τα παραρτήματα Ι, ΙΙ και ΙΙΙ.
2. Η ένδειξη των συστατικών δεν απαιτείται στην περίπτωση:
α) - νωπών φρούτων και λαχανικών, στα οποία περιλαμβάνονται και οι πατάτες, τα οποία δεν έχουν αποφλοιωθεί, κοπεί ή υποστεί παρόμοια επεξεργασία,
- αεριούχων νερών, των οποίων η ονομασία δηλώνει το χαρακτηριστικό τους αυτό,
- ξυδιών ζυμώσεως, που προέρχονται αποκλειστικά από ένα μόνο βασικό προϊόν και εφόσον δεν έχει προστεθεί άλλο συστατικό·
β) - τυριών,
- βουτύρου,
- γαλάκτων και αφρογαλάκτων που έχουν υποστεί ζύμωση,
εφ' όσον δεν έχουν προστεθεί άλλα συστατικά εκτός από γαλακτικά προϊόντα, τα ένζυμα και τις καλλιέργειες μικροοργανισμών που είναι αναγκαία για την παρασκευή τους ή το αναγκαίο αλάτι για την παρασκευή τυριών εκτός από τα νωπά ή ανακατειργασμένα·
γ) προϊόντων που αποτελούνται από ένα μόνο συστατικό,
- υπό τον όρο ότι η ονομασία πώλησης ταυτίζεται με το όνομα του συστατικού,
ή - υπό τον όρο ότι η ονομασία πώλησης επιτρέπει τον καθορισμό της φύσης του συστατικού χωρίς να υπάρχει κίνδυνος συγχύσεως.
3. Σχετικά με τα ποτά με περιεκτικότητα σε οινόπνευμα μεγαλύτερη από 1,2 % κατ' όγκο, το Συμβούλιο καθορίζει βάσει προτάσεως της Επιτροπής πριν από την 22α Δεκεμβρίου 1982 τους κανόνες επισημάνσεως των συστατικών.
4. α) Με τον όρο συστατικό νοείται κάθε ουσία, περιλαμβανομένων και των προσθέτων, η οποία χρησιμοποιείται στην παρασκευή ή την ετοιμασία ενός τροφίμου και η οποία εξακολουθεί να υπάρχει στο τελικό προϊόν ενδεχομένως σε τροποποιημένη μορφή.
β) Όταν ένα συστατικό τροφίμου προέρχεται το ίδιο από περισσότερα συστατικά, τα τελευταία αυτά θεωρούνται συστατικά του τροφίμου αυτού.
γ) Δεν θεωρούνται εν τούτοις συστατικά:
i) τα στοιχεία ενός συστατικού που έχουν προσωρινά αφαιρεθεί κατά τη διαδικασία παρασκευής για να προστεθούν και πάλι κατόπιν σε ποσότητα που δεν υπερβαίνει την αρχική περιεκτικότητα·
ii) τα πρόσθετα:
- των οποίων η παρουσία σε ένα τρόφιμο οφείλεται αποκλειστικά στο γεγονός, ότι περιείχοντο σε ένα ή περισσότερα συστατικά του τροφίμου αυτού και υπό την επιφύλαξη ότι δεν εξυπηρετούν πλέον κανένα τεχνολογικό σκοπό στο τελικό προϊόν,
- που χρησιμοποιούνται ως υποβοηθητικά της τεχνολογίας·
iii) ουσίες που χρησιμοποιούνται στις αυστηρά αναγκαίες ποσότητες ως διαλύτες ή φορείς για πρόσθετα και αρωματικές ύλες.
δ) Σε ορισμένες περιπτώσεις μπορεί να αποφασίζεται, σύμφωνα με την διαδικασία που προβλέπεται στο άρθρο 20 παράγραφος 2, αν πληρούνται οι όροι που προβλέπονται στο στοιχείο γ) σημεία ii) και iii).
5. Ο κατάλογος των συστατικών συνίσταται στην παράθεση όλων των συστατικών του τροφίμου, κατά σειρά ελαττούμενης περιεκτικότητος ως προς το βάρος κατά τη στιγμή της χρησιμοποιήσεώς τους στην παρασκευή του τροφίμου. Του καταλόγου προηγείται κατάλληλη ένδειξη που περιλαμβάνει τη λέξη "συστατικά".
Εν τούτοις:
- το νερό που προστίθεται και τα πτητικά συστατικά αναγράφονται στον κατάλογο με την σειρά βάρους στο τελικό προϊόν. Η ποσότητα του νερού που προστίθεται ως συστατικό σε ένα τρόφιμο προσδιορίζεται, αν αφαιρέσουμε από την ολική ποσότητα του τελικού προϊόντος την ολική ποσότητα των άλλων συστατικών που έχουν χρησιμοποιηθεί. Η ποσότητα αυτή μπορεί να μη λαμβάνεται υπόψη, αν δεν υπερβαίνει κατά βάρος το 5 % του τελικού προϊόντος·
- τα συστατικά που χρησιμοποιούνται σε συμπυκνωμένη ή αφυδατωμένη μορφή και ανασυνιστώνται κατά την παρασκευή είναι δυνατό να αναγράφονται στον κατάλογο με τη σειρά βάρους πριν από τη συμπύκνωση ή την αφυδάτωση·
- στην περίπτωση συμπυκνωμένων ή αφυδατωμένων τροφίμων στα οποία πρέπει να προστεθεί νερό, η αναγραφή των συστατικών μπορεί να γίνει κατά την κατιούσα σειρά περιεκτικότητας στο ανασυνιστάμενο προϊόν, αρκεί ο κατάλογος των συστατικών να συνοδεύεται από μια ένδειξη όπως "συστατικά ανασυσταθέντος προϊόντος" ή "συστατικά προϊόντος ετοίμου για κατανάλωση"·
- στην περίπτωση μιγμάτων φρούτων ή λαχανικών, από τα οποία κανένα δεν υπερτερεί σημαντικά κατά βάρος, τα συστατικά αυτά μπορεί να αναγράφονται με οποιαδήποτε σειρά υπό την επιφύλαξη ότι ο κατάλογος των εν λόγω συστατικών θα συνοδεύεται από ένδειξη όπως "σε ποικίλη αναλογία"·
- στην περίπτωση μιγμάτων μπαχαρικών φρούτων ή αρωματικών φυτών, από τα οποία κανένα δεν υπερτερεί σημαντικά κατά βάρος, τα συστατικά αυτά είναι δυνατό να αναγράφονται με οποιαδήποτε σειρά υπό την επιφύλαξη ότι ο κατάλογος των εν λόγω συστατικών θα συνοδεύεται από ένδειξη όπως "σε ποικίλη αναλογία"·
6. Τα συστατικά αναφέρονται με το ειδικό τους όνομα, εφ' όσον έχουν, σύμφωνα με τους κανόνες που προβλέπονται στο άρθρο 5.
Εν τούτοις:
- τα συστατικά που ανήκουν σε μία από τις κατηγορίες του παραρτήματος Ι και είναι στοιχεία άλλου τροφίμου είναι δυνατόν να αναφέρονται μόνο με το όνομα της κατηγορίας αυτής.
Τροποποιήσεις στον κατάλογο των κατηγοριών που παρατίθεται στο παράρτημα Ι μπορούν να θεσπιστούν σύμφωνα με τη διαδικασία του άρθρου 20 παράγραφος 2.
Ωστόσο, η ονομασία "άμυλο" που περιλαμβάνεται στο παράρτημα Ι πρέπει να συμπληρώνεται πάντοτε με την ένδειξη της ειδικής φυτικής προέλευσής του, όταν το συστατικό αυτό ενδέχεται να περιέχει γλουτένιο.
- τα συστατικά που ανήκουν σε μία από τις κατηγορίες που απαριθμούνται στο παράρτημα ΙΙ αναφέρονται υποχρεωτικά με το όνομα της κατηγορίας, ακολουθούμενο από το ειδικό τους όνομα ή τον αριθμό ΕΚ· στην περίπτωση συστατικού που ανήκει σε πλείονες κατηγορίες, αναγράφεται εκείνη που αντιστοιχεί στην κύρια λειτουργία του μέσα στο συγκεκριμένο τρόφιμο.
Οι τροποποιήσεις που πρέπει να γίνουν στο προαναφερόμενο παράρτημα λόγω της εξέλιξης των επιστημονικών γνώσεων θεσπίζονται σύμφωνα με τη διαδικασία του άρθρου 20 παράγραφος 2.
Ωστόσο, η ονομασία "τροποποιημένο άμυλο" που περιλαμβάνεται στο παράρτημα ΙΙ πρέπει να συμπληρώνεται πάντοτε με την ένδειξη της ειδικής φυτικής προέλευσής του, όταν το συστατικό αυτό ενδέχεται να περιέχει γλουτένιο.
- οι αρωματικές ύλες αναγράφονται σύμφωνα με το παράρτημα ΙΙΙ.
- οι ειδικές κοινοτικές διατάξεις που θα διέπουν την αναγραφή ειδοποίησης για την επεξεργασία ενός συστατικού με ιονίζουσες ακτινοβολίες θα θεσπιστούν αργότερα σύμφωνα με το άρθρο 95 της συνθήκης.
7. Οι κανονιστικές διατάξεις και, αν δεν υπάρχουν τέτοιες, οι εθνικές διατάξεις είναι δυνατό να προβλέπουν ότι σε ορισμένα τρόφιμα η ένδειξη ενός ή περισσοτέρων καθορισμένων συστατικών θα συνοδεύει την ονομασία πωλήσεως.
Η διαδικασία που προβλέπεται στο άρθρο 19 εφαρμόζεται στις ενδεχόμενες εθνικές διατάξεις.
Οι κοινοτικές διατάξεις που αναφέρονται στην παρούσα παράγραφο θεσπίζονται με τη διαδικασία του άρθρου 20 παράγραφος 2.
8. Στην περίπτωση της παραγράφου 4 στοιχείο β), ένα σύνθετο συστατικό είναι δυνατό να αναγράφεται στον κατάλογο των συστατικών με την ονομασία του, εφ' όσον αυτή προβλέπεται από την νομοθεσία ή έχει καθιερωθεί από τη χρήση, κατά την κατιούσα σειρά περιεκτικότητας, υπό την προϋπόθεση ότι ακολουθείται αμέσως από απαρίθμηση των δικών του συστατικών.
Η απαρίθμηση αυτή δεν είναι εν τούτοις υποχρεωτική:
α) όταν το σύνθετο συστατικό υπεισέρχεται σε ποσοστό μικρότερο του 25 % του τελικού προϊόντος εν τούτοις η παρούσα διάταξη δεν εφαρμόζεται για τα πρόσθετα υπό την επιφύλαξη της παραγράφου 4 στοιχείο γ),
β) όταν το σύνθετο συστατικό είναι είδος για το οποίο δεν απαιτείται κατάλογος συστατικών από τις κοινοτικές διατάξεις.
9. Κατά παρέκκλιση της παραγράφου 5 δεν απαιτείται η ένδειξη του νερού που περιέχεται:
α) όταν το νερό χρησιμοποιείται κατά τη διαδικασία παρασκευής αποκλειστικά για την ανασύσταση στην αρχική του μορφή ενός συστατικού που χρησιμοποιήθηκε σε συμπυκνωμένη ή αφυδατωμένη μορφή,
β) στην περίπτωση υγρού καλύψεως που κανονικά δεν καταναλώνεται.
Άρθρο 7
1. Η ένδειξη της ποσότητας ενός συστατικού ή μιας κατηγορίας συστατικών που χρησιμοποιήθηκε στην παραγωγή ή παρασκευή ενός τροφίμου αναγράφεται σύμφωνα με το παρόν άρθρο.
2. Η ένδειξη που αναφέρεται στην παράγραφο 1 είναι υποχρεωτική:
α) όταν το εν λόγω συστατικό ή κατηγορία συστατικών εμφανίζονται στην ονομασία πώλησης ή ο καταναλωτής τα συνδέει, γενικά με την ονομασία πώλησης, ή
β) όταν το εν λόγω συστατικό ή κατηγορία συστατικών διακρίνονται σαφώς στην επισήμανση, με λέξεις, εικόνες ή γραφική απεικόνιση,
ή γ) όταν το εν λόγω συστατικό ή κατηγορία συστατικών έχουν ουσιαστική σημασία για το χαρακτηρισμό ενός τροφίμου και για τη διάκρισή του από άλλα προϊόντα με τα οποία είναι δυνατό να συγχέεται λόγω της ονομασίας ή της εμφάνισής του,
ή δ) στις περιπτώσεις που καθορίζονται με τη διαδικασία του άρθρου 20 παράγραφος 2.
3. Η παράγραφος 2 δεν εφαρμόζεται:
α) σε συστατικό ή σε κατηγορία συστατικών:
- των οποίων το καθαρό στραγγισμένο βάρος δηλώνεται σύμφωνα με το άρθρο 8 παράγραφος 4,
ή - των οποίων η ποσότητα πρέπει ήδη να αναγράφεται στην επισήμανση δυνάμει κοινοτικών διατάξεων,
ή - που χρησιμοποιούνται σε μικρές ποσότητες για αρωματισμό, ή
- που, ενώ περιλαμβάνονται στην ονομασία πώλησης, δεν είναι καθοριστικά για την επιλογή του καταναλωτή στο κράτος μέλος εμπορίας, εφόσον η διακύμανση της ποσότητας δεν είναι ουσιώδης για το χαρακτηρισμό του τροφίμου ή τέτοιας φύσεως ώστε να το διακρίνει από άλλα παρόμοια προϊόντα. Σε περίπτωση αμφιβολίας θα αποφασίζεται, σύμφωνα με τη διαδικασία που προβλέπεται στο άρθρο 20 παράγραφος 2, εάν πληρούνται οι προϋποθέσεις που προβλέπονται στην παρούσα περίπτωση·
β) όταν ειδικές κοινοτικές διατάξεις ορίζουν επακριβώς την ποσότητα του συστατικού ή της κατηγορίας συστατικών, χωρίς να προβλέπεται η ένδειξή της στην επισήμανση·
γ) στις περιπτώσεις που αναφέρονται στο άρθρο 6 παράγραφος 5 τέταρτη και πέμπτη περίπτωση·
δ) στις περιπτώσεις που καθορίζονται με τη διαδικασία του άρθρου 20, παράγραφος 2.
4. Η αναγραφόμενη ποσότητα εκφρασμένη ως ποσοστό, είναι η ποσότητα του ή των συστατικών κατά τη στιγμή της χρησιμοποίησής τους για την κατασκευή του τροφίμου. Ωστόσο, μέσω κοινοτικών διατάξεων, μπορούν να προβλέπονται παρεκκλίσεις από την αρχή αυτή για ορισμένα τρόφιμα. Οι διατάξεις αυτές θεσπίζονται με τη διαδικασία του άρθρου 20 παράγραφος 2.
5. Η ένδειξη που αναφέρεται στην παράγραφο 1 περιλαμβάνεται είτε στην ονομασία πώλησης του τροφίμου είτε ακριβώς δίπλα είτε στην ονομασία πώλησης του τροφίμου είτε ακριβώς δίπλα στην ονομασία αυτή, είτε στον κατάλογο των συστατικών σε συνδυασμό με το σχετικό συστατικό ή τη σχετική κατηγορία συστατικών.
6. Το παρόν άρθρο εφαρμόζεται με την επιφύλαξη των κοινοτικών κανόνων σχετικά με την επισήμανση των τροφίμων σε ό,τι αφορά τις θρεπτικές τους ιδιότητες.
Άρθρο 8
1. Η καθαρή ποσότητα των προσυσκευασμένων τροφίμων εκφράζεται:
- σε μονάδες όγκου για τα υγρά,
- σε μονάδες μάζας για τα υπόλοιπα προϊόντα,
χρησιμοποιώντας κατά περίπτωση, το λίτρο, το εκατοστόλιτρο, το χιλιοστόλιτρο ή άλλως το χιλιόγραμμο ή το γραμμάριο.
Οι κοινοτικές διατάξεις και, αν δεν υπάρχουν τέτοιες, οι εθνικές διατάξεις οι σχετικές με καθορισμένα τρόφιμα είναι δυνατό να παρεκκλίνουν από τον κανόνα αυτό.
Η διαδικασία που προβλέπεται στο άρθρο 19 εφαρμόζεται στις ενδεχόμενες εθνικές διατάξεις.
2. α) Όταν η ένδειξη ορισμένου τύπου ποσότητας (π.χ. ονομαστική ποσότητα, ελάχιστη ποσότητα, μέση ποσότητα) προβλέπεται από τις κοινοτικές διατάξεις και, αν δεν υπάρχουν τέτοιες, από τις εθνικές διατάξεις, η ποσότητα αυτή είναι η καθαρή ποσότητα κατά την έννοια της παρούσας οδηγίας.
Με την επιφύλαξη της πληροφόρησης που προβλέπεται στο άρθρο 24, τα κράτη μέλη ανακοινώνουν στην Επιτροπή και στα υπόλοιπα κράτη μέλη κάθε μέτρο που λαμβάνουν δυνάμει του παρόντος σημείου.
β) Οι κοινοτικές διατάξεις και, αν δεν υπάρχουν τέτοιες, οι εθνικές διατάξεις δύνανται για μερικά καθορισμένα τρόφιμα, που ταξινομούνται σε κατηγορίες κατά ποσότητα, να προβλέπουν άλλες ενδείξεις ποσότητας.
Η διαδικασία του άρθρου 19 εφαρμόζεται στις ενδεχόμενες εθνικές διατάξεις.
γ) Όταν μία προσυσκευασία αποτελείται από δύο ή περισσότερες αυτοτελείς προσυσκευασίες που περιέχουν την ίδια ποσότητα, του ίδιου προϊόντος, η ένδειξη της καθαρής ποσότητας δίνεται με αναγραφή της καθαρής ποσότητας που περιέχεται σε κάθε αυτοτελή συσκευασία και του ολικού αριθμού των συσκευασιών αυτών. Οι ενδείξεις αυτές δεν είναι ωστόσο υποχρεωτικές, όταν ο ολικός αριθμός των αυτοτελών συσκευασιών διακρίνεται σαφώς και είναι δυνατό να μετρηθεί εύκολα απ' έξω και όταν μια τουλάχιστον ένδειξη της καθαρής ποσότητας που περιέχεται σε κάθε αυτοτελή συσκευασία είναι δυνατόν αν διακρίνεται καθαρά απ' έξω.
δ) Όταν μία προσυσκευασία αποτελείται από δύο ή περισσότερες αυτοτελείς συσκευασίες που δεν θεωρούνται μονάδες πωλήσεως, η ένδειξη της καθαρής ποσότητας δίνεται με αναγραφή της ολικής καθαρής ποσότητας και του ολικού αριθμού των αυτοτελών συσκευασιών. Οι κοινοτικές διατάξεις και, αν δεν υπάρχουν τέτοιες, οι εθνικές διατάξεις είναι δυνατόν για ορισμένα τρόφιμα να μην επιβάλλουν την ένδειξη του ολικού αριθμού των αυτοτελών συσκευασιών.
Με την επιφύλαξη της πληροφόρησης που προβλέπεται στο άρθρο 24, τα κράτη μέλη ανακοινώνουν στην Επιτροπή και στα υπόλοιπα κράτη μέλη κάθε μέτρο που λαμβάνουν δυνάμει του παρόντος σημείου.
3. Στην περίπτωση τροφίμων που κανονικά πωλούνται με το κομμάτι, τα κράτη μέλη δύνανται να μην καθιστούν υποχρεωτική την ένδειξη της καθαρής ποσότητας, με την επιφύλαξη ότι ο αριθμός των κομματιών θα διακρίνεται καθαρά και θα μετριέται εύκολα απ' έξω ή, εάν όχι, ότι θα δηλώνεται στη σήμανση.
Με την επιφύλαξη της πληροφόρησης που προβλέπεται στο άρθρο 24, τα κράτη μέλη ανακοινώνουν στην Επιτροπή και στα λοιπά κράτη μέλη κάθε μέτρτο που λαμβάνουν δυνάμει της παρούσας παραγράφου.
4. Όταν ένα στερεό τρόφιμο παρουσιάζεται μέσα σε υγρό καλύψεως στην επισήμανση αναγράφεται και το καθαρό στραγγισμένο βάρος του τροφίμου αυτού.
Κατά την έννοια της παρούσας παραγράφου ως "υγρό καλύψεως" νοείται ένα από τα κατωτέρω προϊόντα, ενδεχομένως σε μείγματα μεταξύ τους και σε κατεψυγμένη ή υπερκατεψυγμένη κατάσταση, εφόσον το υγρό δεν αποτελεί παρά απλή προσθήκη σε σχέση με τα βασικά στοιχεία του παρασκευάσματος αυτού και δεν αποτελεί συνεπώς ουσιαστικό παράγοντα για την αγορά: νερό, υδατικά διαλύματα αλάτων, άλμη, υδατικά διαλύματα βρώσιμων οξέων, ξίδι, υδατικά διαλύματα σακχάρων, υδατικά διαλύματα άλλων γλυκαντικών ουσιών ή υλών, χυμοί φρούτων ή λαχανικών στην περίπτωση φρούτων ή λαχανικών.
Η απαρίθμηση αυτή μπορεί να συμπληρωθεί με τη διαδικασία που προβλέπεται στο άρθρο 20 παράγραφος 2.
Οι μέθοδοι ελέγχου του καθαρού στραγγισμένου βάρους καθορίζονται με τη διαδικασία του άρθρου 20 παράγραφος 2.
5. Η ένδειξη της καθαρής ποσότητας δεν είναι υποχρεωτική για τα τρόφιμα:
α) τα οποία υπόκεινται σε σημαντικές απώλειες του όγκου ή τους βάρους τους και που πωλούνται με το κομμάτι ή ζυγίζονται ενώπιον του αγοραστή·
β) των οποίων η καθαρή ποσότητα είναι μικρότερη από 5 γραμμάρια ή 5 χιλιοστόλιτρα. Η διάταξη αυτή δεν εφαρμόζεται ωστόσο στην περίπτωση των μπαχαρικών και αρωματικών φυτών.
Οι κοινοτικές διατάξεις και, αν δεν υπάρχουν τέτοιες, οι εθνικές διατάξεις που εφαρμόζονται σε ορισμένα τρόφιμα δύνανται, κατ' εξαίρεση και χωρίς να παραβλάπτεται η πληροφόρηση του αγοραστή, να προβλέπουν όρια ανώτερα από 5 γραμμάρια ή 5 χιλιοστόλιτρα.
Με την επιφύλαξη της πληροφόρησης που προβλέπεται στο άρθρο 24, τα κράτη μέλη ανακοινώνουν στην Επιτροπή και στα λοιπά κράτη μέλη κάθε μέτρο που λαμβάνουν σύμφωνα με την παρούσα παράγραφο.
6. Οι κοινοτικές διατάξεις που αναφέρονται στην παράγραφο 1 δεύτερο εδάφιο, στην παράγραφο 2 στοιχεία β) και δ) και στην παράγραφο 5 δεύτερο εδάφιο θεσπίζονται με τη διαδικασία του άρθρου 20 παράγραφος 2.
Άρθρο 9
1. Η χρονολογία ελάχιστης διατηρησιμότητας ενός τροφίμου είναι η χρονολογία, μέχρι την οποία το τρόφιμο διατηρεί τις ιδιαίτερες ιδιότητές του σε κατάλληλες συνθήκες διατηρήσεως.
Αναγράφεται σύμφωνα με τις παραγράφους 2 έως 5.
2. Η χρονολογία ελάχιστης διατηρησιμότητας δίνεται με την ένδειξη:
- "ανάλωση κατά προτίμηση πριν από ...", εφ' όσον περιλαμβάνεται και η ακριβής ημέρα,
- "ανάλωση κατά προτίμηση πριν από το τέλος ...", στις υπόλοιπες περιπτώσεις.
3. Οι ενδείξεις που προβλέπονται στην παράγραφο 2 συνοδεύονται:
- είτε από την ίδια τη χρονολογία,
- είτε από την ένδειξη της θέσεως που αναγράφεται η χρονολογία στην επισήμανση.
Αν είναι αναγκαίο, οι ενδείξεις αυτές συμπληρώνονται με αναγραφή των συνθηκών διατηρήσεως με την τήρηση των οποίων εξασφαλίζεται η αναγραφόμενη διατηρησιμότητα.
4. Η χρονολογία αποτελείται από την ένδειξη, καθαρά και με τη σειρά, της ημέρας, του μήνα και του έτους.
Εν τούτοις για τρόφιμα:
- με διατηρησιμότητα μικρότερη από τρεις μήνες, αρκεί η αναγραφή της ημέρας και του μήνα·
- με διατηρησιμότητα μικρότερη από τρεις μήνες, αλλά όχι μεγαλύτερη από δεκαοκτώ μήνες αρκεί η αναγραφή του μήνα και του έτους·
- για τρόφιμα με διατηρησιμότητα μεγαλύτερη από δεκαοκτώ μήνες, αρκεί η αναγραφή του έτους.
Οι τρόποι αναγραφής της ημερομηνίας δύνανται να καθοριστού σύμφωνα με τη διαδικασία που προβλέπεται στο άρθρο 20 παράγραφος 2.
5. Με την επιφύλαξη των κοινοτικών διατάξεων σχετικά με άλλες ενδείξεις ημερομηνίας, η ένδειξη της ημερομηνίας διατηρητότητας δεν απαιτείται:
- για τα νωπά φρούτα και λαχανικά, στα οποία περιλαμβάνονται και οι πατάτες, και τα οποία δεν έχουν αποφλοιωθεί, κοπεί ή υποστεί παρόμοια επεξεργασία. Η παρέκκλιση αυτή δεν εφαρμόζεται στους βλαστάνοντες σπόρους και στα παρόμοια προϊόντα όπως τα φύτρα ψυχανθών,
- για τους οίνους, τα vins de liqueur, τους αφρώδεις οίνους, τους αρωματικούς οίνους και τα παρόμοια προϊόντα που προέρχονται από διάφορα φρούτα εκτός από το σταφύλι, καθώς και για τα ποτά των κωδικών ΣΟ 22060091, 2206 00 93 και 2206 00 99 που παράγονται από σταφύλι ή γλεύκος σταφυλιού,
- για τα ποτά με κατ' όγκον περιεκτικότητα σε αλκοόλη τουλάχιστον 10 %,
- για τα μη αλκοολούχα αναψυκτικά, χυμούς φρούτων, νέκταρ φρούτων και τα αλκοολούχα ποτά που είναι συσκευασμένα σε ιδιαίτερα δοχεία χωρητικότητας άνω των πέντε λίτρων και τα οποία πρόκειται να διατεθούν σε μονάδες ομαδικής εστίασης,
- για τα προϊόντα αρτοποιίας και ζαχαροπλαστικής τα οποία, από τη φύση τους καταναλώνονται συνήθως μέσα σε είκοσι τέσσερις ώρες από την παρασκευή τους.
- για το ξύδι,
- για το μαγειρικό άλας,
- για τις τσίκλες και τα παρόμοια προϊόντα για μάσημα,
- για τις ατομικές μερίδες παγωτών.
Άρθρο 10
1. Στην περίπτωση των τροφίμων που είναι μικροβιολογικώς εξαιρετικά αλλοιώσιμα και τα οποία για το λόγο αυτό ενδέχεται ύστερα από σύντομο χρονικό διάστημα, να αποτελέσουν άμεσο κίνδυνο για την ανθρώπινη υγεία η ημερομηνία ελάχιστης διατήρησης αντικαθίσταται από την ημερομηνία μέχρι την οποία επιτρέπεται η ανάλωση.
"sista förbrukningsdag".
Μετά την ένδειξη ακολουθεί:
- είτε η ίδια η ημερομηνία,
- είτε ένδειξη η οποία παραπέμπει στο σημείο της ετικέτας όπου αναγράφεται η ημερομηνία.
Τα στοιχεία αυτά ακολουθούνται από την περιγραφή των συνθηκών διατήρησης οι οποίες πρέπει να τηρηθούν.
3. Η ημερομηνία αναγράφεται ευκρινώς και συνίσταται κατά σειρά από την ημέρα, το μήνα και ενδεχομένως το έτος.
4. Σε ορισμένες περιπτώσεις είναι δυνατόν να αποφασίζεται, με τη διαδικασία του άρθρου 20 παράγραφος 2, αν πληρούνται οι προϋποθέσεις της παραγράφου 1.
Άρθρο 11
1. Οι οδηγίες χρήσεως ενός τροφίμου πρέπει να δίδονται με τρόπο που να επιτρέπει την κατάλληλη χρήση του τροφίμου αυτού.
2. Οι κοινοτικές διατάξεις και, αν υπάρχουν τέτοιες, οι εθνικές διατάξεις μπορούν, για ορισμένα τρόφιμα, να καθορίζουν τους τρόπους σύμφωνα με τους οποίους πρέπει να υποδεικνύεται ο τρόπος χρήσεως.
Η διαδικασία που προβλέπεται στο άρθρο 19 εφαρμόζεται στις ενδεχόμενες εθνικές διατάξεις.
Οι κοινοτικές διατάξεις που αναφέρονται στην παρούσα παράγραφο θεσπίζονται με τη διαδικασία που προβλέπεται στο άρθρο 20 παράγραφος 2.
Άρθρο 12
Οι κανόνες σύμφωνα με τους οποίους αναφέρεται ο κατ' όγκον αλκοολικός τίτλος, σε ό,τι αφορά τα προϊόντα που υπάγονται στις κλάσεις 22.04 και 22.05 του κοινού δασμολογίου, καθορίζονται από τις ειδικές κοινοτικές διατάξεις που ισχύουν στην περίπτωσή τους.
Για τα λοιπά ποτά με περιεκτικότητα σε αλκοόλη μεγαλύτερη από 1,2 % κατ' όγκο, οι κανόνες αυτοί καθορίζονται σύμφωνα με τη διαδικασία που προβλέπεται στο άρθρο 20 παράγραφος 2.
Άρθρο 13
1. α) Όταν τα τρόφιμα είναι προσυσκευασμένα, οι ενδείξεις που προβλέπονται στο άρθρο 3 και το άρθρο 4 παράγραφος 2 αναγράφονται πάνω στην προσυσκευασία ή σε μια ετικέτα συνδεδεμένη με αυτή.
β) Κατά παρέκκλιση του στοιχείου α) και με την επιφύλαξη των κοινοτικών διατάξεων σχετικά με τις ονομαστικές ποσότητες, όταν τα προσυσκευασμένα τρόφιμα:
- προορίζονται μεν για τον τελικό καταναλωτή αλλά διατίθενται στο εμπόριο σε στάδιο που προηγείται στο εμπόριο σε στάδιο που προηγείται της πώλησης στον τελικό καταναλωτή και όταν το στάδιο αυτό δεν είναι η πώληση σε μονάδα ομαδικής εστίασης,
γ) στις περιπτώσεις που ορίζονται στο στοιχείο β), οι ενδείξεις που προβλέπονται στο άρθρο 3 παράγραφος 1 σημεία 1, 5, 7 καθώς και ενδεχομένως η ένδειξη που προβλέπει το άρθρο 10 αναγράφονται επίσης στην εξωτερική συσκευασία εντός της οποίας προσφέρονται τα τρόφιμα στο εμπόριο.
2. Οι ενδείξεις που προβλέπονται στο άρθρο 3 και στο άρθρο 4 παράγραφος 2 πρέπει να είναι εύκολα κατανοητές και να αναγράφονται σε εμφανή θέση και με τέτοιο τρόπο ώστε να είναι ευδιάκριτες, ευανάγνωστες και ανεξίτηλες.
Δεν πρέπει με κανένα τρόπο να σκεπάζονται, να κρύβονται ή να διαχωρίζονται από άλλες ενδείξεις ή εικόνες.
3. Οι ενδείξεις του άρθρου 3 παράγραφος 1 σημεία 1, 4, 5 και 10 πρέπει να ευρίσκονται στο ίδιο οπτικό πεδίο.
Η υποχρέωση αυτή είναι δυνατόν να επεκταθεί και στις ενδείξεις που προβλέπονται στο άρθρο 4 παράγραφος 2.
4. Στην περίπτωση των υαλίνων φιαλών που προορίζονται να ξαναχρησιμοποιηθούν, οι οποίες φέρουν ανεξίτηλες ενδείξεις και οι οποίες λόγω του γεγονότος αυτού δεν φέρουν ούτε ετικέτα ούτε δακτύλιο ούτε ετικέτα λαιμού, καθώς και των συσκευασιών ή δοχείων των οποίων η μέγιστη πλευρά έχει επιφάνεια μικρότερη από 10 cm2, πρέπει να αναγράφονται μόνο οι ενδείξεις που απαριθμούνται στο άρθρο 3 παράγραφος 1 σημεία 1, 4 και 5.
Η παράγραφος 3 δεν εφαρμόζεται στην περίπτωση αυτή.
5. Η Ιρλανδία, οι Κάτω Χώρες και το Ηνωμένο Βασίλειο μπορούν να προβλέψουν παρεκκλίσεις από το άρθρο 3 παράγραφος 1 και από την παράγραφο 3 του παρόντος άρθρου για το γάλα και τα γαλακτοκομικά προϊόντα τα οποία συσκευάζονται σε υάλινες φιάλες οι οποίες πρόκειται να χρησιμοποιηθούν εκ νέου.
Τα εν λόγω κράτη μέλη ανακοινώνουν στην Επιτροπή κάθε μέτρο που λαμβάνουν δυνάμει του πρώτου εδαφίου.
Άρθρο 14
Για τρόφιμα που δεν προσφέρονται προσυσκευασμένα στον τελικό καταναλωτή και στις μονάδες ομαδικής εστίασης ή για τρόφιμα που συσκευάζονται στον τόπο πωλήσεως, εφ' όσον το ζητήσει ο αγοραστής, ή προσυσκευάζονται για άμεση πώληση, τα κράτη μέλη καθορίζουν τον τρόπο σύμφωνα με τον οποίο αναγράφονται οι ενδείξεις που προβλέπονται στο άρθρο 3 και στο άρθρο 4 παράγραφος 2.
Τα κράτη μέλη δύνανται να θεωρούν ως μη υποχρεωτικές τις ενδείξεις αυτές ή ορισμένες από αυτές, υπό την προϋπόθεση ότι εξασφαλίζεται η πληροφόρηση του αγοραστή.
Άρθρο 15
Η παρούσα οδηγία δεν επηρεάζει τις διατάξεις των εθνικών νομοθεσιών, οι οποίες ελλείψει κοινοτικών διατάξεων, ρυθμίζουν κατά τρόπο λιγότερο αυστηρό την επισήμανση ορισμένων τροφίμων που διατίθενται σε διακοσμητικές συσκευασίες όπως π.χ. αγαλματάκια ή αναμνηστικά.
Άρθρο 16
1. Τα κράτη μέλη μεριμνούν ώστε να απαγορεύεται στην επικράτειά τους η εμπορία τροφίμων για τα οποία οι ενδείξεις που προβλέπονται στο άρθρο 3 και στο άρθρο 4 παράγραφος 2 δεν αναγράφονται σε γλώσσα εύκολα κατανοητή από τον καταναλωτή, εκτός εάν η αποτελεσματική ενημέρωση του καταναλωτή εξασφαλίζεται με άλλα μέτρα, που καθορίζονται με τη διαδικασία του άρθρου 20 παράγραφος 2, για μια ή περισσότερες ενδείξεις της επισήμανσης.
2. Το κράτος μέλος όπου το προϊόν διατίθεται στο εμπόριο μπορεί, τηρώντας τους κανόνες της συνθήκης, να επιβάλλει, στην επικράτειά του, να αναγράφονται αυτές οι ενδείξεις της επισήμανσης σε μία ή περισσότερες γλώσσες που επιλέγει μεταξύ των επισήμων γλωσσών της Κοινότητας.
3. Οι παράγραφοι 1 και 2 δεν απαγορεύουν την πολύγλωσση επισήμανση.
Άρθρο 17
Τα κράτη μέλη απέχουν από το να καθορίζουν, πέρα από ό,τι προβλέπεται στα άρθρα 3 έως 13, τους τρόπους σύμφωνα με τους οποίους πρέπει να αναγράφονται οι ενδείξεις που προβλέπονται στο άρθρο 3 και στο άρθρο 4 παράγραφος 2.
Άρθρο 18
1. Τα κράτη μέλη δεν δύνανται να απαγορεύσουν το εμπόριο τροφίμων τα οποία ανταποκρίνονται προς τους κανόνες που προβλέπονται στην παρούσα οδηγία, με την εφαρμογή μη εναρμονισμένων εθνικών διατάξεων που ριθμίζουν την επισήμανση και παρουσίαση ορισμένων τροφίμων ή των τροφίμων γενικά.
2. Η παράγραφος 1 δεν θα εφαρμόζεται στις εθνικές διατάξεις που δεν εναρμονίστηκαν από λόγους:
- προστασίας της δημοσίας υγείας,
- καταστολής της απάτης, εφ' όσον οι διατάξεις αυτές δεν εμποδίζουν την εφαρμογή των ορισμών και κανόνων που προβλέπονται στην παρούσα οδηγία,
- προστασίας της εμπορικής και βιομηχανικής ιδιοκτησίας, των ενδείξεων προελεύσεως, των ονομασιών προελεύσεως και καταστολής του αθέμιτου ανταγωνισμού.
Άρθρο 19
Στην περίπτωση που γίνεται αναφορά στο παρόν άρθρο, εφαρμόζεται η ακόλουθη διαδικασία όταν ένα κράτος μέλος κρίνει αναγκαία τη θέσπιση νέας νομοθεσίας.
Κοινοποιεί στην Επιτροπή και στα λοιπά κράτη μέλη τα σχεδιαζόμενα μέτρα προσδιορίζοντας και τους λόγους που τα δικαιολογούν. Η Επιτροπή προβαίνει σε διαβουλεύσεις με τα κράτη μέλη στα πλαίσια της μόνιμης επιτροπής Τροφίμων, η οποία έχει συσταθεί με την απόφαση 69/414/ΕΟΚ του Συμβουλίου(6), εφ' όσον το κρίνει σκόπιμο ή εφ' όσον το ζητήσει ένα κράτος μέλος.
Το κράτος μέλος δύναται να θεσπίσει τα σχεδιαζόμενα μέτρα μόνο μετά τρεις μήνες από την κοινοποίηση αυτή και με την προϋπόθεση ότι δεν υπάρχει αντίθετη γνώμη της Επιτροπής.
Στην τελευταία αυτή περίπτωση και πριν από την λήξη της ανωτέρω προθεσμίας, η Επιτροπή προσφεύγει στην διαδικασία που προβλέπεται στο άρθρο 20 παράγραφος 2, προκειμένου να αποφασίσει αν τα προτεινόμενα μέτρα δύνανται να τεθούν σε εφαρμογή, υποκείμενα ενδεχομένως στις κατάλληλες τροποποιήσεις.
Άρθρο 20
1. Η Επιτροπή επικουρείται από τη μόνιμη επιτροπή Τροφίμων, εφεξής αποκαλούμενη "επιτροπή".
2. Στις περιπτώσεις που γίνεται αναφορά στην παρούσα παράγραφο, εφαρμόζονται τα άρθρα 5 και 7 της απόφασης 1999/468/ΕΚ, τηρουμένων των διατάξεων του άρθρου 8 της ίδιας απόφασης.
Η περίοδος που προβλέπεται στο άρθρο 5 παράγραφος 6 της απόφασης 1999/468/ΕΚ, ορίζεται σε τρεις μήνες.
3. Η επιτροπή θεσπίζει τον εσωτερικό της κανονισμό.
Άρθρο 21
Όταν διαπιστωθεί ότι είναι ανάγκη να ληφθούν μεταβατικά μέτρα, προκειμένου να διευκολυνθεί η εφαρμογή της παρούσης οδηγίας, αυτά λαμβάνονται σύμφωνα με τη διαδικασία που προβλέπεται στο άρθρο 20 παράγραφος 2.
Άρθρο 22
Η παρούσα οδηγία δεν θίγει τις κοινοτικές διατάξεις που έχουν ήδη εκδοθεί την 22α Δεκεμβρίου 1978 και αφορούν την επισήμανση και την παρουσίαση ορισμένων τροφίμων.
Τροποποιήσεις αναγκαίες για την προσαρμογή των διατάξεων αυτών στους κανόνες που προβλέπονται στην παρούσα οδηγία, αποφασίζονται σύμφωνα με τη διαδικασία που προβλέπεται σε κάθε μία από τις εν λόγω διατάξεις.
Άρθρο 23
Η παρούσα οδηγία δεν εφαρμόζεται στα προϊόντα που προορίζονται να εξαχθούν έξω από την Κοινότητα.
Άρθρο 24
Τα κράτη μέλη ανακοινώνουν στην Επιτροπή το κείμενο των ουσιωδών διατάξεων τις οποίες θεσπίζουν στο πλαίσιο της εθνικής τους νομοθεσίας και οι οποίες αναφέρονται στον τομέα ο οποίος διέπεται από τις διατάξεις της παρούσας οδηγίας.
Άρθρο 25
Η παρούσα οδηγία εφαρμόζεται επίσης στα υπερπόντια γαλλικά διαμερίσματα.
Άρθρο 26
1. Η οδηγία 79/112/ΕΟΚ, όπως τροποποιήθηκε από τις οδηγίες που παρατίθενται στο παράρτημα IV, μέρος Α καταργείται, υπό την επιφύλαξη των υποχρεώσεων τους κρατών μελών σε ό,τι αφορά στις προθεσμίες εναωμάτωσης που παρατίθενται στο παράρτημα IV, μέρος Β.
2. Οι αναφορές στην καταργούμενη οδηγία θεωρείται ότι γίνονται στην παρούσα οδηγία και διαβάζονται σύμφωνα με τον πίνακα αντιστοιχίας που παρατίθενται στο παράρτημα V.
Άρθρο 27
Οδηγία 2000/63/ΕΚ της Επιτροπής
(Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
Εκτιμώντας τα ακόλουθα:
(1) Είναι αναγκαίο να θεσπιστούν κριτήρια καθαρότητας για όλα τα πρόσθετα πλην των χρωστικών και γλυκαντικών υλών που αναφέρονται στην οδηγία 95/2/ΕΚ του Ευρωπαϊκού Κοινοβουλίου και του Συμβουλίου, της 20ής Φεβρουαρίου 1995, για τα πρόσθετα τροφίμων πλην των χρωστικών και των γλυκαντικών υλών(3), όπως τροποποιήθηκε τελευταία από την οδηγία 98/72/ΕΚ(4).
(2) Η οδηγία 96/77/ΕΚ της Επιτροπής, της 2ας Δεκεμβρίου 1996, περί θεσπίσεως ειδικών κριτηρίων καθαρότητας για τα πρόσθετα τροφίμων πλην των χρωστικών και των γλυκαντικών υλών(5), όπως τροποποιήθηκε από την οδηγία 98/86/ΕΚ(6), θεσπίζει κριτήρια καθαρότητας για ορισμένα πρόσθετα τροφίμων· η εν λόγω οδηγία θα πρέπει τώρα να συμπληρωθεί με κριτήρια καθαρότητας για τα υπόλοιπα πρόσθετα τροφίμων που αναφέρονται στην οδηγία 95/2/ΕΚ.
(3) Είναι αναγκαίο, υπό το φως των τεχνικών εξελίξεων, να τροποποιηθούν τα κριτήρια καθαρότητας που προβλέπονται στην οδηγία 96/77/ΕΚ για τη βουτυλοϋδροξυανισόλη (BHA). Είναι συνεπώς αναγκαίο να προσαρμοστεί αυτή η οδηγία.
(4) Είναι αναγκαίο να ληφθούν υπόψη οι προδιαγραφές και οι αναλυτικές τεχνικές για τα πρόσθετα Codex Alimentarius που έχει καταρτίσει η κοινή επιτροπή εμπειρογνωμόνων του FAO/WHO για τα πρόσθετα τροφίμων (JECFA).
(5) Σε περίπτωση κατά την οποία τα πρόσθετα τροφίμων παρασκευάζονται με μεθόδους παραγωγής ή από πρώτες ύλες σημαντικά διαφορετικές από εκείνες που καλύπτει η αξιολόγηση της επιστημονικής επιτροπής τροφίμων ή διαφέρουν από τα αναφερόμενα στην παρούσα οδηγία, πρέπει να παραπέμπονται για πλήρη αξιολόγηση στην εν λόγω επιτροπή με ιδιαίτερη έμφαση στα κριτήρια καθαρότητας.
(6) Τα μέτρα που προβλέπονται στην παρούσα οδηγία είναι σύμφωνα με τη γνώμη της μόνιμης επιτροπής τροφίμων,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η οδηγία 96/77/ΕΚ τροποποιείται ως ακολούθως:
1. Στο παράρτημα, το κείμενο για το Ε 320 - βουτυλοϋδροξυανισόλη (BHA) αντικαθίσταται από το κείμενο του παραρτήματος Ι της παρούσας οδηγίας.
2. Στο παράρτημα προστίθεται το κείμενο του παραρτήματος ΙΙ της παρούσας οδηγίας.
Άρθρο 2
1. Τα κράτη μέλη θέτουν σε ισχύ τις αναγκαίες νομοθετικές, κανονιστικές και διοικητικές διατάξεις για να συμμορφωθούν με την παρούσα οδηγία πριν από τις 31 Μαρτίου 2001. Πληροφορούν αμέσως σχετικά την Επιτροπή.
2. Όταν τα κράτη μέλη θεσπίζουν τις εν λόγω διατάξεις, αυτές πρέπει να περιλαμβάνουν αναφορά στην παρούσα οδηγία ή να συνοδεύονται από σχετική αναφορά κατά την επίσημη δημοσίευσή τους. Ο τρόπος αναφοράς καθορίζεται από τα κράτη μέλη.
3. Επιτρέπεται μέχρις εξαντλήσεως των αποθεμάτων η εμπορία προϊόντων που δεν ανταποκρίνονται μεν στην παρούσα οδηγία αλλά έχουν διατεθεί στην αγορά ή επισημανθεί πριν από τις 31 Μαρτίου 2001
Άρθρο 3
Οδηγία 2000/69/ΕΚ του Ευρωπαϊκού Κοινοβουλίου και του Συμβουλίου
της 16ης Νοεμβρίου 2000
για οριακές τιμές βενζολίου και μονοξειδίου του άνθρακα στον αέρα του περιβάλλοντος
TΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 175 παράγραφος 1,
την πρόταση της Επιτροπής(1),
τη γνώμη της Οικονομικής και Κοινωνικής Επιτροπής(2),
αφού ζήτησαν τη γνώμη της Επιτροπής των Περιφερειών,
Αποφασίζοντας σύμφωνα με τη διαδικασία του άρθρου 251 της συνθήκης(3),
Εκτιμώντας τα ακόλουθα:
(1) Με βάση τις αρχές που διατυπώνονται στο άρθρο 174 της συνθήκης, το πρόγραμμα πολιτικής και δράσης της Ευρωπαϊκής Κοινότητας για το περιβάλλον και την αειφόρο ανάπτυξη (πέμπτο πρόγραμμα δράσης για το περιβάλλον)(4), όπως συμπληρώνεται με την απόφαση αριθ. 2179/98/ΕΚ(5) του Ευρωπαϊκού Κοινοβουλίου και του Συμβουλίου σχετικά με την αναθεώρησή του, προβλέπει ειδικότερα την τροποποίηση της ισχύουσας νομοθεσίας για τους ατμοσφαιρικούς ρύπους. Το πρόγραμμα αυτό συνιστά τον καθορισμό μακροπρόθεσμων στόχων ποιότητος του αέρος. Tο άρθρο 174 της συνθήκης απαιτεί να εφαρμόζεται η αρχή της προφύλαξης στα θέματα προστασίας της υγείας του ανθρώπου και του περιβάλλοντος.
(2) Tο άρθρο 152 της συνθήκης προβλέπει ότι οι απαιτήσεις προστασίας της υγείας πρέπει να αποτελούν συνιστώσα των άλλων πολιτικών της Κοινότητας. Το άρθρο 3 παράγραφος 1 στοιχείο ο) της συνθήκης προβλέπει ότι οι δραστηριότητες της Κοινότητας πρέπει να περιλαμβάνουν συμβολή στην επίτευξη υψηλού επίπεδου προστασίας της υγείας.
(3) Δυνάμει του άρθρου 4 παράγραφος 5 της οδηγίας 96/62/ΕΚ του Συμβουλίου, της 27ης Σεπτεμβρίου 1996, για την εκτίμηση και τη διαχείριση της ποιότητας του αέρα του περιβάλλοντος(6), το Συμβούλιο θεσπίζει τη νομοθεσία που προβλέπεται στην παράγραφο 1 και τις διατάξεις που προβλέπονται στις παραγράφους 3 και 4 του ίδιου άρθρου.
(4) Η οδηγία 96/62/ΕΚ απαιτεί την κατάρτιση σχεδίων δράσης για τις ζώνες στις οποίες οι συγκεντρώσεις των ρύπων στον αέρα του περιβάλλοντος υπερβαίνουν τις οριακές τιμές, προσαυξημένες κατά το τυχόν προσωρινό περιθώριο ανοχής που εφαρμόζεται για να διασφαλιστεί εμπροθέσμως η τήρηση των οριακών τιμών.
(5) Η οδηγία 96/62/ΕΚ προβλέπει ότι οι αριθμητικές οριακές τιμές πρέπει να βασίζονται στα πορίσματα των εργασιών διεθνών επιστημονικών ομάδων του τομέα. Η Επιτροπή πρέπει να λαμβάνει υπόψη τα πλέον πρόσφατα επιστημονικά ερευνητικά δεδομένα στους σχετικούς τομείς της επιδημιολογίας και του περιβάλλοντος και τις πλέον πρόσφατες εξελίξεις στη μετρολογία για την επανεξέταση των στοιχείων επί των οποίων βασίζονται οι οριακές τιμές.
(6) Τα απαιτούμενα μέτρα για την εφαρμογή της παρούσας οδηγίας θεσπίζονται σύμφωνα με την απόφαση 1999/468/ΕΚ του Συμβουλίου, της 28ης Ιουνίου 1999, για τον καθορισμό των όρων άσκησης των εκτελεστικών αρμοδιοτήτων που ανατίθενται στην Επιτροπή(7).
(7) Οι αναγκαίες τροποποιήσεις για την προσαρμογή προς την επιστημονική και τεχνική πρόοδο επιτρέπεται να αφορούν μόνον τα κριτήρια και τις τεχνικές για την εκτίμηση των συγκεντρώσεων βενζολίου και μονοξειδίου του άνθρακα ή λεπτομερείς ρυθμίσεις για τη διαβίβαση πληροφοριών στην Επιτροπή, και δεν επιτρέπεται να οδηγούν στην άμεση ή έμμεση τροποποίηση οριακών τιμών.
(8) Οι οριακές τιμές που ορίζει η παρούσα οδηγία αποτελούν απλώς στοιχειώδεις απαιτήσεις. Σύμφωνα με το άρθρο 176 της συνθήκης, τα κράτη μέλη μπορούν να διατηρούν σε ισχύ ή να θεσπίζουν αυστηρότερα προστατευτικά μέτρα. Ειδικότερα, μπορούν να θεσπιστούν αυστηρότερες οριακές τιμές για να προστατευθεί η υγεία ιδιαίτερα ευάλωτων πληθυσμιακών ομάδων όπως των παιδιών και των νοσηλευόμενων σε νοσοκομεία. Ένα κράτος μέλος μπορεί να απαιτεί την επίτευξη των οριακών τιμών και πριν από τις προθεσμίες που τάσσει η οδηγία.
(9) Το βενζόλιο αποτελεί γονιδιοτοξικό καρκινογόνο παράγοντα για τον άνθρωπο και δεν υπάρχει προσδιορίσιμο επίπεδο κάτω του οποίου είναι ακίνδυνο για την ανθρώπινη υγεία.
(10) Ωστόσο, όταν οι οριακές τιμές που θέτει για το βενζόλιο η παρούσα οδηγία είναι δύσκολο να επιτευχθούν λόγω των τοπικών χαρακτηριστικών διασποράς ή των σχετικών κλιματολογικών συνθηκών ή όταν η εφαρμογή των μέτρων θα δημιουργούσε σοβαρά κοινωνικοοικονομικά προβλήματα, τα κράτη μέλη μπορούν να ζητούν από την Επιτροπή μία χρονικώς περιορισμένη παράταση υπό συγκεκριμένες προϋποθέσεις.
(11) Για να διευκολυνθεί η επανεξέταση της παρούσας οδηγίας το 2004, η Επιτροπή και τα κράτη μέλη θα πρέπει να μελετήσουν την ενθάρρυνση της έρευνας όσον αφορά τις επιπτώσεις του βενζολίου και του μονοξειδίου του άνθρακα. Εκτός από τον εξωτερικό αέρα θα πρέπει εν προκειμένω να ληφθεί υπόψη και η ρύπανση του αέρα σε εσωτερικούς χώρους.
(12) Η ύπαρξη τυποποιημένων τεχνικών μέτρησης μεγάλης ακρίβειας και κοινών κριτηρίων για τις θέσεις εγκατάστασης των σταθμών μέτρησης αποτελεί σημαντικό στοιχείο στην εκτίμηση της ποιότητας του αέρα του περιβάλλοντος, προκειμένου να λαμβάνονται συγκρίσιμες πληροφορίες σε όλη την Κοινότητα.
(13) Ως βάση για την κατάρτιση τακτικών εκθέσεων, πρέπει να διαβιβάζονται στην Επιτροπή στοιχεία για τις συγκεντρώσεις βενζολίου και μονοξειδίου του άνθρακα.
(14) Πρέπει να διατίθενται στο κοινό ευχερώς ενημερωμένες πληροφορίες για τις συγκεντρώσεις βενζολίου και μονοξειδίου του άνθρακα στον αέρα του περιβάλλοντος,
ΕΞΕΔΩΣΑΝ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Στόχοι
Στόχοι της παρούσας οδηγίας είναι:
α) ο καθορισμός οριακών τιμών για τις συγκεντρώσεις βενζολίου και μονοξειδίου του άνθρακα στον αέρα του περιβάλλοντος με σκοπό την αποφυγή, πρόληψη ή μείωση επιβλαβών επιδράσεων στην υγεία του ανθρώπου και στο σύνολο του περιβάλλοντος,
β) η εκτίμηση των συγκεντρώσεων βενζολίου και μονοξειδίου του άνθρακα στον αέρα του περιβάλλοντος βάσει κοινών μεθόδων και κριτηρίων,
γ) η συλλογή κατάλληλων πληροφοριών για τις συγκεντρώσεις βενζολίου και μονοξειδίου του άνθρακα στον αέρα του περιβάλλοντος και η ενημέρωση του κοινού,
δ) η διατήρηση της ποιότητας του αέρα του περιβάλλοντος, όταν είναι καλή, και η βελτίωσή της στις υπόλοιπες περιπτώσεις ως προς το βενζόλιο και το μονοξείδιο του άνθρακα.
Άρθρο 2
Ορισμοί
Εφαρμόζονται οι ορισμοί του άρθρου 2 της οδηγίας 96/62/ΕΚ.
Για τους σκοπούς της παρούσας οδηγίας νοούνται ως:
α) "άνω όριο εκτίμησης", επίπεδο που καθορίζεται στο παράρτημα ΙΙΙ και κάτω από το οποίο μπορεί να χρησιμοποιηθεί συνδυασμός μετρήσεων και τεχνικών προσομοίωσης για την εκτίμηση της ποιότητας του αέρα του περιβάλλοντος, σύμφωνα με το άρθρο 6 παράγραφος 3 της οδηγίας 96/62/ΕΚ,
β) "κάτω όριο εκτίμησης", επίπεδο που καθορίζεται στο παράρτημα ΙΙΙ και κάτω από το οποίο μπορούν να χρησιμοποιηθούν μόνο τεχνικές προσομοίωσης ή αντικειμενικής εκτίμησης για την εκτίμηση της ποιότητας του αέρα του περιβάλλοντος, σύμφωνα με το άρθρο 6 παράγραφος 4 της οδηγίας 96/62/ΕΚ,
γ) "μετρήσεις σταθερών σημείων", μετρήσεις εκτελούμενες σύμφωνα με το άρθρο 6 παράγραφος 5 της οδηγίας 96/62/ΕΚ.
Άρθρο 3
Βενζόλιο
1. Τα κράτη μέλη λαμβάνουν τα αναγκαία μέτρα ώστε οι συγκεντρώσεις βενζολίου στον αέρα του περιβάλλοντος, εκτιμώμενες κατ' άρθρο 5, να μην υπερβαίνουν την οριακή τιμή που καθορίζεται στο παράρτημα Ι σύμφωνα με τις ημερομηνίες που αναφέρονται σ' αυτό.
Το περιθώριο ανοχής που καθορίζεται στο παράρτημα Ι εφαρμόζεται σύμφωνα με το άρθρο 8 της οδηγίας 96/62/ΕΚ.
2. Όταν η επίτευξη της οριακής τιμής του παραρτήματος Ι είναι δυσχερής λόγω των τοπικών χαρακτηριστικών διασποράς ή των σχετικών κλιματικών συνθηκών, όπως η χαμηλή ταχύτητα του ανέμου ή/και συνθήκες που ευνοούν την εξάτμιση και εάν η εφαρμογή των μέτρων θα προκαλούσε σοβαρά κοινωνικοοικονομικά προβλήματα, ένα κράτος μέλος δύναται να ζητήσει από την Επιτροπή παράταση περιορισμένης διάρκειας. Η Επιτροπή, ενεργώντας με τη διαδικασία του άρθρου 12 παράγραφος 2 της οδηγίας 96/62/ΕΚ, δύναται, κατόπιν αιτήσεως κράτους μέλους και με την επιφύλαξη του άρθρου 8 παράγραφος 3, της παρούσας οδηγίας να δώσει μια τέτοια παράταση για περίοδο που δεν υπερβαίνει τα 5 έτη εάν το συγκεκριμένο κράτος μέλος:
- καθορίζει τις οικείες ζώνες ή/και οικισμούς
- αιτιολογεί δεόντως την παράταση αυτή
- αποδεικνύει ότι έχουν ληφθεί όλα τα εύλογα μέτρα για τη μείωση των συγκεντρώσεων των ρύπων και την ελαχιστοποίηση της περιοχής πάνω από την οποία σημειώνεται υπέρβαση της οριακής τιμής και
- σκιαγραφεί τις μελλοντικές εξελίξεις όσον αφορά τα μέτρα που θα λάβει σύμφωνα με το άρθρο 8 παράγραφος 3 της οδηγίας 96/62/ΕΚ.
Ωστόσο, η οριακή τιμή βενζολίου κατά την παράταση περιορισμένης διάρκειας δεν υπερβαίνει τα 10 μg/m3.
Άρθρο 4
Μονοξείδιο του άνθρακα
Τα κράτη μέλη λαμβάνουν τα αναγκαία μέτρα ώστε οι συγκεντρώσεις μονοξειδίου του άνθρακα στον αέρα του περιβάλλοντος, όπως εκτιμώνται σύμφωνα με το άρθρο 5, να μην υπερβαίνουν την οριακή τιμή που καθορίζεται στο παράρτημα ΙΙ σύμφωνα με τις εκεί προβλεπόμενες ημερομηνίες.
Το περιθώριο ανοχής που καθορίζεται στο παράρτημα ΙΙ εφαρμόζεται σύμφωνα με το άρθρο 8 της οδηγίας 96/62/ΕΚ.
Άρθρο 5
Εκτίμηση των συγκεντρώσεων
1. Τα άνω και κάτω όρια εκτίμησης για το βενζόλιο και το μονοξείδιο του άνθρακα ορίζονται στο τμήμα Ι του παραρτήματος III.
Η ταξινόμηση κάθε ζώνης ή οικισμού για τους σκοπούς του άρθρου 6 της οδηγίας 96/62/ΕΚ επανεξετάζεται τουλάχιστον ανά πενταετία με τη διαδικασία που προβλέπεται στο τμήμα ΙΙ του παραρτήματος ΙΙΙ της παρούσας οδηγίας. Η ταξινόμηση επανεξετάζεται και νωρίτερα σε περίπτωση σημαντικής μεταβολής δραστηριοτήτων συνδεόμενων με τις συγκεντρώσεις βενζολίου ή μονοξειδίου του άνθρακα στον αέρα του περιβάλλοντος.
2. Τα κριτήρια τοποθέτησης των σημείων δειγματοληψίας για τη μέτρηση του βενζολίου και του μονοξειδίου του άνθρακα στον αέρα του περιβάλλοντος, παρατίθενται στο παράρτημα IV. Ο ελάχιστος αριθμός σημείων δειγματοληψίας για τη μέτρηση των συγκεντρώσεων κάθε ρύπου σε σταθερά σημεία, καθορίζεται στο παράρτημα V τέτοια σημεία πρέπει να ορίζονται σε κάθε ζώνη ή οικισμό όπου απαιτούνται μετρήσεις, εφόσον οι μετρήσεις σταθερών σημείων είναι η αποκλειστική πηγή στοιχείων για τις εκεί συγκεντρώσεις.
3. Σε ζώνες και οικισμούς στους οποίους οι πληροφορίες από σταθμούς μετρήσεων σταθερών σημείων συμπληρώνονται με πληροφορίες από άλλες πηγές, όπως απογραφές εκπομπών, μεθόδους ενδεικτικών μετρήσεων και προσομοίωση της ποιότητας του αέρα, ο αριθμός των σταθερών σταθμών μέτρησης και η κατά χώρον ανιχνευτική ικανότης των υπόλοιπων τεχνικών πρέπει να επαρκούν για τον προσδιορισμό των συγκεντρώσεων των ατμοσφαιρικών ρύπων σύμφωνα με το τμήμα Ι του παραρτήματος IV και το τμήμα Ι του παραρτήματος VI.
4. Σε ζώνες και οικισμούς στους οποίους δεν απαιτούνται μετρήσεις, μπορούν να χρησιμοποιούνται τεχνικές προσομοίωσης ή αντικειμενικής εκτίμησης.
5. Οι μέθοδοι αναφοράς για την ανάλυση και τη δειγματοληψία του βενζολίου και του μονοξειδίου του άνθρακα καθορίζονται στα τμήματα Ι και ΙΙ του παραρτήματος VII. Το τμήμα ΙΙΙ του παραρτήματος VII θα προβλέψει τεχνικές αναφοράς για την προσομοίωση της ποιότητας του αέρα, όταν αυτές υπάρξουν.
6. Η προθεσμία για την κοινοποίηση στην Επιτροπή από τα κράτη μέλη των μεθόδων που χρησιμοποιούν για την προκαταρκτική εκτίμηση της ποιότητας του αέρα, σύμφωνα με το άρθρο 11 παράγραφος 1 στοιχείο δ) της οδηγίας 96/62/ΕΚ, είναι αυτή που προβλέπεται στο άρθρο 10 της παρούσας οδηγίας.
7. Οι τυχόν αναγκαίες τροποποιήσεις για την προσαρμογή του παρόντος άρθρου και των παραρτημάτων ΙΙΙ έως VII στην επιστημονική και τεχνική πρόοδο, εγκρίνονται με τη διαδικασία του άρθρου 6 παράγραφος 2 αλλά δεν επιτρέπεται να οδηγήσουν σε οποιαδήποτε άμεση ή έμμεση μεταβολή των οριακών τιμών.
Άρθρο 6
Επιτροπή
1. Η Επιτροπή επικουρείται από την επιτροπή του άρθρου 12 σημείο 2 της οδηγίας 96/62/ΕΚ, καλούμενη στο εξής "η επιτροπή".
2. Στις περιπτώσεις που γίνεται μνεία της παρούσας παραγράφου, εφαρμόζονται τα άρθρα 5 και 7 της απόφασης 1999/468/ΕΚ, τηρουμένων των διατάξεων του άρθρου 8 της ίδιας απόφασης.
Η περίοδος που προβλέπεται στο άρθρο 5 παράγραφος 6 της απόφασης 1999/468/ΕΚ ορίζεται σε τρεις μήνες.
3. Η επιτροπή θεσπίζει τον εσωτερικό κανονισμό της.
Άρθρο 7
Ενημέρωση του κοινού
1. Τα κράτη μέλη εξασφαλίζουν ότι ενημερωμένες πληροφορίες περί των συγκεντρώσεων βενζολίου και μονοξειδίου του άνθρακα στο περιβάλλον, τίθενται επί τακτικής βάσεως στη διάθεση του κοινού, καθώς και στη διάθεση καταλλήλων οργανώσεων όπως οι οργανώσεις προστασίας του περιβάλλοντος, οι οργανώσεις καταναλωτών, οι οργανώσεις που εκπροσωπούν τα συμφέροντα ευαίσθητων πληθυσμιακών ομάδων και άλλοι σχετικοί υγειονομικοί φορείς, μέσω, λόγου χάριν, των ραδιοτηλεοπτικών μέσων, του τύπου, των ενημερωτικών οθονών ή των υπηρεσιών δικτύου ηλεκτρονικών υπολογιστών, του τελετέξτ του τηλεφώνου ή τoυ φαξ.
Οι πληροφορίες για τις συγκεντρώσεις του βενζολίου στο περιβάλλον, ως μέση τιμή κατά το τελευταίο δωδεκάμηνο, ενημερώνονται τουλάχιστον ανά τρίμηνο και, εφόσον είναι εφικτό, οι πληροφορίες ενημερώνονται κάθε μήνα. Οι πληροφορίες για τις συγκεντρώσεις του μονοξειδίου του άνθρακα στο περιβάλλον, ως μέγιστος κυλιόμενος μέσος όρος οκταώρου, ενημερώνονται σε ημερήσια τουλάχιστον βάση και εφόσον είναι πρακτικά εφικτό κάθε ώρα.
Στις πληροφορίες του δεύτερου εδαφίου αναφέρεται τουλάχιστον κάθε υπέρβαση των οριακών τιμών συγκεντρώσεων κατά τη διάρκεια των περιόδων υπολογισμού της μέσης συγκέντρωσης, που καθορίζονται στα παραρτήματα Ι και ΙΙ. Περιλαμβάνεται επίσης και μια σύντομη εκτίμηση ως προς τις οριακές τιμές και κατάλληλα στοιχεία σχετικά με τις επιδράσεις στην υγεία.
2. Όταν καταρτίζονται σχέδια ή προγράμματα που τίθενται στη διάθεση του κοινού σύμφωνα με το άρθρο 8 παράγραφος 3 της οδηγίας 96/62/ΕΚ, τα κράτη μέλη πρέπει να τα διαθέτουν και στις οργανώσεις που αναφέρονται στην παράγραφο 1 του παρόντος άρθρου. Αυτό περιλαμβάνει επίσης την τεκμηρίωση που απαιτείται σύμφωνα με το παράρτημα VI σημείο II της παρούσας οδηγίας.
3. Οι πληροφορίες που διατίθενται στο κοινό και σε οργανώσεις βάσει των παραγράφων 1 και 2 ανωτέρω, πρέπει να είναι σαφείς, κατανοητές και προσιτές.
Άρθρο 8
Έκθεση και επανεξέταση
1. Το αργότερο στις 31 Δεκεμβρίου 2004, η Επιτροπή υποβάλλει στο Ευρωπαϊκό Κοινοβούλιο και το Συμβούλιο έκθεση με βάση τις εμπειρίες από την εφαρμογή της παρούσας οδηγίας και, ιδιαίτερα, τα αποτελέσματα των πλέον πρόσφατων επιστημονικών ερευνών για τις επιδράσεις της έκθεσης στο βενζόλιο και στο μονοξείδιο του άνθρακα επί της ανθρώπινης υγείας, με ιδιαίτερη προσοχή στους ευαίσθητους πληθυσμούς, και στα οικοσυστήματα, καθώς και τις τεχνολογικές εξελίξεις, συμπεριλαμβανομένης της προόδου που επιτεύχθηκε στις μεθόδους μέτρησης και εκτίμησης, με οποιοδήποτε άλλο τρόπο, των συγκεντρώσεων του βενζολίου και του μονοξειδίου του άνθρακα στον αέρα του περιβάλλοντος.
2. Η έκθεση που αναφέρεται στην παράγραφο 1 λαμβάνει υπόψη, ιδίως όσον αφορά το βενζόλιο και το μονοξείδιο του άνθρακα:
α) την τρέχουσα ποιότητα του αέρα και τις τάσεις της μέχρι το έτος 2010 και πέραν αυτού,
β) τη σκοπιμότητα περαιτέρω μείωσης των ρυπογόνων εκπομπών από όλες τις πηγές, λαμβανομένης υπόψη της τεχνικής σκοπιμότητάς τους και της σχέσης κόστους-αποτελέσματος,
γ) τις σχέσεις μεταξύ των ρύπων και των δυνατοτήτων εφαρμογής συνδυασμένων τακτικών για την επίτευξη των κοινοτικών στόχων ποιότητας του αέρα και άλλων συναφών στόχων,
δ) τις τρέχουσες και μελλοντικές απαιτήσεις όσον αφορά την ενημέρωση του κοινού και την ανταλλαγή πληροφοριών μεταξύ των κρατών μελών και της Επιτροπής,
ε) την πείρα που θα έχει αποκτηθεί από την εφαρμογή της παρούσας οδηγίας στα κράτη μέλη, ειδικότερα σε σχέση με τις προβλεπόμενες από το παράρτημα IV συνθήκες υπό τις οποίες εκτελέσθηκαν οι μετρήσεις.
3. Με γνώμονα τη διατήρηση υψηλού επιπέδου προστασίας της υγείας του ανθρώπου και του περιβάλλοντος, η έκθεση θα συνοδεύεται, εφόσον απαιτείται, από προτάσεις για τροποποίηση της παρούσας οδηγίας οι οποίες θα μπορούσαν να περιλαμβάνουν πρόσθετες παρατάσεις του χρονοδιαγράμματος τήρησης της οριακής τιμής για το βενζόλιο του παραρτήματος Ι, οι οποίες δύνανται να εγκριθούν βάσει του άρθρου 3 παράγραφος 2.
Άρθρο 9
Κυρώσεις
Τα κράτη μέλη καθορίζουν τις κυρώσεις που επιβάλλονται για παραβάσεις των εθνικών διατάξεων που θεσπίζονται κατ' εφαρμογή της παρούσας οδηγίας. Οι κυρώσεις πρέπει να είναι αποτελεσματικές, αναλογικές και αποτρεπτικές.
Άρθρο 10
Εφαρμογή
1. Τα κράτη μέλη θέτουν σε ισχύ τις αναγκαίες νομοθετικές, κανονιστικές και διοικητικές διατάξεις για να συμμορφωθούν προς την παρούσα οδηγία το αργότερο τις 13 Δεκεμβρίου 2002. Πληροφορούν δε αμέσως την Επιτροπή σχετικά.
Οταν τα κράτη μέλη θεσπίζουν τις ανωτέρω διατάξεις, αυτές περιέχουν αναφορά στην παρούσα οδηγία ή συνοδεύονται από την αναφορά αυτή κατά την επίσημη έκδοσή τους. Ο τρόπος της αναφοράς αποφασίζεται από τα κράτη μέλη.
2. Τα κράτη μέλη ανακοινώνουν στην Επιτροπή το κείμενο των ουσιωδών διατάξεων εσωτερικού δικαίου τις οποίες θεσπίζουν στον τομέα που διέπεται από την παρούσα οδηγία.
Άρθρο 11
Έναρξη ισχύος
Κανονισμός (ΕΚ) αριθ. 645/2000 της Επιτροπής
της 28ης Μαρτίου 2000
για τη θέσπιση των λεπτομερειών εφαρμογής που είναι απαραίτητες για την καλή λειτουργία ορισμένων διατάξεων του άρθρου 7 της οδηγίας 86/362/ΕΟΚ του Συμβουλίου και του άρθρου 4 της οδηγίας 90/642/ΕΟΚ του Συμβουλίου για τον έλεγχο των ανωτάτων ορίων περιεκτικότητας σε κατάλοιπα φυτοφαρμάκων επάνω και μέσα στα σιτηρά και στα προϊόντα φυτικής προέλευσης αντίστοιχα, συμπεριλαμβανομένων των οπωροκηπευτικών
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 86/362/ΕΟΚ του Συμβουλίου, της 24ης Ιουλίου 1986, που αφορά τον καθορισμό των ανωτάτων περιεκτικοτήτων για τα κατάλοιπα φυτοφαρμάκων μέσα και πάνω στα σιτηρά(1), όπως τροποποιήθηκε τελευταία από την οδηγία 1999/71/ΕΚ της Επιτροπής(2), και ιδίως το άρθρο 7,
την οδηγία 90/642/ΕΟΚ του Συμβουλίου, της 27ης Νοεμβρίου 1990, για τον καθορισμό των ανωτάτων περιεκτικοτήτων για τα κατάλοιπα φυτοφαρμάκων επάνω και μέσα στα προϊόντα φυτικής προελεύσεως συμπεριλαμβανομένων των οπωροκηπευτικών(3), όπως τροποποιήθηκε τελευταία από την οδηγία 1999/71/ΕΚ, και ιδίως το άρθρο 4,
Εκτιμώντας τα ακόλουθα:
(1) Το άρθρο 7 της οδηγίας 86/362/ΕΟΚ και το άρθρο 4 της οδηγίας 90/642/ΕΟΚ καθορίζουν τις βασικές διατάξεις σχετικά με τον έλεγχο των φυτοφαρμάκων επάνω και μέσα στα σιτηρά και, αντιστοίχως, στα οπωροκηπευτικά.
(2) Η κτηθείσα πείρα από τη διατύπωση και την εφαρμογή συστάσεων της Επιτροπής αποδεικνύει ότι ένας πολυετής σχεδιασμός, με δυνατότητα ετήσιας προσαρμογής, αποτελεί τον αποτελεσματικότερο τρόπο κατάρτισης συντονισμένων κοινοτικών προγραμμάτων επίβλεψης.
(3) Το άρθρο 7 της οδηγίας 86/362/ΕΟΚ και το άρθρο 4 της οδηγίας 90/642/ΕΟΚ προβλέπουν την επανεξέταση και την έγκριση των αναγκαίων μέτρων, ιδίως την δημοσίευση εκ μέρους της Επιτροπής, των εκθέσεων της Ευρωπαϊκής Κοινότητας που θα περιλαμβάνουν τις συγκριτικές και συγκεντρωτικές πληροφορίες των κρατών μελών και την έγκριση των μέτρων που πρέπει να λαμβάνονται σε κοινοτικό επίπεδο στην περίπτωση γνωστοποίησης παράβασης των ανωτάτων ορίων περιεκτικότητας. Η αποκτηθείσα πείρα επιβεβαιώνει ότι, για να μπορούν να χρησιμοποιηθούν τα αποτελέσματα των εκθέσεων με εμπιστοσύνη, πρέπει τα εργαστήρια που προβαίνουν στις αναλύσεις των καταλοίπων φυτοφαρμάκων να λειτουργούν με υψηλά επίπεδα διασφάλισης ποιότητας. Η συμμετοχή των εργαστηρίων στις τακτικές δοκιμές ικανότητας και η εφαρμογή εκ μέρους των κοινών διαδικασιών ελέγχου της ποιότητας μπορεί να συμβάλουν στην τήρηση των απαιτήσεων διαπίστευσης που αναφέρονται στο άρθρο 3 της οδηγίας 93/99/ΕΟΚ του Συμβουλίου, της 29ης Οκτωβρίου 1993, σχετικά με τα συμπληρωματικά μέτρα όσον αφορά τον επίσημο έλεγχο των ειδών διατροφής(4).
(4) Επειδή η Επιτροπή πρέπει να έχει εμπιστοσύνη στην ποιότητα, την ακρίβεια και τη δυνατότητα σύγκρισης των πληροφοριών που διαβιβάζονται από τα κράτη μέλη, όταν τις αντιπαραβάλει και τις συγκεντρώνει για την σύνταξη των εκθέσεων της Ευρωπαϊκής Κοινότητας, θα πρέπει να συμβάλλει οικονομικά στις ενέργειες οι οποίες στηρίζουν την εκτέλεση των προγραμμάτων ελέγχου σύμφωνα με τις βέλτιστες προδιαγραφές. Αντικείμενο στήριξης πρέπει να αποτελέσουν ιδίως οι τακτικές δοκιμές ικανότητας των εργαστηρίων, η επανεξέταση και η επεξεργασία των κατευθυντήριων γραμμών που αφορούν τις διαδικασίες ελέγχου της ποιότητας κατά τις τακτικές συνεδριάσεις των εμπειρογνωμόνων.
(5) Είναι σκόπιμο να συμβάλει οικονομικά η Επιτροπή στις ενέργειες με τις οποίες στηρίζονται άλλες πτυχές του συντονισμού της επίβλεψης των καταλοίπων φυτοφαρμάκων σε κοινοτική κλίμακα. Πρέπει, ιδίως να υποστηριχθούν εργασίες που θα επιτρέψουν στην Επιτροπή να ανταποκριθεί στην απαίτηση προοδευτικής μετάβασης σε σύστημα το οποίο θα επιτρέπει την αξιολόγηση της πραγματικής διαιτητικής έκθεσης με βάση στοιχεία από το πρόγραμμα επίβλεψης.
(6) Η ανακοίνωση της Επιτροπής με αντικείμενο "Υγεία των καταναλωτών και ασφάλεια των τροφίμων" [COM(97) 183] περιγράφει τη λειτουργία των υπηρεσιών ελέγχου και επιθεώρησης του τομέα των τροφίμων, του κτηνιατρικού και φυτοϋγειονομικού τομέα. Ο έλεγχος των καταλοίπων φυτοφαρμάκων επάνω και μέσα στα σιτηρά και τα οπωροκηπευτικά είναι δραστηριότητα η οποία θα πρέπει να εμπίπτει στις αρμοδιότητες των υπηρεσιών επιθεώρησης.
(7) Από το πρόγραμμα επίβλεψης κατά το 1996 και το 1997 προέκυψαν περιπτώσεις μη τήρησης των ανωτάτων ορίων περιεκτικότητας που καθορίζονται στην οδηγία 90/642/ΕΟΚ όπως έχει τροποποιηθεί.
(8) Η οδηγία 90/642/ΕΟΚ, όπως τροποποιήθηκε, καθώς και η οδηγία 86/362/ΕΟΚ, όπως τροποποιήθηκε, προβλέπουν την έγκριση των μέτρων που πρέπει να ληφθούν σε κοινοτικό επίπεδο στην περίπτωση γνωστοποίησης παραβάσεων καθώς και την έγκριση των λεπτομερειών εφαρμογής που είναι απαραίτητες για την σωστή λειτουργία της επίβλεψης.
(9) Είναι απαραίτητο να πραγματοποιηθεί ένας απολογισμός των συστημάτων επίβλεψης σε όλα τα κράτη μέλη για να βελτιωθεί η επίβλεψη των καταλοίπων φυτοφαρμάκων στην Κοινότητα και να δοθεί βοήθεια για την εύρυθμη λειτουργία της.
(10) Πρέπει να θεσπιστούν οι απαραίτητες λεπτομέρειες εφαρμογής για την καλή λειτουργία των διατάξεων περί επιβλέψεως. Οι εν λόγω λεπτομέρειες εφαρμογής πρέπει να καθορίζουν σαφώς τα μέτρα και τις διαδικασίες με τις οποίες η Επιτροπή μπορεί να παράσχει χρηματοδοτική συνδρομή στο πλαίσιο των διαθέσιμων πιστώσεων του προϋπολογισμού.
(11) Τα μέτρα που προβλέπονται στον παρόντα κανονισμό είναι σύμφωνα με τη γνώμη της μόνιμης φυτοϋγειονομικής επιτροπής,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
1. Οι συστάσεις της Επιτροπής που εγκρίθηκαν σύμφωνα με τις διατάξεις του άρθρου 7 παράγραφος 2 στοιχείο β) της οδηγίας 86/362/ΕΟΚ και του άρθρου 4 παράγραφος 2 στοιχείο β) της οδηγίας 90/642/ΕΟΚ μπορούν να καλύπτουν περίοδο από ένα έως πέντε έτη.
2. Για την αποτελεσματική ανά έτος διαχείριση των πολυετών προγραμμάτων επίβλεψης, η Επιτροπή μπορεί να συντάσσει κάθε έτος σχέδιο επιβεβαιωτικής και συμπληρωματικής σύστασης, το οποίο υποβάλλει στην μόνιμη φυτοϋγειονομική επιτροπή σύμφωνα με το άρθρο 7 παράγραφος 2 στοιχείο β) της οδηγίας 86/362/ΕΟΚ και το άρθρο 4 παράγραφος 2 στοιχείο β) της οδηγίας 90/642/ΕΟΚ.
Άρθρο 2
Για τη διευκόλυνση της ορθής εφαρμογής των διατάξεων των παραγράφων 2 και 3 του άρθρου 7 της οδηγίας 86/362/ΕΟΚ και του άρθρου 4 της οδηγίας 90/642/ΕΟΚ, η Επιτροπή:
1. συντονίζει τις δραστηριότητες των κρατών μελών όσον αφορά τις απαιτήσεις στον τομέα της εκπόνησης, καταγραφής, επεξεργασίας και διαβίβασης πληροφοριών σχετικά με την επίβλεψη και τα προγράμματα επίβλεψης, ανάλογα με την περίπτωση, μέσω των κατευθυντηρίων γραμμών της μόνιμης φυτοϋγειονομικής επιτροπής, ιδίως τις κατευθυντήριες γραμμές που αφορούν τις διαδικασίες ελέγχου της ποιότητας που εφαρμόζονται στις αναλύσεις για κατάλοιπα φυτοφαρμάκων(5) και το έγγραφο εργασίας που περιλαμβάνει τις ενδείξεις που προορίζονται για τα κράτη μέλη όσον αφορά την εφαρμογή των συστάσεων της Επιτροπής σχετικά με τα κοινοτικά προγράμματα συντονισμένης επίβλεψης(6)·
2. χορηγεί, στο πλαίσιο των διαθέσιμων προβλεπόμενων πόρων του προϋπολογισμού των Ευρωπαϊκών Κοινοτήτων, χρηματοδοτική συνδρομή:
α) για την οργάνωση τακτικών δοκιμών ικανότητας, καταρχήν κάθε δύο έτη, στις οποίες συμμετέχουν όλα τα εργαστήρια που πραγματοποιούν τις αναλύσεις για να διασφαλίζεται η ποιότητα, η ακρίβεια και η συγκρισιμότητα των πληροφοριών που διαβιβάζονται κάθε έτος από τα κράτη μέλη στην Επιτροπή και στα άλλα κράτη μέλη και οι οποίες αντιπαραβάλλονται και συγκεντρώνονται προς δημοσίευση από την Επιτροπή σύμφωνα με το άρθρο 7 παράγραφος 3 της οδηγίας 86/362/ΕΟΚ και το άρθρο 4 παράγραφος 3 της οδηγίας 90/642/ΕΟΚ·
β) για την οργάνωση και την ανάπτυξη διαδικασιών ποιοτικού ελέγχου οι οποίες εφαρμόζονται στις αναλύσεις για κατάλοιπα φυτοφαρμάκων, με τη μορφή κατευθυντήριων σημειώσεων της μόνιμης φυτοϋγειονομικής επιτροπής, και για την οργάνωση της τακτικής επανεξέτασης, κατ' αρχήν κάθε δύο έτη, στο πλαίσιο των συνεδριάσεων εμπειρογνωμόνων, της εφαρμογής των εν λόγω διαδικασιών στα εργαστήρια ανάλυσης καταλοίπων, τα οποία ευρίσκονται στα κράτη μέλη, για να διασφαλιστεί η ποιότητα, η ακρίβεια και το συγκρίσιμο των πληροφοριών που διαβιβάζονται κάθε έτος από τα κράτη μέλη προς την Επιτροπή και τα άλλα κράτη μέλη και οι οποίες αντιπαραβάλλονται και συγκεντρώνονται προς δημοσίευση από την Επιτροπή σύμφωνα με το άρθρο 7 παράγραφος 3 της οδηγίας 86/362/ΕΟΚ και το άρθρο 4 παράγραφος 3 της οδηγίας 90/642/ΕΟΚ·
γ) για την ετήσια οργάνωση μελετών, διαβουλεύσεων και άλλων προπαρασκευαστικών ενεργειών που είναι απαραίτητες για να προβεί η Επιτροπή σταδιακώς στην εφαρμογή συστήματος το οποίο θα επιτρέπει να εκτιμάται η πραγματική έκθεση των ειδών διατροφής σε φυτοφάρμακα, βάσει των στοιχείων επίβλεψης, ιδίως απαιτείται στο δεύτερο εδάφιο του άρθρου 7 παράγραφος 3 της οδηγίας 86/362/ΕΟΚ και στο άρθρο 4 παράγραφος 3 της οδηγίας 90/642/ΕΟΚ και
δ) για την οργάνωση άλλων ενεργειών σε κοινοτικό επίπεδο που είναι απαραίτητες για την ενδεδειγμένη εφαρμογή των παραγράφων 2 και 3 του άρθρου 7 της οδηγίας 86/362/ΕΟΚ και του άρθρου 4 της οδηγίας 90/642/ΕΟΚ αντίστοιχα, οι οποίες μπορούν να προσδιορίζονται από την Επιτροπή και τη μόνιμη φυτοϋγειονομική επιτροπή.
Άρθρο 3
1. Η Επιτροπή ορίζει τον ή τους δικαιούχους της χρηματοδοτικής συνδρομής που προβλέπεται στο άρθρο 2 παράγραφος 2, με απόφαση που εκδίδεται σύμφωνα με τις διαδικασίες που ορίζονται στο άρθρο 12 της οδηγίας 86/362/ΕΟΚ και στο άρθρο 10 της οδηγίας 90/642/ΕΟΚ.
2. Η απόφαση της Επιτροπής, η οποία προβλέπεται στην παράγραφο 1, αναφέρει ειδικότερα:
- το όνομα του ή των δικαιούχων της κοινοτικής χρηματοδοτικής συνδρομής,
- τη συνολική δαπάνη της προγραμματισμένης δράσης και τη συμμετοχή των εμπλεκόμενων στην εκτέλεσή της μερών, συμπεριλαμβανομένης της Ευρωπαϊκής Κοινότητας,
- συνοπτική περιγραφή της προς ανάληψη δράσης,
- χρονοδιάγραμμα για την ολοκλήρωση της δράσης.
Άρθρο 4
Τα κράτη μέλη μεριμνούν ώστε τα αποτελέσματα των αναλύσεων που διαβιβάζονται κάθε έτος στην Επιτροπή και στα άλλα κράτη μέλη, σύμφωνα με τις διατάξεις του άρθρου 7 παράγραφος 3 της οδηγίας 86/362/ΕΟΚ και του άρθρου 4 παράγραφος 3 της οδηγίας 90/642/ΕΟΚ, να έχουν ληφθεί από εργαστήρια τα οποία:
- συμμορφούνται προς τις απαιτήσεις του άρθρου 3 της οδηγίας 93/99/ΕΟΚ και
- καταβάλλουν όλες τις απαραίτητες προσπάθειες για την εφαρμογή των διαδικασιών ποιοτικού ελέγχου οι οποίες εφαρμόζονται στις αναλύσεις για κατάλοιπα φυτοφαρμάκων που προβλέπονται στο άρθρο 2 παράγραφος 2 στοιχείο β) του παρόντος κανονισμού.
Επιπλέον, τα κράτη μέλη μεριμνούν ώστε η συμμετοχή στο συντονισμένο κοινοτικό πρόγραμμα να περιορίζεται σε εργαστήρια τα οποία έχουν συμμετάσχει σε προηγούμενο ή θα συμμετάσχουν στον επόμενο γύρο των σχετικών κοινοτικών δοκιμών ικανότητας που προβλέπονται στο άρθρο 2 παράγραφος 2 στοιχείο α) του παρόντος κανονισμού.
Άρθρο 5
1. Η Επιτροπή ορίζει ειδικούς υπαλλήλους με τα κατάλληλα προσόντα για την επίβλεψη μέσα στα κράτη μέλη, σε συνεργασία με τις εθνικές αρχές, της εκτέλεσης των εθνικών και κοινοτικών προγραμμάτων ελέγχου καταλοίπων φυτοφαρμάκων επάνω και μέσα στα είδη διατροφής φυτικής προέλευσης, συμπεριλαμβανόμενων της δειγματοληψίας και των επιδόσεων των σχετικών εργαστηρίων.
2. Οι υπάλληλοι που ορίζονται από την Επιτροπή πραγματοποιούν αποστολές στις εθνικές αρχές κάθε κράτους μέλους, οι οποίες συνεργάζονται με αυτούς και τους παρέχουν κάθε βοήθεια που είναι απαραίτητη για την εκτέλεση του έργου τους. Η οργάνωση και η πραγματοποίηση των αποστολών γίνεται σε συνεργασία με το οικείο κράτος μέλος. Σε κάθε περίπτωση, τα κράτη μέλη είναι υπεύθυνα για την εκτέλεση των ενεργειών ελέγχου.
3. Η Επιτροπή διοργανώνει τις αποστολές με τη βοήθεια των εθνικών υπαλλήλων σύμφωνα με ενδεδειγμένο χρονοδιάγραμμα. Επιπλέον των εμπειρογνωμόνων του κράτους μέλους το οποίο αποτελεί αντικείμενο της αποστολής, οι εμπειρογνώμονες της Επιτροπής μπορούν να συνοδεύονται, κατά τη διάρκεια των αποστολών, από έναν ή περισσότερους εμπειρογνώμονες από ένα ή περισσότερα από τα άλλα κράτη μέλη. Κατά τις αποστολές, ο ή οι εμπειρογνώμονες του κράτους μέλους που ορίζονται από την Επιτροπή τηρούν τους διοικητικούς κανόνες της Επιτροπής.
4. Μετά από κάθε αποστολή, η Επιτροπή συντάσσει γραπτή έκθεση. Το κράτος μέλος στο οποίο πραγματοποιήθηκε η αποστολή έχει τη δυνατότητα να διατυπώσει τις παρατηρήσεις του σχετικά με την έκθεση αυτή.
5. Η Επιτροπή ανακοινώνει τακτικά με γραπτές εκθέσεις, που απευθύνονται σε όλα τα κράτη μέλη, στο πλαίσιο της μόνιμης φυτοϋγειονομικής επιτροπής, τα αποτελέσματα των αποστολών που πραγματοποιούνται σε κάθε κράτος μέλος. Η Επιτροπή ενημερώνει το Ευρωπαϊκό Κοινοβούλιο. Επίσης, η Επιτροπή δίνει, σε τακτική βάση, στη δημοσιότητα τις εν λόγω εκθέσεις.
6. Οι διατάξεις του παρόντος άρθρου θα επανεξεταστούν έως τις 31 Οκτωβρίου 2001.
Άρθρο 6
Ο παρών κανονισμός αρχίζει να ισχύει την 1η Απριλίου 2000.
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος.
Κανονισμός (ΕΚ) αριθ. 657/2000 του Συμβουλίου
της 27ης Μαρτίου 2000
σχετικά με την ενίσχυση του διαλόγου μεταξύ του τομέα της αλιείας και των κύκλων που αφορά η κοινή αλιευτική πολιτική
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 37,
την πρόταση της Επιτροπής,
τη γνώμη του Ευρωπαϊκού Κοινοβουλίου,
(2) Λαμβάνοντας υπόψη την αποστολή της συμβουλευτικής επιτροπής αλιείας και υδατοκαλλιέργειας (ΣΕΑΥ), η οποία ανανεώθηκε με την απόφαση 1999/478/ΕΚ της Επιτροπής(1), οι εν λόγω στόχοι διαλόγου και διαφάνειας μπορούν να διευκολυνθούν με νέα μέτρα που αποβλέπουν, αφενός, στην καλύτερη διοργάνωση των συνεδριάσεων της ΣΕΑΥ και, αφετέρου, στη γνωστοποίηση, στους αφορώμενους κύκλους, πληροφοριών σχετικών με τα διακυβευόμενα και τα αποτελέσματα που έχουν επιτευχθεί.
(3) Για το σκοπό αυτό, θα πρέπει να βοηθούνται οι ευρωπαϊκές επαγγελματικές οργανώσεις στην προετοιμασία των συνεδριάσεων της ΣΕΑΥ με στόχο να ευνοούνται οι συνολικές αναλύσεις όσων διακυβεύονται στα πλαίσια της ΚΑλΠ και του αντίκτυπου των μέτρων που λαμβάνονται βάσει αυτής, να ενθαρρύνονται οι πρωτοβουλίες που επιχειρεί ο τομέας και να επιζητούνται, ει δυνατόν, κοινές θέσεις για τα σχέδια προτάσεων της Επιτροπής.
(4) Είναι επιπλέον σκόπιμο, προκειμένου να βελτιωθούν οι προϋποθέσεις υπό τις οποίες λαμβάνονται οι αποφάσεις, να ενημερώνεται πολύ νωρίς ο κλάδος για τις προβλεπόμενες πρωτοβουλίες και να επεξηγούνται οι στόχοι και οι λεπτομέρειες των διαφόρων μέτρων της ΚΑλΠ σε όλους τους ενδιαφερόμενους κύκλους,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Υπό τους όρους που προβλέπονται στο παράρτημα, η Επιτροπή αναλαμβάνει τα έξοδα που αφορούν:
- τις συνεδριάσεις οι οποίες διοργανώνονται από τις ευρωπαϊκές επαγγελματικές οργανώσεις και αποβλέπουν στην προετοιμασία των συνεδριάσεων της συμβουλευτικής επιτροπής αλιείας και υδατοκαλλιέργειας,
- την επεξήγηση των στόχων και μέτρων των σχετικών με την κοινή αλιευτική πολιτική, και ιδιαίτερα των προτάσεων της Επιτροπής, και τη διάδοση των σχετικών πληροφοριών στον τομέα της αλιείας και στους αφορώμενους κύκλους, διατηρώντας τακτικές επαφές με τις ενδιαφερόμενες οργανώσεις και ομάδες.
Μπορούν επίσης να χρηματοδοτούνται συνεδριάσεις εμπειρογνωμόνων που διοργανώνονται από την Επιτροπή για να στηριχθούν οι δράσεις οι οποίες αναφέρονται στο πρώτο εδάφιο δεύτερη περίπτωση.
Άρθρο 2
Η Επιτροπή μπορεί να πραγματοποιεί όλους τους ελέγχους τους οποίους κρίνει αναγκαίους, για να εξασφαλίζει την τήρηση των όρων και να εκπληρώνει τα καθήκοντα που ανατίθενται με τον παρόντα κανονισμό στις ευρωπαϊκές επαγγελματικές οργανώσεις, οι οποίες επικουρούν τους εκπροσώπους που ορίζονται για το σκοπό αυτό από την Επιτροπή.
Άρθρο 3
Ο παρών κανονισμός αρχίζει να ισχύει την έβδομη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 813/2000 του Συμβουλίου
της 17ης Απριλίου 2000
για τη συμπλήρωση του παραρτήματος του κανονισμού (ΕΚ) αριθ. 1107/96 της Επιτροπής σχετικά με την καταχώρηση των γεωγραφικών ενδείξεων και των ονομασιών προέλευσης σύμφωνα με τη διαδικασία που προβλέπεται στο άρθρο 17 του κανονισμού (ΕΟΚ) αριθ. 2081/92
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την πρόταση της Επιτροπής,
τον κανονισμό (ΕΟΚ) αριθ. 2081/92 του Συμβουλίου, της 14ης Ιουλίου 1992, για την προστασία των γεωγραφικών ενδείξεων και των ονομασιών προέλευσης των γεωργικών προϊόντων και των τροφίμων(1), και ιδίως το άρθρο 17, παράγραφος 2,
Εκτιμώντας τα ακόλουθα:
(1) Έχουν συζητηθεί συμπληρωματικές πληροφορίες για ορισμένες ονομασίες που έχουν ανακοινωθεί από τα κράτη μέλη σύμφωνα με το άρθρο 17 του κανονισμού (ΕΟΚ) αριθ. 2081/92, για να εξασφαλισθεί ότι οι ονομασίες αυτές δεν αντιβαίνουν στα άρθρα 2 και 4 του εν λόγω κανονισμού. Από την εξέταση των συμπληρωματικών αυτών πληροφοριών, προκύπτει ότι οι ονομασίες αυτές ανταποκρίνονται στα εν λόγω άρθρα. Είναι ανάγκη, επομένως, να καταχωρηθούν και να προστεθούν στο παράρτημα του κανονισμού (ΕΚ) αριθ. 1107/96 της Επιτροπής(2).
(2) Η επιτροπή που προβλέπεται στο άρθρο 15 του κανονισμού (ΕΟΚ) αριθ. 2081/92 δεν διατύπωσε θετική γνώμη,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το παράρτημα του κανονισμού (ΕΚ) αριθ. 1107/96 της Επιτροπής συμπληρώνεται με τις ονομασίες που περιλαμβάνονται στο παράρτημα του παρόντος κανονισμού.
Άρθρο 2
Ο παρών κανονισμός αρχίζει να ισχύει την ημέρα της δημοσίευσής του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 1685/2000 της Επιτροπής
της 28ης Ιουλίου 2000
για τη θέσπιση λεπτομερών κανόνων εφαρμογής του κανονισμού (ΕΚ) αριθ. 1260/1999 του Συμβουλίου, όσον αφορά την επιλεξιμότητα των δαπανών των ενεργειών που συγχρηματοδοτούνται από τα διαρθρωτικά ταμεία
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 1260/1999 του Συμβουλίου, της 21ης Ιουνίου 1999, περί γενικών διατάξεων για τα διαρθρωτικά ταμεία(1), και ιδίως το άρθρο 30 παράγραφος 3 και το άρθρο 53 παράγραφος 2,
αφού ζήτησε τη γνώμη της επιτροπής του άρθρου 147 της συνθήκης, της επιτροπής γεωργικών διαρθρώσεων και αγροτικής ανάπτυξης και της επιτροπής διαρθρώσεων αλιείας και υδατοκαλλιέργειας,
Εκτιμώντας τα ακόλουθα:
(1) Το άρθρο 1 παράγραφος 3 του κανονισμού (ΕΚ) αριθ. 1257/1999 του Συμβουλίου, της 17ης Μαΐου 1999, για τη στήριξη της αγροτικής ανάπτυξης από το Ευρωπαϊκό Γεωργικό Ταμείο Προσανατολισμού και Εγγυήσεων (ΕΓΤΠΕ) και για την τροποποίηση και κατάργηση ορισμένων κανονισμών(2), προσδιορίζει ότι τα μέτρα αγροτικής ανάπτυξης που ενσωματώνονται στα μέτρα για την προώθηση της ανάπτυξης και της διαρθρωτικής προσαρμογής των αναπτυξιακά καθυστερημένων περιφερειών (στόχος αριθ. 1) ή τα οποία συνοδεύουν τα μέτρα για τη στήριξη της οικονομικής και κοινωνικής ανασυγκρότησης των περιφερειών που αντιμετωπίζουν διαρθρωτικές δυσκολίες (στόχος αριθ. 2) στις ενδιαφερόμενες περιφέρειες, λαμβάνουν υπόψη τους συγκεκριμένους στόχους της κοινοτικής στήριξης στο πλαίσιο των διαρθρωτικών ταμείων σύμφωνα με τους όρους που καθορίζονται στον κανονισμό (ΕΚ) αριθ. 1260/1999. Στο άρθρο 2 του κανονισμού (ΕΚ) αριθ. 1257/1999 προσδιορίζονται οι ενέργειες για τις οποίες μπορεί να χορηγηθεί στήριξη αγροτικής ανάπτυξης.
(2) Το άρθρο 2 του κανονισμού (ΕΚ) αριθ. 1783/1999 του Ευρωπαϊκού Κοινοβουλίου και του Συμβουλίου, της 12ης Ιουλίου 1999, σχετικά με το Ευρωπαϊκό Ταμείο Περιφερειακής Ανάπτυξης(3), προσδιορίζει τις ενέργειες στη χρηματοδότηση των οποίων είναι δυνατόν να συμβάλει το ΕΤΠΑ.
(3) Το άρθρο 3 του κανονισμού (ΕΚ) αριθ. 1784/1999 του Ευρωπαϊκού Κοινοβουλίου και του Συμβουλίου, της 12ης Ιουλίου 1999, σχετικά με το Ευρωπαϊκό Κοινωνικό Ταμείο(4), προσδιορίζει τις ενέργειες στη χρηματοδότηση των οποίων είναι δυνατόν να συμβάλει το ΕΚΤ.
(4) Το άρθρο 2 του κανονισμού (ΕΚ) αριθ. 1263/1999 του Συμβουλίου, της 21 Ιουνίου 1999, ια το χρηματοδοτικό μέσο προσανατολισμού της αλιείας(5), προσδιορίζει τα μέτρα στη χρηματοδότηση των οποίων είναι δυνατόν να συμβάλει το ΧΜΠΑ. Ο κανονισμός (ΕΚ) αριθ. 2792/1999 του Συμβουλίου(6), θεσπίζει τους λεπτομερείς κανόνες και ρυθμίσεις σχετικά με την κοινοτική διαρθρωτική βοήθεια στον τομέα της αλιείας.
(5) Το άρθρο 30 παράγραφος 3 του κανονισμού (ΕΚ) αριθ. 1260/1999 προβλέπει ότι ως κανόνες επιλεξιμότητας των δαπανών θα πρέπει να ισχύουν οι σχετικοί εθνικοί κανόνες, εκτός εάν η Επιτροπή κρίνει αναγκαία τη θέσπιση κανόνων σε κοινοτικό επίπεδο. Για ορισμένες κατηγορίες ενεργειών, η Επιτροπή θεωρεί αναγκαία τη θέσπιση κοινών κανόνων επιλεξιμότητας των δαπανών, έτσι ώστε να διασφαλίζεται η ομοιόμορφη και δίκαιη λειτουργία των διαρθρωτικών ταμείων σε ολόκληρη την Κοινότητα. Η έκδοση κανόνα που αφορά συγκεκριμένο είδος ενέργειας δεν προδικάζει από ποιο από τα προαναφερθέντα ταμεία θα χρηματοδοτηθεί η ενέργεια αυτή. Η έκδοση των κανόνων αυτών δεν εμποδίζει τα κράτη μέλη να εφαρμόσουν αυστηρότερους εθνικούς κανόνες, σε ορισμένες προβλεπόμενες περιπτώσεις. Οι κανόνες πρέπει να εφαρμόζονται σε όλες τις δαπάνες που αναλαμβάνονται μεταξύ των ημερομηνιών που καθορίζονται στο άρθρο 30 παράγραφος 2 του κανονισμού (ΕΚ) αριθ. 1260/1999.
(6) Το άρθρο 36 παράγραφος 1 του κανονισμού (ΕΚ) αριθ. 1257/1999 προβλέπει ότι ο κανονισμός (ΕΚ) αριθ. 1260/1999 και οι διατάξεις που θεσπίζονται κατ' εφαρμογήν του εφαρμόζονται εκτός εάν ορίζεται άλλως στον κανονισμό (ΕΚ) αριθ. 1257/1999, για τα μέτρα αγροτικής ανάπτυξης στις περιοχές που καλύπτονται από τον στόχο 2 και χρηματοδοτούνται από το ΕΓΤΠΕ-τμήμα Εγγυήσεων. Ως εκ τούτου, οι κανόνες που θεσπίζονται με τον παρόντα κανονισμό πρέπει να εφαρμόζονται σε τέτοια μέτρα τα οποία αποτελούν μέρος των προγραμμάτων για τις περιφέρειες του στόχου αριθ. 2, εκτός εάν προβλέπουν διαφορετικά ο κανονισμός (ΕΚ) αριθ. 1257/1999 και ο αντίστοιχος εκτελεστικός κανονισμός (ΕΚ) αριθ. 1750/1999 της Επιτροπής(7), ο οποίος θεσπίζει λεπτομερείς κανόνες εφαρμογής του κανονισμού (ΕΚ) αριθ. 1257/1999.
(7) Τα άρθρα 87 και 88 της συνθήκης ισχύουν για ενέργειες που συγχρηματοδοτούνται από τα διαρθρωτικά ταμεία. Η απόφαση της Επιτροπής που εγκρίνει κάποια συνδρομή δεν μπορεί να προδικάζει την αξιολόγηση με γνώμονα τους κανόνες περί κρατικών ενισχύσεων ούτε απαλλάσσει τα κράτη μέλη από τις υποχρεώσεις τους που απορρέουν από τα άρθρα αυτά.
(8) Τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής ανάπτυξης και ανασυγκρότησης των περιφερειών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Οι κανόνες που περιέχονται στο παράρτημα του παρόντος κανονισμού εφαρμόζονται για τον προσδιορισμό της επιλεξιμότητας των δαπανών για τα είδη συνδρομών που προβλέποντα στο άρθρο 9 στοιχείο ε) του κανονισμού (ΕΚ) αριθ. 1260/1999.
Άρθρο 2
Ο παρών κανονισμός αρχίζει να ισχύει την έβδόμη ημέρα μετά τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 2038/2000 του Ευρωπαϊκού Κοινοβουλίου και του Συμβουλίου
της 28ης Σεπτεμβρίου 2000
για την τροποποίηση του κανονισμού (ΕΚ) αριθ. 2037/2000 σχετικά με τις ουσίες που καταστρέφουν τη στιβάδα του όζοντος, όσον αφορά τα βαθμονομημένα δοσίμετρα εισπνοής και τις αντλίες χορηγήσεως φαρμάκων
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 175 παράγραφος 1,
τη γνώμη της Οικονομικής και Κοινωνικής Επιτροπής(1),
αφού ζήτησε τη γνώμη της Επιτροπής των Περιφερειών,
αποφασίζοντας σύμφωνα με τη διαδικασία του άρθρου 251 της συνθήκης(2),
Εκτιμώντας τα ακόλουθα:
(1) Οι εξαγωγές βαθμονομημένων δοσιμέτρων εισπνοής σε αναπτυσσόμενες χώρες και οι εξαγωγές αντλιών χορηγήσεως φαρμάκων που περιέχουν χλωροφθοράνθρακες δεν επιτρέπονται βάσει των διατάξεων του κανονισμού (ΕΚ) αριθ. 2037/2000 του Ευρωπαϊκού Κοινοβουλίου και του Συμβουλίου, της 29ης Ιουνίου 2000, σχετικά με τις ουσίες που καταστρέφουν τη στιβάδα του όζοντος(3). Ωστόσο, η εξαγωγή των υγειονομικών αυτών προϊόντων, των οποίων η χρήση επιτρέπεται στην αγορά της Κοινότητας, δεν πρέπει να υπόκεινται σε περιορισμούς.
(2) Θα πρέπει, ως εκ τούτου, να τροποποιηθεί αναλόγως ο κανονισμός (ΕΚ) αριθ. 2037/2000,
ΕΞΕΔΩΣΑΝ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Στο άρθρο 11 παράγραφος 1 του κανονισμού (ΕΚ) αριθ. 2037/2000, προστίθεται το ακόλουθο στοιχείο:
"στ) βαθμονομημένων δοσιμέτρων εισπνοής και μηχανισμών χορηγήσεως που περιέχουν χλωροφθοράνθρακες για ερμητικά σφραγισμένες διατάξεις που προορίζονται για εμφύτευση στο ανθρώπινο σώμα για τη χορήγηση μετρουμένων δόσεων φαρμάκων, στα οποία, βάσει του άρθρου 4 παράγραφος 1, μπορεί να χορηγηθεί προσωρινή άδεια σύμφωνα με τη διαδικασία που αναφέρεται στο άρθρο 18 παράγραφος 2."
Άρθρο 2
Ο παρών κανονισμός αρχίζει να ισχύει την επόμενη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 2578/2000 του Συμβουλίου
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 3759/92 του Συμβουλίου, της 17ης Δεκεμβρίου 1992, περί κοινής οργανώσεως της αγοράς στον τομέα των αλιευόμενων προϊόντων και των προϊόντων υδατοκαλλιέργειας(1), και ιδίως το άρθρο 2 παράγραφος 3,
την πρόταση της Επιτροπής,
(2) Θα πρέπει, κατά συνέπεια, να οριστούν, για τα είδη αυτά, κοινές προδιαγραφές εμπορίας, οι οποίες να είναι εναρμονισμένες για το σύνολο της κοινοτικής αγοράς, τροποποιώντας τον κανονισμό (ΕΚ) αριθ. 2406/96(3),
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΚ) αριθ. 2406/96 τροποποιείται ως εξής:
1. Στο άρθρο 3:
α) στην παράγραφο 1, ο κατάλογος του στοιχείου α) συμπληρώνεται με τις ακόλουθες περιπτώσεις:
"- Κουτσομούρα ή μπαρμπούνι (Mullus barbatus, Mullus surmuletus)
- Σκαθάρι (Spondyliosoma cantharus)·"
β) στην παράγραφο 1 προστίθεται το ακόλουθο:
"δ) όστρακα Saint-Jaques και άλλα υδρόβια ασπόνδυλα που υπάγονται στον κωδικό ΣΟ 0307:
- όστρακα Saint-Jaques (Pecten maximus)
- Βούκινο (Buccinum undatum)."
2. Στο άρθρο 4 παράγραφος 3, το πρώτο εδάφιο αντικαθίσταται από το ακόλουθο κείμενο:"3. Τα καβούρια, όστρακα Saint-Jaques και βούκινα που αναφέρονται στο άρθρο 3 δεν κατατάσσονται σύμφωνα με ειδικές προδιαγραφές φρεσκότητας."
3. Στο άρθρο 7, η παράγραφος 1 αντικαθίσταται από το ακόλουθο κείμενο:
"1. Τα αλιευτικά προϊόντα που αναφέρονται στο άρθρο 3, ταξινομούνται σε κατηγορίες μεγέθους βάσει του βάρους τους ή του αριθμού τους ανά χιλιόγραμμο. Ωστόσο, οι γκρίζες γαρίδες και τα καβούρια, ταξινομούνται σε κατηγορίες μεγέθους βάσει του πλάτους του κελύφους. Για τα όστρακα Saint-Jaques και τα βούκινα, οι κατηγορίες μεγέθους καθορίζονται με βάση το πλάτος του οστράκου."
4. Στο παράρτημα ΙΙ, ο πίνακας του παραρτήματος του παρόντος κανονισμού σχετικά με τις κατηγορίες μεγέθους που εφαρμόζονται στα μπαρμπούνια, στα σκαθάρια, στα όστρακα Saint-Jaques και στα βούκινα, προστίθεται μετά τον υπάρχοντα πίνακα.
Άρθρο 2
Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 2700/2000 του Ευρωπαϊκού Κοινοβουλίου και του Συμβουλίου
της 16ης Νοεμβρίου 2000
για τροποποίηση του κανονισμού (ΕΟΚ) αριθ. 2913/92 του Συμβουλίου περί θεσπίσεως κοινοτικού τελωνειακού κώδικα
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως τα άρθρα 26, 95 και 133,
την πρόταση της Επιτροπής(1),
τη γνώμη της Οικονομικής και Κοινωνικής Επιτροπής(2),
Αποφασίζοντας με τη διαδικασία του άρθρου 251 της συνθήκης(3),
Εκτιμώντας τα ακόλουθα:
(1) Το άρθρο 253 παράγραφος 4 του κανονισμού (ΕΟΚ) αριθ. 2913/92 του Συμβουλίου, της 12ης Οκτωβρίου 1992, περί θεσπίσεως κοινοτικού τελωνειακού κώδικα(4) προβλέπει ότι το Συμβούλιο θα πραγματοποιήσει, πριν από την 1η Ιανουαρίου 1998 και με βάση έκθεση της Επιτροπής, η οποία μπορεί ενδεχομένως να συνοδεύεται από προτάσεις, επανεξέταση του τελωνειακού κώδικα προκειμένου να προβεί στις προσαρμογές που ενδεχομένως κρίνει αναγκαίες λαμβάνοντας, ιδίως, υπόψη την υλοποίηση της εσωτερικής αγοράς.
(2) Κάθε επανεξέταση του κώδικα ενδείκνυται, χωρίς να θέτει εμπόδια στο διεθνές εμπόριο, να είναι μια ευκαιρία για τη θέσπιση μέσων και διαδικασιών για την πρόληψη της απάτης, δεδομένου ότι η πρόληψη της απάτης είναι ένας από τους καλύτερους τρόπους προστασίας του χρήματος των φορολογουμένων, όπως υπογραμμίζεται στα συμπεράσματα του Συμβουλίου της 19ης Μαΐου 1998.
(3) Ενδείκνυται να ληφθεί υπόψη το ψήφισμα του Συμβουλίου, της 25ης Οκτωβρίου 1996, όσον αφορά την απλούστευση και τον εξορθολογισμό των τελωνειακών ρυθμίσεων και διαδικασιών της Κοινότητας(5).
(4) Δεν έχουν ακόμη οριστεί οι αρμοδιότητες των διαφόρων αρχών στον τομέα του καθορισμού των τιμών συναλλάγματος μετά την καθιέρωση του ευρώ.
(5) Είναι ευκταίο να προβλεφθεί η δυνατότητα να μη συνοδεύεται από ορισμένα έγγραφα, η τελωνειακή διασάφηση που γίνεται με μηχανογραφική μέθοδο.
(6) Θα πρέπει να διευκολυνθεί η υπαγωγή στα καθεστώτα ενεργητικής τελειοποίησης, μεταποίησης υπό τελωνειακό έλεγχο και προσωρινής εισαγωγής, με μεγαλύτερη ευελιξία των σχετικών κανόνων.
(7) Είναι σκόπιμο να προβλεφθούν, με τη διαδικασία της επιτροπής, πρόσθετες περιπτώσεις κατά τις οποίες η δασμολόγηση που επιβάλλεται στο πλαίσιο του καθεστώτος παθητικής τελειοποίησης υπολογίζεται με βάση το κόστος των εργασιών τελειοποίησης.
(8) Ενδεχομένως, ενδείκνυται να επιτρέπεται, σε ορισμένες ελεύθερες ζώνες, η διεκπεραίωση των σχετικών με το καθεστώς τελωνειακής αποταμίευσης διατυπώσεων και η διενέργεια των ελέγχων από τις τελωνειακές αρχές σύμφωνα με το εν λόγω καθεστώς.
(9) Υπό ορισμένες προϋποθέσεις, η ευνοϊκή δασμολογική μεταχείριση λόγω της φύσης ή του ιδιαίτερου προορισμού ενός εμπορεύματος και των διαφοροποιημένων δασμών βάσει του καθεστώτος παθητικής τελειοποίησης ενδείκνυται να παρέχεται και σε περίπτωση τελωνειακής οφειλής που γεννάται για λόγους διαφορετικούς από τη θέση του εμπορεύματος σε ελεύθερη κυκλοφορία.
(10) Οι διατάξεις που αφορούν τον τόπο γένεσης της τελωνειακής οφειλής απαιτείται να προβλέπουν ειδικούς κανόνες για συγκεκριμένες περιπτώσεις κατά τις οποίες το σχετικό ποσό είναι κατώτερο από κάποιο συγκεκριμένο όριο.
(11) Είναι σκόπιμο, στη συγκεκριμένη περίπτωση των προτιμησιακών καθεστώτων, να οριστούν οι έννοιες του σφάλματος των τελωνειακών αρχών και της καλής πίστεως του υπόχρεου. Ο υπόχρεος δεν θα πρέπει να θεωρείται υπεύθυνος για την κακή λειτουργία του συστήματος λόγω σφάλματος που διεπράχθη από τις αρχές τρίτης χώρας. Πάντως, η έκδοση λανθασμένου πιστοποιητικού από τις αρχές αυτές, δεν θα πρέπει να θεωρείται ως σφάλμα, εάν το πιστοποιητικό βασίζεται σε αίτηση η οποία περιέχει εσφαλμένα πληροφοριακά στοιχεία. Ο εσφαλμένος χαρακτήρας των πληροφοριών που παρέχει ο εξαγωγέας στην αίτησή του, θα πρέπει να εκτιμάται με βάση όλα τα πραγματικά στοιχεία που περιέχονται στην αίτηση αυτή. Ο υπόχρεος μπορεί να επικαλείται την καλή του πίστη, εφόσον μπορεί να αποδείξει ότι κατέβαλε κάθε επιμέλεια, εκτός εάν έχει δημοσιευθεί στην Επίσημη Εφημερίδα των Ευρωπαϊκών Κοινοτήτων ανακοίνωση στην οποία αναφέρεται ότι υπάρχουν βάσιμες αμφιβολίες.
(12) Tα οικονομικά συμφέροντα της Κοινότητας και τα δικαιώματα του υπόχρεου ενδείκνυται να προστατεύονται από υπερμέτρως μακρές δικαστικές διαδικασίες.
(13) Είναι σκόπιμο να προβλέπεται αναστολή της υποχρέωσης καταβολής της τελωνειακής οφειλής, στην περίπτωση που η οφειλή γεννάται επειδή τα εμπορεύματα διέφυγαν την τελωνειακή επιτήρηση και όταν υπάρχουν πολλοί οφειλέτες, ώστε να μπορούν οι τελωνειακές αρχές να κινήσουν διαδικασία είσπραξης κατά συγκεκριμένου οφειλέτη, κατά προτεραιότητα έναντι άλλων οφειλετών.
(14) Ενδείκνυται να θεσπιστούν τα απαραίτητα μέτρα για την εφαρμογή του κανονισμού (ΕΟΚ) αριθ. 2913/92 σύμφωνα με την απόφαση 1999/468/ΕΚ του Συμβουλίου, της 28ης Ιουνίου 1999, για τον καθορισμό των όρων άσκησης των εκτελεστικών αρμοδιοτήτων που ανατίθενται στην Επιτροπή(6).
(15) Ενδείκνυται να τροποποιηθεί αναλόγως ο κανονισμός (ΕΟΚ) αριθ. 2913/92,
ΕΞΕΔΩΣΑΝ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΟΚ) αριθ. 2913/92 τροποποιείται ως εξής:
1. Στο άρθρο 4, το σημείο 24 αντικαθίσταται από το ακόλουθο κείμενο:
"24. Διαδικασία της επιτροπής: η διαδικασία που αναφέρεται είτε στα άρθρα 247 και 247α είτε στα άρθρα 248 και 248α."
2. Στο άρθρο 35, το πρώτο εδάφιο αντικαθίσταται από το ακόλουθο κείμενο:"Όταν τα στοιχεία που χρησιμεύουν για τον προσδιορισμό της δασμολογητέας αξίας ενός εμπορεύματος εκφράζονται σε νόμισμα άλλο από εκείνο του κράτους μέλους στο οποίο πραγματοποιείται η εκτίμηση, η εφαρμοστέα συναλλαγματική ισοτιμία είναι εκείνη που έχει δημοσιευθεί δεόντως από τις αρμόδιες για τον τομέα αρχές."
3. Στο άρθρο 77, το υπάρχον κείμενο γίνεται παράγραφος 1 και προστίθεται η ακόλουθη παράγραφος:
"2. Όταν η τελωνειακή διασάφηση γίνεται με μηχανογραφική μέθοδο, οι τελωνειακές αρχές μπορούν να επιτρέπουν να μην υποβάλλονται μαζί με τη διασάφηση τα συνοδευτικά έγγραφα που αναφέρονται στο άρθρο 62 παράγραφος 2. Στην περίπτωση αυτή, τα εν λόγω έγγραφα παραμένουν στη διάθεση των τελωνειακών αρχών."
4. Στο άρθρο 115, η παράγραφος 4 αντικαθίσταται από το ακόλουθο κείμενο:
"4. Με τη διαδικασία της επιτροπής, μπορούν να θεσπίζονται μέτρα τα οποία αποσκοπούν στην απαγόρευση, την υπαγωγή σε ορισμένους όρους ή τη διευκόλυνση της προσφυγής στις διατάξεις της παραγράφου 1."
5. Στο άρθρο 117 στοιχείο γ), προστίθεται η ακόλουθη πρόταση:"Οι περιπτώσεις κατά τις οποίες θεωρείται ότι πληρούνται οι οικονομικοί όροι, μπορούν να καθορίζονται με τη διαδικασία της επιτροπής."
6. Το άρθρο 124 αντικαθίσταται από το ακόλουθο κείμενο:
"Άρθρο 124
1. Το σύστημα επιστροφής δασμών μπορεί να χρησιμοποιείται για όλα τα εμπορεύματα. Ωστόσο, αυτό δεν είναι δυνατόν στις περιπτώσεις κατά τις οποίες, όταν γίνεται δεκτή η διασάφηση για τη θέση σε ελεύθερη κυκλοφορία:
- τα εισαγόμενα εμπορεύματα υπόκεινται σε ποσοτικούς περιορισμούς εισαγωγής,
- υπέρ των εισαγομένων εμπορευμάτων εφαρμόζεται δασμολογικό μέτρο στο πλαίσιο των ποσοστώσεων,
- τα εισαγόμενα εμπορεύματα υπόκεινται στην υποχρέωση υποβολής πιστοποιητικού εισαγωγής ή εξαγωγής στα πλαίσια της κοινής γεωργικής πολιτικής, ή
- έχει ορισθεί επιστροφή ή εισφορά κατά την εξαγωγή για τα παράγωγα προϊόντα.
2. Επιπλέον, δεν είναι δυνατή η εξόφληση των εισαγωγικών δασμών βάσει του συστήματος επιστροφής, εάν, κατά τη στιγμή αποδοχής της διασάφησης εξαγωγής των παράγωγων προϊόντων, τα προϊόντα αυτά υπόκεινται στην υποχρέωση υποβολής πιστοποιητικού εισαγωγής ή εξαγωγής στα πλαίσια της κοινής γεωργικής πολιτικής ή εάν έχει οριστεί γι' αυτά επιστροφή ή εισφορά κατά την εξαγωγή.
3. Είναι δυνατόν να προβλεφθούν παρεκκλίσεις από τις παραγράφους 1 και 2 με τη διαδικασία της επιτροπής."
7. Το άρθρο 131 αντικαθίσταται από το ακόλουθο κείμενο:
"Άρθρο 131
Οι περιπτώσεις κατά τις οποίες, και οι ειδικοί όροι υπό τους οποίους, μπορεί να εφαρμόζεται το καθεστώς μεταποίησης υπό τελωνειακό έλεγχο, καθορίζονται με τη διαδικασία της επιτροπής."
8. Στο άρθρο 133 στοιχείο ε) προστίθεται η ακόλουθη πρόταση:"Οι περιπτώσεις κατά τις οποίες θεωρείται ότι πληρούνται οι οικονομικοί όροι, μπορούν να καθορίζονται με τη διαδικασία της επιτροπής."
9. Tο άρθρο 142 αντικαθίσταται από το ακόλουθο κείμενο:
"Άρθρο 142
1. Το ευεργέτημα του καθεστώτος προσωρινής εισαγωγής με μερική απαλλαγή από τους εισαγωγικούς δασμούς παρέχεται για τα εμπορεύματα τα οποία δεν καλύπτονται από τις διατάξεις που θεσπίζονται σύμφωνα με το άρθρο 141 ή τα οποία καλύπτονται μεν από τις εν λόγω διατάξεις, αλλά δεν πληρούν όλες τις προϋποθέσεις που προβλέπονται σε αυτές, προκειμένου να παρασχεθεί η έγκριση της προσωρινής εισαγωγής με πλήρη απαλλαγή.
2. Ο κατάλογος των εμπορευμάτων τα οποία αποκλείονται από τη δυνατότητα υπαγωγής στο καθεστώς προσωρινής εισαγωγής με μερική απαλλαγή από τους εισαγωγικούς δασμούς, καθώς και οι προϋποθέσεις υπό τις οποίες μπορεί να εφαρμοσθεί το εν λόγω καθεστώς, καθορίζονται με τη διαδικασία της επιτροπής."
10. Στο άρθρο 153 προστίθεται το ακόλουθο εδάφιο:"Κατά παρέκκλιση από το άρθρο 151, μπορούν να καθορίζονται, με τη διαδικασία της επιτροπής, οι περιπτώσεις κατά τις οποίες και οι ειδικοί όροι υπό τους οποίους μπορεί να πραγματοποιείται η θέση σε ελεύθερη κυκλοφορία των εμπορευμάτων μετά από διαδικασία παθητικής τελειοποίησης, λαμβάνοντας ως βάση δασμολόγησης, για την εφαρμογή του δασμολογίου των Ευρωπαϊκών Κοινοτήτων, το κόστος των εργασιών τελειοποίησης."
11. Στο άρθρο 167 η παράγραφος 3 αντικαθίσταται από το ακόλουθο κείμενο:
"3. Με την εξαίρεση των ελεύθερων ζωνών που ορίζονται σύμφωνα με το άρθρο 168α, οι ελεύθερες ζώνες περιφράσσονται. Τα κράτη μέλη καθορίζουν τα σημεία εισόδου και εξόδου κάθε ελεύθερης ζώνης ή ελεύθερης αποθήκης."
12. Στο άρθρο 168, η παράγραφος 1 αντικαθίσταται από το ακόλουθο κείμενο:
"1. Με την εξαίρεση των ελεύθερων ζωνών που ορίζονται σύμφωνα με το άρθρο 168α, η περίμετρος και τα σημεία εισόδου και εξόδου των ελεύθερων ζωνών και των ελεύθερων αποθηκών υπόκεινται στην επιτήρηση των τελωνειακών αρχών."
13. Το ακόλουθο άρθρο παρεμβάλλεται μεταξύ του άρθρου 168 και του σημείου Β ("Είσοδος των εμπορευμάτων σε ελεύθερες ζώνες ή ελεύθερες αποθήκες"):
"Άρθρο 168α
1. Οι τελωνειακές αρχές δύνανται να ορίζουν ελεύθερες ζώνες εντός των οποίων διενεργούνται τελωνειακοί έλεγχοι και διατυπώσεις και στις οποίες ισχύουν οι διατάξεις για την τελωνειακή οφειλή, σύμφωνα με το καθεστώς τελωνειακής αποταμίευσης.
Τα άρθρα 170, 176 και 180 δεν εφαρμόζονται στις ελεύθερες ζώνες που ορίζονται κατ' αυτόν τον τρόπο.
2. Η μνεία των ελεύθερων ζωνών που γίνεται στα άρθρα 37, 38 και 205 δεν αφορά τις ελεύθερες ζώνες περί των οποίων η παράγραφος 1."
14. Το άρθρο 212α αντικαθίσταται από το ακόλουθο κείμενο:
"Άρθρο 212α
Όταν η τελωνειακή νομοθεσία προβλέπει ευνοϊκή δασμολογική μεταχείριση εμπορεύματος λόγω της φύσης ή του ιδιαίτερου προορισμού του, ατέλεια ή ολική ή μερική απαλλαγή από τους εισαγωγικούς ή τους εξαγωγικούς δασμούς, δυνάμει των άρθρων 21, 82, 145 ή 184 έως 187, η ως άνω ευνοϊκή μεταχείριση, ατέλεια ή απαλλαγή εφαρμόζεται επίσης σε περιπτώσεις όπου η τελωνειακή οφειλή γεννάται δυνάμει των άρθρων 202 έως 205, 210 ή 211, εφόσον από τη συμπεριφορά του ενδιαφερομένου δεν διαφαίνεται δόλος ή πρόδηλη αμέλεια και εφόσον ο ενδιαφερόμενος προσκομίζει την απόδειξη ότι πληρούνται οι άλλοι όροι εφαρμογής της ευνοϊκής μεταχείρισης, της ατέλειας ή της απαλλαγής."
15. Στο άρθρο 215 προστίθεται η ακόλουθη παράγραφος:
"4. Εάν η τελωνειακή αρχή διαπιστώσει ότι γεννήθηκε τελωνειακή οφειλή, δυνάμει του άρθρου 202, σε άλλο κράτος μέλος, η τελωνειακή οφειλή θεωρείται ότι γεννήθηκε στο κράτος μέλος στο οποίο διαπιστώθηκε η γένεσή της, εφόσον το ύψος της οφειλής δεν υπερβαίνει τα 5000 ευρώ."
16. Στο άρθρο 220 παράγραφος 2, το στοιχείο β) αντικαθίσταται από το ακόλουθο κείμενο:
"β) το νομίμως οφειλόμενο ποσό των δασμών δεν βεβαιώθηκε από λάθος των ίδιων των τελωνειακών αρχών, το οποίο λογικά δεν μπορούσε να ανακαλυφθεί από τον οφειλέτη, εφόσον ο τελευταίος ενήργησε με καλή πίστη και τήρησε όλες τις διατάξεις που προβλέπονται από την ισχύουσα νομοθεσία όσον αφορά την τελωνειακή διασάφηση.
Όταν το προτιμησιακό καθεστώς ενός εμπορεύματος θεσπίζεται βάσει συστήματος διοικητικής συνεργασίας με τη συμμετοχή των αρχών τρίτης χώρας, η χορήγηση πιστοποιητικού από τις εν λόγω αρχές, εφόσον αυτό αποδειχθεί ανακριβές, συνιστά σφάλμα το οποίο δεν όφειλε ευλόγως να έχει γίνει αντιληπτό κατά την έννοια του πρώτου εδαφίου.
Η έκδοση ανακριβούς πιστοποιητικού, ωστόσο, δεν συνιστά σφάλμα εάν το πιστοποιητικό βασίζεται σε ανακριβή έκθεση των γεγονότων εκ μέρους του εξαγωγέα, εκτός εάν, ιδίως, είναι προφανές ότι οι αρμόδιες για την έκδοσή του αρχές γνώριζαν ή θα έπρεπε να γνωρίζουν ότι τα εμπορεύματα δεν πληρούν τους απαιτούμενους όρους προκειμένου να επωφεληθούν προτιμησιακής μεταχείρισης.
Ο υπόχρεος μπορεί να επικαλεστεί την καλή του πίστη εφόσον μπορεί να αποδείξει ότι, κατά την περίοδο των συγκεκριμένων εμπορικών πράξεων, κατέβαλε κάθε επιμέλεια ώστε να εξακριβωθεί ότι τηρούνται όλες οι προϋποθέσεις για την προτιμησιακή μεταχείριση.
Ο υπόχρεος δεν μπορεί, ωστόσο, να επικαλεστεί την καλή του πίστη εάν η Επιτροπή έχει δημοσιεύσει στην Επίσημη Εφημερίδα των Ευρωπαϊκών Κοινοτήτων ανακοίνωση στην οποία αναφέρεται ότι υπάρχουν βάσιμες αμφιβολίες όσον αφορά την ορθή εφαρμογή του προτιμησιακού καθεστώτος από τη δικαιούχο χώρα."
17. Στο άρθρο 221, η παράγραφος 3 αντικαθίσταται από το ακόλουθο κείμενο:
"3. Η γνωστοποίηση στον οφειλέτη δεν είναι δυνατόν να γίνει μετά τη λήξη τριετούς προθεσμίας από την ημερομηνία γένεσης της τελωνειακής οφειλής. Η προθεσμία αυτή αναστέλλεται από τη στιγμή που υποβάλλεται προσφυγή κατά την έννοια του άρθρου 243 και καθ' όλη τη διάρκεια της διαδικασίας προσφυγής.
4. Εάν η τελωνειακή οφειλή έχει γεννηθεί από πράξη η οποία, κατά τη στιγμή της διαπράξεώς της, εδιώκετο ως ποινικό αδίκημα, η γνωστοποίηση στον οφειλέτη είναι δυνατόν να γίνει, υπό τις προϋποθέσεις που ορίζονται στις ισχύουσες διατάξεις, μετά την παρέλευση της τριετούς προθεσμίας που αναφέρεται στην παράγραφο 3."
18. Στο άρθρο 222, η παράγραφος 2 αντικαθίσταται από το ακόλουθο κείμενο:
"2. Οι περιπτώσεις κατά τις οποίες και οι προϋποθέσεις υπό τις οποίες αναστέλλεται η υποχρέωση του οφειλέτη να εξοφλήσει τους δασμούς, μπορούν να προβλεφθούν με τη διαδικασία της επιτροπής:
- όταν υποβάλλεται αίτηση διαγραφής δασμών σύμφωνα με τα άρθρα 236, 238 ή 239, ή
- όταν ένα εμπόρευμα κατάσχεται με σκοπό τη μεταγενέστερη δήμευσή του σύμφωνα με το άρθρο 233 στοιχείο γ) δεύτερη περίπτωση ή στοιχείο δ), ή
- όταν η τελωνειακή οφειλή έχει γεννηθεί κατ' εφαρμογή του άρθρου 203 και οι οφειλέτες είναι περισσότεροι του ενός."
19. Τα άρθρα 247, 248 και 249 αντικαθίστανται από τα ακόλουθα άρθρα:
"Άρθρο 247
Τα απαιτούμενα μέτρα για την εφαρμογή του παρόντος κώδικα, συμπεριλαμβανομένης της εφαρμογής του κανονισμού που αναφέρεται στο άρθρο 184, εξαιρουμένου του τίτλου VIII και υπό την επιφύλαξη των άρθρων 9 και 10 του κανονισμού (ΕΟΚ) αριθ. 2658/87(7), καθώς και του άρθρου 248 του παρόντος κανονισμού, θεσπίζονται σύμφωνα με τη διαδικασία της κανονιστικής επιτροπής που αναφέρεται στο άρθρο 247α παράγραφος 2, τηρουμένων των διεθνών αναλήψεων υποχρεώσεων που έχει αναλάβει η Κοινότητα.
Άρθρο 247α
1. Η Επιτροπή επικουρείται από την επιτροπή τελωνειακού κώδικα, εφεξής αποκαλούμενη 'επιτροπή'.
2. Όταν γίνεται αναφορά στην παρούσα παράγραφο, εφαρμόζονται τα άρθρα 5 και 7 της απόφασης 1999/468/ΕΚ, τηρουμένων των διατάξεων του άρθρου 8 αυτής.
Η περίοδος που προβλέπεται στο άρθρο 5 παράγραφος 6 της απόφασης 1999/468/ΕΚ καθορίζεται σε τρεις μήνες.
3. Η επιτροπή θεσπίζει τον εσωτερικό της κανονισμό.
Άρθρο 248
Τα απαιτούμενα μέτρα για την εφαρμογή των άρθρων 11, 12 και 21 θεσπίζονται σύμφωνα με τη διαδικασία της διαχειριστικής επιτροπής που αναφέρεται στο άρθρο 248α παράγραφος 2.
Άρθρο 248α
1. Η Επιτροπή επικουρείται από την επιτροπή τελωνειακού κώδικα, εφεξής αποκαλούμενη 'επιτροπή'.
2. Όταν γίνεται αναφορά στην παρούσα παράγραφο, εφαρμόζονται τα άρθρα 4 και 7 της απόφασης 1999/468/ΕΚ.
Η περίοδος που προβλέπεται στο άρθρο 4 παράγραφος 3 της απόφασης 1999/468/ΕΚ καθορίζεται σε τρεις μήνες.
3. Η επιτροπή θεσπίζει τον εσωτερικό της κανονισμό.
Άρθρο 249
Η επιτροπή μπορεί να εξετάζει κάθε ζήτημα που αφορά τις τελωνειακές ρυθμίσεις και το οποίο εγείρει ο πρόεδρός της είτε με δική του πρωτοβουλία είτε κατόπιν αιτήσεως του αντιπροσώπου κράτους μέλους."
Άρθρο 2
Ο παρών κανονισμός αρχίζει να ισχύει την έβδομη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 2785/2000 της Επιτροπής
της 19ης Δεκεμβρίου 2000
για τροποποίηση του κανονισμού (ΕΚ) αριθ. 296/96 για τα στοιχεία που πρέπει να διαβιβάζουν τα κράτη μέλη και για τη μηνιαία ανάληψη των δαπανών που χρηματοδοτούνται στο πλαίσιο του τμήματος Εγγυήσεων του Ευρωπαϊκού Γεωργικού Ταμείου Προσανατολισμού και Εγγυήσεων (ΕΓΤΠΕ) και για τον καθορισμό ορισμένων λεπτομερειών εφαρμογής του κανονισμού (ΕΚ) αριθ. 1259/1999 του Συμβουλίου
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 1258/1999 του Συμβουλίου, της 17ης Μαΐου 1999, για τη χρηματοδότηση της κοινής γεωργικής πολιτικής(1), και ιδίως το άρθρο 4 παράγραφος 8, το άρθρο 5 παράγραφος 3 και το άρθρο 7 παράγραφος 5,
Εκτιμώντας τα ακόλουθα:
(1) Η απόφαση 2000/427/ΕΚ του Συμβουλίου, της 19ης Ιουνίου 2000, σύμφωνα με το άρθρο 122 παράγραφος 2 της συνθήκης για την υιοθέτηση του ενιαίου νομίσματος από την Ελλάδα από την 1η Ιανουαρίου 2001(2), προβλέπει ότι η Ελλάδα πληροί τις απαραίτητες προϋποθέσεις για την υιοθέτηση του ενιαίου νομίσματος.
(2) Ο κανονισμός (ΕΚ) αριθ. 974/98 του Συμβουλίου, της 3ης Μαΐου 1998, όσον αφορά την εισαγωγή του ευρώ(3), όπως τροποποιήθηκε από τον κανονισμό (ΕΚ) αριθ. 2596/2000(4), προβλέπει, στο άρθρο 2 δεύτερη φράση, ότι από την 1η Ιανουαρίου 2001 το νόμισμα της Ελλάδας είναι το ευρώ.
(3) Το άρθρο 4 παράγραφος 1α στοιχείο α), του κανονισμού (ΕΚ) αριθ. 296/96 της Επιτροπής της 16ης, Φεβρουαρίου 1996, για τα στοιχεία που πρέπει να διαβιβάζουν τα κράτη μέλη και για τη μηνιαία ανάληψη των δαπανών που χρηματοδοτούνται στο πλαίσιο του τμήματος Εγγυήσεων του Ευρωπαϊκού Γεωργικού Ταμείου Προσανατολισμού και Εγγυήσεων (ΕΓΤΠΕ) και για τον καθορισμό ορισμένων λεπτομερειών εφαρμογής του κανονισμού (ΕΚ) αριθ. 1259/1999 του Συμβουλίου(5), όπως τροποποιήθηκε τελευταία από τον κανονισμό (ΕΚ) αριθ. 2761/1999(6), προβλέπει ότι οι προκαταβολές για την ανάληψη των δαπανών του ΕΓΤΠΕ, τμήμα Εγγυήσεων, αναγράφονται και εμβάζονται σε ευρώ στα συμμετέχοντα κράτη μέλη. Οι προκαταβολές που θα εμβασθούν στις αρχές Ιανουαρίου 2001 αναφέρονται στις δαπάνες που πραγματοποιήθηκαν μεταξύ της 16ης Οκτωβρίου και της 30ής Νοεμβρίου 2000. Πρέπει, λοιπόν, για την Ελλάδα, οι προκαταβολές αυτές να εμβασθούν, για τελευταία φορά, σε εθνική νομισματική μονάδα.
(4) Τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής διαχείρισης του Ευρωπαϊκού Γεωργικού Ταμείου Προσανατολισμού και Εγγυήσεων (ΕΓΤΠΕ),
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΚ) αριθ. 296/96 τροποποιείται ως εξής:
1. Στο άρθρο 3 παράγραφος 8 στοιχείο β) προστίθεται η ακόλουθη φράση:"Για την Ελλάδα, η επιλογή αυτή εννοείται από την 1η Ιανουαρίου 2001."
2. Στο άρθρο 4 παράγραφος 1α στοιχείο γ) προστίθεται η ακόλουθη φράση:"Όσον αφορά τις δαπάνες που πραγματοποιούνται από την Ελλάδα μεταξύ της 16ης Οκτωβρίου και της 30ής Νοεμβρίου 2000, οι προκαταβολές καταβάλλονται σε εθνική νομισματική μονάδα ή σε εθνικό νόμισμα."
Άρθρο 2
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος.
Κανονισμός (ΕΚ) αριθ. 2858/2000 της Επιτροπής
της 27ης Δεκεμβρίου 2000
για τροποποίηση του κανονισμού (ΕΚ) αριθ. 2125/95 για το άνοιγμα και τον τρόπο διαχείρισης των δασμολογικών ποσοστώσεων που εφαρμόζονται στις κονσέρβες μανιταριών
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τους κανονισμούς του Συμβουλίου (ΕΚ) αριθ. 2290/2000(1), (ΕΚ) αριθ. 2435/2000(2) και (ΕΚ) αριθ. 2851/2000(3) περί θεσπίσεως ορισμένων παραχωρήσεων υπό μορφή κοινοτικών δασμολογικών ποσοστώσεων για ορισμένα γεωργικά προϊόντα και περί προσαρμογής, ως αυτόνομου και μεταβατικού μέτρου, ορισμένων γεωργικών παραχωρήσεων που προβλέπονται στην ευρωπαϊκή συμφωνία με, αντίστοιχα, τις Δημοκρατίες της Βουλγαρίας, της Ρουμανίας και της Πολωνίας, και ιδίως το άρθρο 1 παράγραφος 3,
Εκτιμώντας τα ακόλουθα:
(1) Ο κανονισμός (ΕΚ) αριθ. 2125/95 της Επιτροπής(4), όπως τροποποιήθηκε τελευταία από τον κανονισμό (ΕΚ) αριθ. 2493/98(5), προβλέπει τη διαχείριση των ποσοστώσεων για τις κονσέρβες μανιταριών που προβλέπονται για την Πολωνία, τη Ρουμανία και τη Βουλγαρία στα παραρτήματα ΙΙ, V και VI, αντίστοιχα, του κανονισμού (ΕΚ) αριθ. 3066/95 του Συμβουλίου, της 22ας Δεκεμβρίου 1995, περί θεσπίσεως ορισμένων παραχωρήσεων υπό μορφή κοινοτικών δασμολογικών ποσοστώσεων για ορισμένα γεωργικά προϊόντα και περί προσαρμογής, ως αυτόνομου και μεταβατικού μέτρου, ορισμένων γεωργικών παραχωρήσεων που προβλέπονται στις ευρωπαϊκές συμφωνίες προκειμένου να ληφθεί υπόψη η συμφωνία για, τη γεωργία που έχει συναφθεί στο πλαίσιο των πολυμερών εμπορικών διαπραγματεύσεων του γύρου της Ουρουγουάης(6), όπως τροποποιήθηκε τελευταία από τον κανονισμό (ΕΚ) αριθ. 2435/98(7).
(2) Ο κανονισμός (ΕΚ) αριθ. 3066/95 καταργήθηκε με τον κανονισμό (ΕΚ) αριθ. 2851/2000 και αντικαταστάθηκε από τους κανονισμούς (ΕΚ) αριθ. 2290/2000, (ΕΚ) αριθ. 2435/2000 και (ΕΚ) αριθ. 2851/2000 όσον αφορά αντιστοίχως τη Βουλγαρία, τη Ρουμανία και την Πολωνία. Οι δασμολογικές παραχωρήσεις για τις κονσέρβες μανιταριών που αναφέρονται ανωτέρω περιλαμβάνονται, χωρίς τροποποιήσεις, στους κανονισμούς (ΕΚ) αριθ. 2290/2000 και (ΕΚ) αριθ. 2435/2000 για τα προϊόντα καταγωγής Βουλγαρίας και Ρουμανίας αφενός, και χορηγούνται χωρίς ποσοτικό περιορισμό με τον κανονισμό (ΕΚ) αριθ. 2851/2000, για τα προϊόντα καταγωγής Πολωνίας, αφετέρου. Πρέπει, επομένως, να τροποποιηθεί ο κανονισμός (ΕΚ) αριθ. 2125/95, ώστε να απαλειφθεί οποιαδήποτε αναφορά στην Πολωνία, με εξαίρεση την αναφορά στο άρθρο 5 όσον αφορά τις αιτήσεις πιστοποιητικών εκ μέρους των παραδοσιακών εισαγωγέων, προκειμένου να προσαρμοστεί στις νέες αυτές διατάξεις.
(3) Τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής διαχείρισης μεταποιημένων οπωροκηπευτικών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΚ) αριθ. 2125/95 τροποποιείται ως εξής:
1. Οι δασμολογικές ποσοστώσεις κονσερβών μανιταριών του είδους Agaricus που υπάγονται στους κωδικούς ΣΟ 0711 90 40, 2003 10 20 και 2003 10 30, και εμφαίνονται στο παράρτημα Ι, ανοίγονται σύμφωνα με τις λεπτομέρειες εφαρμογής που θεσπίζονται στον παρόντα κανονισμό.
Απόφαση της Επιτροπής
της 19ης Δεκεμβρίου 2000
για την τροποποίηση του παραρτήματος Ι κεφάλαιο 14 της οδηγίας 92/118/ΕΟΚ του Συμβουλίου για τον καθορισμό των όρων υγειονομικού ελέγχου καθώς και των υγειονομικών όρων που διέπουν το εμπόριο και τις εισαγωγές στην Κοινότητα προϊόντων που δεν υπόκεινται, όσον αφορά τους προαναφερόμενους όρους, στις ειδικές κοινοτικές ρυθμίσεις που αναφέρονται στο κεφάλαιο Ι του παραρτήματος Α της οδηγίας 89/662/ΕΟΚ και, όσον αφορά τους παθογόνους παράγοντες, της οδηγίας 90/425/ΕΟΚ
[κοινοποιηθείσα υπό τον αριθμό Ε(2000) 3866]
(Κείμενο που παρουσιάζει ενδιαφέρον για τον ΕΟΧ)
(2001/7/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 92/118/ΕΟΚ του Συμβουλίου, της 17ης Δεκεμβρίου 1992, για τον καθορισμό των όρων υγειονομικού ελέγχου καθώς και των υγειονομικών όρων που διέπουν το εμπόριο και τις εισαγωγές στην Κοινότητα προϊόντων που δεν υπόκεινται, όσον αφορά τους προαναφερόμενους όρους, στις ειδικές κοινοτικές ρυθμίσεις που αναφέρονται στο κεφάλαιο Ι του παραρτήματος Α της οδηγίας 89/662/ΕΟΚ και, όσον αφορά τους παθογόνους παράγοντες της οδηγίας 90/425/ΕΟΚ(1), όπως τροποποιήθηκε τελευταία από την απόφαση 1999/724/ΕΚ της Επιτροπής(2), και ιδίως το άρθρο 15,
Εκτιμώντας τα ακόλουθα:
(1) Υπάρχουν ορισμένες διαφορές στη μετάφραση μεταξύ του γερμανικού κειμένου και των κειμένων των άλλων γλωσσών όσον αφορά τις διασυνοριακές συναλλαγές ακατέργαστης κόπρου, οι οποίες πρέπει να διορθωθούν και κρίνεται σκόπιμο να εισαχθούν καλύτεροι έλεγχοι για τις μετακινήσεις αυτές, λαμβανομένων υπόψη ενδεχόμενων κινδύνων νόσων.
(2) Είναι αναγκαίο να ληφθεί υπόψη στις εν λόγω διασυνοριακές μετακινήσεις η κατάσταση της νόσου στα κράτη μέλη.
(3) Τα μέτρα που προβλέπονται στην παρούσα απόφαση είναι σύμφωνα με τη γνώμη της μόνιμης κτηνιατρικής επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Στο παράρτημα Ι κεφάλαιο 14 μέρος Ι.Α, της οδηγίας 92/118/ΕΟΚ, το σημείο 1 στοιχείο α) αντικαθίσταται από το ακόλουθο κείμενο:
"1. α) Οι συναλλαγές ακατέργαστης κόπρου ειδών άλλων από τα πουλερικά και τα ιπποειδή απαγορεύεται, με εξαίρεση την κόπρο:
που προέρχεται από περιοχή που δεν υπόκειται σε περιορισμούς λόγω σοβαρής μεταδοτικής ασθένειας,
και
προορίζεται για επίστρωση στο έδαφος υπό την επίβλεψη των αρμόδιων αρχών, σε εκτάσεις που αποτελούν τμήμα ή ανήκουν στην ίδια εκμετάλλευση που είναι ή όχι χωρισμένες και βρίσκονται και από τις δύο πλευρές των συνόρων των κρατών μελών και σε απόσταση περίπου 20 χιλιομέτρων. Ο ιδιοκτήτης της εκμετάλλευσης πρέπει να καταγράφει τις εν λόγω διασυνοριακές μετακινήσεις για να καταστεί δυνατή η έγκρισή τους. Η αρμόδια αρχή κρατά μητρώο με τις εγκεκριμένες αυτές εκμεταλλεύσεις."
Άρθρο 2
Η παρούσα απόφαση εφαρμόζεται από την 1η Ιανουαρίου 2001.
Άρθρο 3
Η παρούσα απόφαση απευθύνεται στα κράτη μέλη.
Απόφαση της Επιτροπής
της 24ης Ιανουαρίου 2001
σχετικά με τη θέσπιση ενός υποδείγματος για τους καταλόγους των μονάδων που έχουν εγκριθεί από τα κράτη μέλη για το ενδοκοινοτικό εμπόριο ζώντων ζώων, του σπέρματος και των εμβρύων τους καθώς και για τη θέσπιση των κανόνων που εφαρμόζονται κατά τη διαβίβαση αυτών των καταλόγων στην Επιτροπή
[κοινοποιηθείσα υπό τον αριθμό Ε(2001) 143]
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 64/432/ΕΟΚ του Συμβουλίου, της 26ης Ιουνίου 1964, περί προβλημάτων υγειονομικού ελέγχου στον τομέα των ενδοκοινοτικών συναλλαγών βοοειδών και χοιροειδών(1), όπως τροποποιήθηκε τελευταία από την οδηγία 2000/25/ΕΚ(2), και ιδίως το άρθρο 11 παράγραφος 6,
την οδηγία 88/407/ΕΟΚ του Συμβουλίου, της 14ης Ιουνίου 1988, για τον καθορισμό των απαιτήσεων υγειονομικού ελέγχου που ισχύουν στις ενδοκοινοτικές συναλλαγές και στις εισαγωγές κατεψυγμένου σπέρματος βοοειδών(3), όπως τροποποιήθηκε τελευταία από την πράξη προσχώρησης της Αυστρίας, της Φινλανδίας και της Σουηδίας, και ιδίως το άρθρο 5 παράγραφος 2,
την οδηγία 89/556/ΕΟΚ του Συμβουλίου, της 25ης Σεπτεμβρίου 1989, για τον καθορισμό των υγειονομικών όρων που διέπουν το ενδοκοινοτικό εμπόριο και τις εισαγωγές από τρίτες χώρες εμβρύων κατοικίδιων βοοειδών(4), όπως τροποποιήθηκε τελευταία από την πράξη προσχώρησης της Αυστρίας, της Φινλανδίας και της Σουηδίας, και ιδίως το άρθρο 5 παράγραφος 3,
την οδηγία 90/426/ΕΟΚ του Συμβουλίου, της 26ης Ιουνίου 1990, σχετικά με τους όρους υγειονομικού ελέγχου που διέπουν τη διακίνηση των ιπποειδών και τις εισαγωγές ιπποειδών προέλευσης τρίτων χωρών(5), όπως τροποποιήθηκε τελευταία από την πράξη προσχώρησης της Αυστρίας, της Φινλανδίας και της Σουηδίας, και ιδίως το άρθρο 7,
την οδηγία 90/429/ΕΟΚ του Συμβουλίου, της 26ης Ιουνίου 1990, για τον καθορισμό των απαιτήσεων υγειονομικού ελέγχου που ισχύουν στο ενδοκοινοτικό εμπόριο και στις εισαγωγές σπέρματος χοίρων(6), όπως τροποποιήθηκε τελευταία από την απόφαση 1999/608/ΕΚ(7) της 10ης Σεπτεμβρίου 1999, και ιδίως το άρθρο 5 παράγραφος 3,
την οδηγία 91/68/ΕΟΚ(8) του Συμβουλίου, της 28ης Ιανουαρίου 1991, σχετικά με το καθεστώς υγειονομικού ελέγχου που διέπει το ενδοκοινοτικό εμπόριο αιγοπροβάτων, όπως τροποποιήθηκε τελευταία από την απόφαση 94/953/ΕΚ(9), και ιδίως το άρθρο 2 παράγραφος 9,
Εκτιμώντας τα ακόλουθα:
(1) Το ενδοκοινοτικό εμπόριο βοοειδών, χοιροειδών, προβάτων, αιγών και ιπποειδών επιτρέπεται από κέντρα συγκέντρωσης που έχουν εγκριθεί από τις αρμόδιες αρχές του κράτους μέλους στο οποίο ευρίσκονται.
(2) Το ενδοκοινοτικό εμπόριο σπέρματος κατοικίδιων ζώων βοοειδών και χοιροειδών επιτρέπεται από κέντρα που έχουν εγκριθεί από τις αρμόδιες αρχές του κράτους μέλους στο οποίο ευρίσκονται.
(3) Το ενδοκοινοτικό εμπόριο εμβρύων και ωαρίων βοοειδών επιτρέπεται εάν έχουν συλλεγεί, υποβληθεί σε μεταποίηση και αποθηκευθεί από ομάδες συλλογής εμβρύων οι οποίες έχουν εγκριθεί από τις αρμόδιες αρχές του κράτους μέλους στο οποίο δρουν.
(4) Κάθε κράτος μέλος πρέπει να αποστέλλει στην Επιτροπή και στα υπόλοιπα κράτη μέλη τους καταλόγους των κέντρων συγκέντρωσης, των κέντρων συλλογής σπέρματος και των ομάδων συλλογής εμβρύων που έχει εγκρίνει στο έδαφός του.
(5) Είναι αναγκαίο να εναρμονιστεί το υπόδειγμα αυτών των καταλόγων και ο τρόπος που διαβιβάζονται, ώστε να δημιουργηθεί μια απλή πρόσβαση για την Κοινότητα στους ενημερωμένους καταλόγους.
(6) Τα μέτρα που προβλέπονται στην παρούσα απόφαση είναι σύμφωνα με τη γνώμη της Μόνιμης Κτηνιατρικής Επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Οι κατάλογοι των μονάδων που απαριθμούνται στο παράρτημα Ι διαβιβάζονται στην Επιτροπή με μορφότυπο Word 97 (ή παλαιότερο), Excel 97 (ή παλαιότερο) ή pdf στην ακόλουθη διεύθυνση: Inforvet@cec.eu.int
Οι κατάλογοι καταρτίζονται σύμφωνα με τις μορφές του υποδείγματος που απαριθμούνται στο παράρτημα ΙΙ.
Οποιαδήποτε τροποποίηση της μορφής ή αλλαγή του προορισμού πρέπει να κοινοποιείται από την Επιτροπή στα κράτη μέλη στο πλαίσιο της Μόνιμης Κτηνιατρικής Επιτροπής.
Άρθρο 2
Η παρούσα απόφαση απευθύνεται στα κράτη μέλη.
Απόφαση της Επιτροπής
της 16ης Ιανουαρίου 2001
για τροποποίηση της απόφασης 2000/532/ΕΚ όσον αφορά τον κατάλογο αποβλήτων
[κοινοποιηθείσα υπό τον αριθμό Ε(2001) 108]
(Κείμενο που παρουσιάζει ενδιαφέρον για τον ΕΟΧ)
(2001/118/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 75/442/ΕΟΚ του Συμβουλίου, της 15ης Ιουλίου 1975, περί των στερεών αποβλήτων(1), όπως τροποποιήθηκε τελευταία από την απόφαση 96/350/ΕΚ(2) της Επιτροπής, και ιδίως το άρθρο 1 στοιχείο α),
την οδηγία 91/689/ΕΟΚ του Συμβουλίου, της 12ης Δεκεμβρίου 1991, για τα επικίνδυνα απόβλητα(3), όπως τροποποιήθηκε από την οδηγία 94/31/ΕΚ(4), και ιδίως το άρθρο 1, παράγραφος 4 δεύτερο εδάφιο,
Εκτιμώντας τα ακόλουθα:
(1) Η απόφαση 2000/532/ΕΚ της Επιτροπής, της 3ης Μαΐου 2000, για την αντικατάσταση της απόφασης 94/3/ΕΚ για τη θέσπιση καταλόγου αποβλήτων σύμφωνα με το άρθρο 1 στοιχείο α) της οδηγίας 75/442/ΕΟΚ του Συμβουλίου περί των στερεών αποβλήτων και την απόφαση 94/904/ΕΚ του Συμβουλίου για την κατάρτιση καταλόγου επικίνδυνων αποβλήτων σύμφωνα με το άρθρο 1 παράγραφος 4 της οδηγίας 91/689/ΕΟΚ του Συμβουλίου για τα επικίνδυνα απόβλητα(5), πρέπει να τροποποιηθεί βάσει των γνωστοποιήσεων των κρατών μελών, δυνάμει του άρθρου 1 παράγραφος 4 δεύτερο εδάφιο της οδηγίας 91/689/ΕΟΚ.
(2) Τα μέτρα που προβλέπονται στην απόφαση αυτή είναι σύμφωνα με τη γνώμη της επιτροπής που συγκροτείται δυνάμει του άρθρου 18 της οδηγίας 75/442/ΕΟΚ,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Η απόφαση 2000/532/ΕΚ τροποποιείται ως εξής:
1. Το κείμενο του άρθρου 2 αντικαθίσταται από το ακόλουθο:
"Άρθρο 2
Απόβλητα τα οποία ταξινομούνται ως επικίνδυνα θεωρούνται ότι παρουσιάζουν μία ή περισσότερες από τις ιδιότητες που απαριθμούνται στο παράρτημα ΙΙΙ της οδηγίας 91/689/ΕΟΚ και, όσον αφορά τα σημεία H3 έως H8, H10(6) και H11 του εν λόγω παραρτήματος, μία ή περισσότερες από τις κατωτέρω ιδιότητες:
- σημείο ανάφλεξης <= 55 °C,
- περιέχει μία ή περισσότερες ουσίες που ταξινομούνται(7), ως πολύ τοξικές σε ολική συγκέντρωση >= 0,1 %
- περιέχει μία ή περισσότερες ουσίες που ταξινομούνται ως τοξικές σε ολική συγκέντρωση >= 3 %,
- περιέχει μία ή περισσότερες ουσίες που ταξινομούνται ως επιβλαβείς σε ολική συγκέντρωση >= 25 %,
- περιέχει μία ή περισσότερες διαβρωτικές ουσίες που ταξινομούνται ως R35 σε ολική συγκέντρωση >= 1 %,
- περιέχει μία ή περισσότερες διαβρωτικές ουσίες που ταξινομούνται ως R34 σε ολική συγκέντρωση >= 5 %,
- περιέχει μία ή περισσότερες ερεθιστικές ουσίες που ταξινομούνται ως R41 σε ολική συγκέντρωση >= 10 %,
- περιέχει μία ή περισσότερες ερεθιστικές ουσίες που ταξινομούνται ως R36, R37, R38 σε ολική συγκέντρωση >= 20 %,
- περιέχει μία ουσία γνωστή ως καρκινογόνο κατηγορίας 1 ή 2 σε συγκέντρωση >= 0,1 %,
- περιέχει μία ουσία γνωστή ως καρκινογόνο κατηγορίας 3 σε συγκέντρωση >= 1 %
- περιέχει μία ουσία τοξική στην αναπαραγωγή κατηγορίας 1 ή 2 ταξινομημένη ως R60, R61 σε συγκέντρωση >= 0,5 %,
- περιέχει μία ουσία τοξική στην αναπαραγωγή κατηγορίας 3 που ταξινομείται ως R62, R63 σε συγκέντρωση >= 5 %,
- περιέχει μεταλλαξιογόνο ουσία κατηγορίας 1 ή 2 ταξινομημένη ως R46 σε συγκέντρωση >= 0,1 %,
- περιέχει μεταλλαξιογόνο ουσία κατηγορίας 3 ταξινομημένη ως R40 σε συγκέντρωση >= 1 %."
2. Το παράρτημα αντικαθίσταται από το κείμενο του παραρτήματος της παρούσας απόφασης.
Άρθρο 2
Η παρούσα απόφαση τίθεται σε ισχύ από 1ης Ιανουαρίου 2002.
Άρθρο 3
Η παρούσα απόφαση απευθύνεται στα κράτη μέλη.
Απόφαση της Επιτροπής
της 22ας Φεβρουαρίου 2001
για τον καθορισμό των τεχνικών δειγματοληψίας και των διαγνωστικών μεθόδων για την ανίχνευση και τη διαπίστωση ορισμένων ασθενειών ιχθύων, καθώς και για την κατάργηση της απόφασης 92/532/ΕΟΚ
[κοινοποιηθείσα υπό τον αριθμό Ε(2001) 426]
(Κείμενο που παρουσιάζει ενδιαφέρον για τον ΕΟΧ)
(2001/183/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 91/67/ΕΟΚ του Συμβουλίου, της 28ης Ιανουαρίου 1991, σχετικά με τους όρους υγειονομικού ελέγχου που διέπουν τη διάθεση στην αγορά ζώων και προϊόντων υδατοκαλλιέργειας(1), όπως τροποποιήθηκε τελευταία από την οδηγία 98/45/ΕΚ(2), και ιδίως το άρθρο 15,
Εκτιμώντας τα ακόλουθα:
(1) Οι τεχνικές δειγματοληψίας και οι διαγνωστικές μέθοδοι για την ανίχνευση και τη διαπίστωση ορισμένων ασθενειών ιχθύων έχουν καθοριστεί με την απόφαση 92/532/ΕΟΚ της Επιτροπής(3), όπως τροποποιήθηκε από την απόφαση 96/240/ΕΚ(4).
(2) Από την εποχή της έκδοσης της απόφασης 92/532/ΕΟΚ έχουν επιτευχθεί νέες πρακτικές και επιστημονικές εξελίξεις και έχει τροποποιηθεί η οδηγία 91/67/ΕΟΚ. Τούτο απαιτεί την ενημέρωση των τεχνικών δειγματοληψίας και των διαγνωστικών μεθόδων.
(3) Η εν λόγω ενημέρωση αφορά την εξέταση και τον εντοπισμό των ιών που προκαλούν ιογενή αιμορραγική σηψαιμία (VHS) και τις αλλαγές σύμφωνα με τις τελευταίες τροποποιήσεις της οδηγίας 91/67/ΕΟΚ.
(4) Έχει ζητηθεί η γνώμη του κοινοτικού εργαστηρίου αναφοράς για ασθένειες ιχθύων, το οποίο συνεστήθη με την οδηγία 93/53/ΕΟΚ του Συμβουλίου(5).
(5) Για λόγους σαφήνειας, πρέπει να καταργηθούν οι τεχνικές δειγματοληψίας και οι διαγνωστικές μέθοδοι για την ανίχνευση και την επιβεβαίωση ορισμένων ασθενειών ιχθύων, πού θεσπίστηκαν με την απόφαση 92/532/ΕΟΚ.
(6) Τα μέτρα που προβλέπονται στην παρούσα απόφαση είναι σύμφωνα με τη γνώμη της μόνιμης κτηνιατρικής επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Οι τεχνικές δειγματοληψίας και οι διαγνωστικές μέθοδοι για την ανίχνευση και την επιβεβαίωση της ιογενούς αιμορραγικής σηψαιμίας (VHS) και της λοιμώδους αιμοποιητικής νέκρωσης (IHN) καθορίζονται στο παράρτημα.
Άρθρο 2
Με την παρούσα απόφαση καταργείται η απόφαση 92/532/ΕΟΚ.
Άρθρο 3
Η παρούσα απόφαση απευθύνεται στα κράτη μέλη.
Απόφαση του Συμβουλίου
της 23ης Ιουλίου 2001
για την τροποποίηση της απόφασης 90/424/ΕΟΚ σχετικά με ορισμένες δαπάνες στον κτηνιατρικό τομέα
(2001/572/ΕΚ)
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την απόφαση 90/424/ΕΟΚ του Συμβουλίου, της 26ης Ιουνίου 1990, σχετικά με ορισμένες δαπάνες στον κτηνιατρικό τομέα(1), και ιδίως το άρθρο 24, παράγραφοι 1 και 2,
την πρόταση της Επιτροπής,
Εκτιμώντας τα ακόλουθα:
(1) Η απόφαση 90/424/ΕΟΚ προβλέπει τη δυνατότητα χρηματοδοτικής συμβολής της Κοινότητας για την εκρίζωση και τον έλεγχο των νόσων που απαριθμούνται στον κατάλογο, ο οποίος προσαρτάται στην εν λόγω απόφαση.
(2) Ο κατάλογος αυτός μπορεί να συμπληρώνεται ή να τροποποιείται, ώστε να λαμβάνονται υπόψη οι εξελίξεις της υγειονομικής κατάστασης στην Κοινότητα.
(3) Η λοιμώδης αναιμία των σαλμονιδών (ΛΑΣ) είναι μία νέα νόσος η οποία εμφανίστηκε για πρώτη φορά στην Κοινότητα το 1998 και η οποία δύναται να προκαλέσει σημαντικές απώλειες στον τομέα της υδατοκαλλιέργειας σολομοειδών.
(4) Είναι σημαντικό να καταπολεμηθεί η ΛΑΣ, ώστε να παρεμποδιστεί η περαιτέρω εξάπλωσή της σε άλλες περιοχές.
(5) Ο καταρροϊκός πυρετός είναι μία ιογενής νόσος των προβάτων, των αιγών, των βοοειδών και άλλων μηρυκαστικών, η οποία μεταδίδεται από αρθρόποδα.
(6) Ο καταρροϊκός πυρετός έχει επιπτώσεις διεθνώς στη διακίνηση των ευαίσθητων ειδών ζώντων ζώων, καθόσον έχει περιληφθεί στον κατάλογο Α του Διεθνούς Γραφείου Επιζωοτιών.
(7) Το 1998, ο καταρροϊκός πυρετός εισήλθε από τις τρίτες χώρες στο έδαφος της Κοινότητας και εξαπλώθηκε μέσω μολυσμένων ξενιστών.
(8) Ορισμένες περιοχές της Κοινότητας πρέπει να θεωρηθούν, λόγω των κλιματικών συνθηκών, ως περιοχές υψηλού κινδύνου για τον καταρροϊκό πυρετό.
(9) Η απόφαση 90/424/EΟΚ προβλέπει επείγουσες παρεμβάσεις σε περίπτωση εμφάνισης εστιών καταρροϊκού πυρετού. Προβλέπεται επίσης κοινοτική χρηματοδοτική συνδρομή για τον έλεγχο και ορισμένα μέτρα καταπολέμησης, συμπεριλαμβανομένου του εμβολιασμού κατά του αφθώδους πυρετού σε περιοχές υψηλού κινδύνου ή σε περιοχές όπου η νόσος είναι ενδημική.
(10) Υπό το πρίσμα αυτών των εξελίξεων, η ΛΑΣ και ο καταρροϊκός πυρετός θα πρέπει να προστεθούν στον εν λόγω κατάλογο, έτσι ώστε να μπορεί να χορηγείται κοινοτική χρηματοδοτική συνδρομή για την εφαρμογή προγραμμάτων εκρίζωσης και ελέγχου αυτών των ασθενειών. Για τον καταρροϊκό πυρετό, θα πρέπει να θεσπιστούν ειδικά κριτήρια που θα επιτρέπουν την εφαρμογή της χρηματοοικονομικής δράσης που προβλέπει το άρθρο 24 παράγραφος 1 της απόφασης 90/424/ΕΟΚ.
(11) Για να υπάρχει επιλεξιμότητα για κοινοτική χρηματοδοτική συνδρομή, πρέπει να τηρούνται οι σχετικές απαιτήσεις της απόφασης 90/424/EΟΚ και, όσον αφορά τη ΛΑΣ, της οδηγίας 93/53/EΟΚ του Συμβουλίου, της 24ης Ιουνίου 1993, σχετικά με τη θέσπιση στοιχειωδών κοινοτικών μέτρων για την καταπολέμηση ορισμένων νόσων των ψαριών(2).
(12) Ο κανονισμός (ΕΚ) αριθ. 2792/1999 του Συμβουλίου, της 17ης Δεκεμβρίου 1999, για καθορισμό των λεπτομερών κανόνων και ρυθμίσεων σχετικά με την κοινοτική διαρθρωτική βοήθεια στον τομέα της αλιείας(3), και ιδίως το άρθρο 15 παράγραφος 3 στοιχείο ζ), αποτελεί την κατάλληλη νομική βάση για τη διασφάλιση χρηματοδοτικής βοήθειας όσον αφορά τη ΛΑΣ. Ως εκ τούτου, οι διατάξεις του τίτλου ΙΙΙ του κανονισμού (ΕΚ) αριθ. 1260/1999 του Συμβουλίου, της 21ης Ιουνίου 1999, περί γενικών διατάξεων για τα διαρθρωτικά ταμεία(4), εφαρμόζονται κατά παρέκκλιση από αυτές που προβλέπονται στο άρθρο 24 παράγραφος 5, παράγραφος 6 δεύτερη πρόταση, και παράγραφοι 8 και 9 της απόφασης 90/424/ΕΟΚ.
(13) Θα πρέπει να τροποποιηθεί αναλόγως η απόφαση 90/424/ΕΟΚ,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Στο παράρτημα της απόφασης 90/424/ΕΟΚ, προστίθενται οι ακόλουθες περιπτώσεις στην ομάδα 1: "- Λοιμώδης αναιμία των σαλμονιδών (ΛΑΣ)(5)
- Καταρροϊκός πυρετός σε περιοχές υψηλού κινδύνου ή σε περιοχές όπου η νόσος είναι ενδημική(6).".
Άρθρο 2
Η παρούσα απόφαση απευθύνεται στα κράτη μέλη.
Απόφαση του Συμβουλίου
της 23ης Ιουλίου 2001
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 91/689/ΕΟΚ του Συμβουλίου, της 12ης Δεκεμβρίου 1991, για τα επικίνδυνα απόβλητα(1), και ιδίως το άρθρο 1 παράγραφος 4,
την πρόταση της Επιτροπής,
Εκτιμώντας τα ακόλουθα:
(1) Με την απόφαση 2000/532/ΕΚ της Επιτροπής, της 3ης Μαΐου 2000, για την αντικατάσταση της απόφασης 94/3/ΕΚ για τη θέσπιση καταλόγου αποβλήτων σύμφωνα με το άρθρο 1 στοιχείο α) της οδηγίας 75/442/ΕΟΚ του Συμβουλίου περί αποβλήτων και της απόφασης 94/904/ΕΚ του Συμβουλίου για την κατάρτιση καταλόγου επικίνδυνων αποβλήτων κατ' εφαρμογή του άρθρου 1 παράγραφος 4 της οδηγίας 91/689/ΕΟΚ του Συμβουλίου για τα επικίνδυνα απόβλητα(2), θεσπίστηκε κοινοτικός κατάλογος αποβλήτων.
(2) Το άρθρο 1 παράγραφος 4 της οδηγίας 91/689/ΕΟΚ απαιτεί από τα κράτη μέλη να κοινοποιούν στην Επιτροπή τα απόβλητα που δεν περιλαμβάνονται στον κατάλογο των επικίνδυνων αποβλήτων εφόσον θεωρούν ότι διαθέτουν μια ή περισσότερες από τις ιδιότητες που απαριθμούνται στο παράρτημα ΙΙΙ της εν λόγω οδηγίας. Πολλά κράτη μέλη έχουν κοινοποιήσει απόβλητα που περιέχουν χλωροσιλάνια, απόβλητα που περιέχουν σιλικόνες και υλικά δομικών κατασκευών που περιέχουν αμίαντο και έχουν ζητήσει αντίστοιχη αναπροσαρμογή του καταλόγου επικίνδυνων αποβλήτων.
(3) Για λόγους σαφήνειας, θα πρέπει να προβλεφθεί ρητώς ότι μόνο τα μείγματα λιπών και ελαίων από διαχωρισμό ελαίου/ύδατος που περιέχουν μόνο βρώσιμα έλαια και λίπη μπορούν να θεωρούνται μη επικίνδυνα.
(4) Η απόφαση 2000/532/ΕΚ θα πρέπει να τροποποιηθεί αναλόγως.
(5) Τα μέτρα που προβλέπονται στην παρούσα απόφαση δεν συμφωνούν με τη γνώμη της επιτροπής του άρθρου 18 της οδηγίας 75/442/ΕΟΚ του Συμβουλίου, της 15ης Ιουλίου 1975, περί αποβλήτων(3). Επομένως, δυνάμει του άρθρου 18, τέταρτη παράγραφος της οδηγίας 75/442/ΕΟΚ, πρέπει να θεσπιστούν από το Συμβούλιο,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Το παράρτημα της απόφασης 2000/532/ΕΚ τροποποιείται σύμφωνα με το παράρτημα της παρούσας απόφασης.
Άρθρο 2
Η παρούσα απόφαση εφαρμόζεται από την 1η Ιανουαρίου 2002.
Άρθρο 3
Η παρούσα απόφαση απευθύνεται στα κράτη μέλη.
Απόφαση της Επιτροπής
της 6ης Αυγούστου 2001
για την ενημέρωση της απόφασης 2000/112/ΕΚ για την κατανομή μεταξύ τραπεζών αντιγόνων των αποθεμάτων αντιγόνων
[κοινοποιηθείσα υπό τον αριθμό Ε(2001) 2472]
(Κείμενο που παρουσιάζει ενδιαφέρον για τον ΕΟΧ)
(2001/660/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την απόφαση 90/424/ΕΟΚ του Συμβουλίου, της 26ης Ιουνίου 1990, σχετικά με ορισμένες δαπάνες στον κτηνιατρικό τομέα(1), όπως τροποποιήθηκε τελευταία από την απόφαση 2001/12/ΕΚ(2), και ιδίως το άρθρο 14,
την απόφαση 91/666/ΕΟΚ του Συμβουλίου, της 11ης Δεκεμβρίου 1991, για τη δημιουργία κοινοτικών αποθεμάτων εμβολίων κατά του αφθώδους πυρετού(3), όπως τροποποιήθηκε τελευταία από την απόφαση 2001/181/ΕΚ της Επιτροπής(4), και ιδίως το άρθρο 7,
Εκτιμώντας τα ακόλουθα:
(1) Σύμφωνα με την απόφαση 91/666/ΕΟΚ, η αγορά αντιγόνων αποτελεί τμήμα της κοινοτικής δράσης για τη δημιουργία κοινοτικών αποθεμάτων εμβολίων κατά του αφθώδους πυρετού.
(2) Το παράρτημα Ι της απόφασης 91/666/ΕΟΚ αναφέρει λεπτομερώς τις ποσότητες και τους επιμέρους τύπους αντιγόνου ιού του αφθώδους πυρετού που πρέπει να διατηρούνται στα κοινοτικά αποθέματα αντιγόνων.
(3) Με την απόφαση 93/590/ΕΚ της Επιτροπής(5), όπως τροποποιήθηκε τελευταία από την απόφαση 2000/112/ΕΚ(6), θεσπίστηκαν διατάξεις για την αγορά στελεχών Α5, Α22 και Ο1 αντιγόνων ιού του αφθώδους πυρετού.
(4) Με την απόφαση 97/348/ΕΚ της Επιτροπής(7), όπως τροποποιήθηκε τελευταία από την απόφαση 2000/112/ΕΚ, θεσπίστηκαν διατάξεις για την αγορά στελεχών Α22-Iraq, C1 και ASIA1 αντιγόνων ιού του αφθώδους πυρετού.
(5) Με την απόφαση 2000/77/ΕΚ της Επιτροπής(8), θεσπίστηκαν διατάξεις για την αγορά ορισμένων ποσοτήτων στελεχών Α Iran 96, Α Iran 99, A Malaysia 97, SAT 1, SAT 2 (στελέχη ανατολικής Αφρικής και νότιας Αφρικής) και SAT 3 αντιγόνων ιού του αφθώδους πυρετού.
(6) Με την απόφαση 2000/569/ΕΚ της Επιτροπής(9) θεσπίστηκαν διατάξεις για την αγορά συμπληρωματικών ποσοτήτων στελεχών Α22-Iraq, O1-Manisa, ASIA 1-Shamir, A Malaysia 97, SAT 1, SAT 2 (στελέχη ανατολικής Αφρικής και νότιας Αφρικής) και SAT 3 αντιγόνων ιού του αφθώδους πυρετού.
(7) Σύμφωνα με τα γραπτά στοιχεία που διαβίβασε ο ανάδοχος σχετικά με την προμήθεια και την κατανομή στις εγκεκριμένες εγκαταστάσεις του αντιγόνου που έχει αγορασθεί δυνάμει της απόφασης 2000/569/ΕΚ, κρίνεται σκόπιμο να ενημερωθεί το παράρτημα της απόφασης 2000/112/ΕΚ για τις λεπτομέρειες κατανομής μεταξύ τραπεζών αντιγόνων των αποθεμάτων εμβολίων που έχουν προβλεφθεί στο πλαίσιο της κοινοτικής δράσης για αποθέματα εμβολίων κατά του αφθώδους πυρετού και περί τροποποιήσεως των αποφάσεων 93/590/ΕΟΚ και 97/348/ΕΚ.
(8) Τα μέτρα που προβλέπονται στην παρούσα απόφαση είναι σύμφωνα με τη γνώμη της μόνιμης κτηνιατρικής επιτροπής,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Το παράρτημα της απόφασης 2000/112/ΕΚ αντικαθίσταται από το παράρτημα της παρούσας απόφασης.
Άρθρο 2
David Byrne Μέλος της Επιτροπής (1) ΕΕ L 224 της 18.8.1990, σ. 19.
Απόφαση-πλαίσιο του Συμβουλίου
της 28ης Μαΐου 2001
για την καταπολέμηση της απάτης και της πλαστογραφίας που αφορούν τα μέσα πληρωμής πλην των μετρητών
(2001/413/ΔΕΥ)
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την Ευρωπαϊκή Ένωση, και ιδίως το άρθρο 34 παράγραφος 2 στοιχείο β),
την πρωτοβουλία της Επιτροπής(1),
τη γνώμη του Ευρωπαϊκού Κοινοβουλίου(2),
Εκτιμώντας τα ακόλουθα:
(1) Η απάτη και η πλαστογραφία που αφορούν τα μέσα πληρωμής πλην των μετρητών τελούνται συχνά σε διεθνή κλίμακα.
(2) Οι σχετικές εργασίες διαφόρων διεθνών οργανισμών [μεταξύ άλλων, του Συμβουλίου της Ευρώπης, της Ομάδας των Οκτώ (G8), του ΟΟΣΑ, της Interpol και των Ηνωμένων Εθνών] είναι σημαντικές, αλλά χρειάζεται να συμπληρωθούν με δράση της Ευρωπαϊκής Ένωσης.
(3) Το Συμβούλιο θεωρεί ότι η σοβαρότητα και η ανάπτυξη ορισμένων μορφών απάτης που αφορούν τα μέσα πληρωμής πλην των μετρητών απαιτούν συνολικές λύσεις. Η σύσταση αριθ. 18 του σχεδίου δράσης για την καταπολέμηση του οργανωμένου εγκλήματος(3), που υιοθετήθηκε από το Ευρωπαϊκό Συμβούλιο του Άμστερνταμ στις 16 και 17 Ιουνίου 1997 καθώς και το σημείο 46 του προγράμματος δράσης του Συμβουλίου και της Επιτροπής όσον αφορά την άριστη δυνατή εφαρμογή των διατάξεων της συνθήκης του Άμστερνταμ για τη δημιουργία ενός χώρου ελευθερίας, ασφάλειας και δικαιοσύνης(4), που εγκρίθηκε από το Ευρωπαϊκό Συμβούλιο της Βιέννης της 11ης και 12ης Δεκεμβρίου 1998, επιτάσσουν δράση για το θέμα αυτό.
(4) Δεδομένου ότι οι στόχοι της παρούσας απόφασης-πλαίσιο, και συγκεκριμένα η εξασφάλιση του ότι η απάτη και η πλαστογραφία που αφορούν όλα τα μέσα πληρωμής πλην των μετρητών αναγνωρίζονται ως ποινικά αδικήματα και επισύρουν αποτελεσματικές, ανάλογες και αποτρεπτικές κυρώσεις σε όλα τα κράτη μέλη, δεν μπορούν να επιτευχθούν επαρκώς από τα κράτη μέλη και δύνανται συνεπώς, λόγω της διεθνούς διάστασης των εν λόγω αδικημάτων, να επιτευχθούν καλύτερα στο επίπεδο της Ένωσης, η Ένωση μπορεί να θεσπίσει μέτρα σύμφωνα με την αρχή της επικουρικότητας, όπως ορίζεται στο άρθρο 5 της συνθήκης για την ίδρυση της Ευρωπαϊκής Κοινότητας. Σύμφωνα με την αρχή της αναλογικότητας, όπως ορίζεται στο ίδιο άρθρο, η απόφαση-πλαίσιο δεν υπερβαίνει τα αναγκαία όρια για την επίτευξη των εν λόγω στόχων.
(5) Η παρούσα απόφαση-πλαίσιο θα πρέπει να συμβάλει στην καταπολέμηση της απάτης και της πλαστογραφίας που αφορούν τα μέσα πληρωμής πλην των μετρητών, καθώς και οι άλλες πράξεις που εγκρίθηκαν ήδη από το Συμβούλιο, όπως η κοινή δράση 98/428/ΔΕΥ για τη δημιουργία ευρωπαϊκού δικαστικού δικτύου(5), η κοινή δράση 98/733/ΔΕΥ σχετικά με το αξιόποινο της συμμετοχής σε εγκληματική οργάνωση στα κράτη μέλη της Ευρωπαϊκής Ένωσης(6), η κοινή δράση 98/699/ΔΕΥ για το ξέπλυμα χρήματος, τον προσδιορισμό, τον εντοπισμό, τη δέσμευση, την κατάσχεση και τη δήμευση των οργάνων και των προϊόντων του εγκλήματος(7) καθώς και η απόφαση της 29ης Απριλίου 1999 με την οποία παρατείνεται η εντολή στην Εuropol να ασχοληθεί με την παραχάραξη και τη νοθεία μέσων πληρωμής(8).
(6) Η Επιτροπή υπέβαλε, την 1η Ιουλίου 1998, στο Συμβούλιο ανακοίνωση με τον τίτλο "Πλαίσιο δράσης για την καταπολέμηση της απάτης και της πλαστογραφίας που αφορούν τα μέσα πληρωμής πλην των μετρητών", το οποίο περιλαμβάνει πολιτική της Ένωσης, η οποία καλύπτει τόσο τις προληπτικές όσο και τις κατασταλτικές πτυχές του προβλήματος.
(7) Η ανακοίνωση περιλαμβάνει σχέδιο κοινής δράσης το οποίο αποτελεί ένα στοιχείο αυτής της συνολικής προσέγγισης και αποτελεί το σημείο εκκίνησης για την παρούσα απόφαση πλαίσιο.
(8) Η περιγραφή των διαφόρων μορφών συμπεριφοράς που πρέπει να αναγορευθούν σε ποινικό αδίκημα σε σχέση με την απάτη και την πλαστογραφία που αφορούν τα μέσα πληρωμής πλην των μετρητών είναι ανάγκη να καλύπτει ολόκληρο το φάσμα των δραστηριοτήτων που συνολικά αποτελούν τη σχετική απειλή του οργανωμένου εγκλήματος.
(9) Είναι απαραίτητο αυτά τα είδη συμπεριφοράς να χαρακτηρισθούν ως ποινικά αδικήματα σε όλα τα κράτη μέλη, και να προβλεφθούν αποτελεσματικές, ανάλογες και αποτρεπτικές κυρώσεις για τα φυσικά και νομικά πρόσωπα που διαπράττουν αυτά τα αδικήματα ή υπέχουν ευθύνη γι' αυτά.
(10) Σκοπός της παροχής ποινικής προστασίας στα μέσα πληρωμής που προβλέπονται με ειδική μορφή προστασίας κατά της απομίμησης ή της δολίας χρήσης, είναι πρωτίστως να ενθαρρύνονται οι φορείς να παρέχουν αυτή την προστασία στα μέσα πληρωμής που εκδίδουν και, ως εκ τούτου, να προστίθεται ένα στοιχείο πρόληψης στο μέσο.
(11) Είναι απαραίτητο τα κράτη μέλη να παρέχουν το ένα στο άλλο την ευρύτερη δυνατή αμοιβαία συνδρομή και να διαβουλεύονται μεταξύ τους όταν δύο ή περισσότερα κράτη μέλη έχουν δικαιοδοσία για το ίδιο αδίκημα,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ-ΠΛΑΙΣΙΟ:
Άρθρο 1
Ορισμοί
Για τους σκοπούς της παρούσας απόφασης-πλαίσιο, νοούνται ως:
α) "Μέσο πληρωμής": κάθε ενσώματο μέσο, εκτός από το νόμιμο νόμισμα (τραπεζογραμμάτια και κέρματα) που επιτρέπει, λόγω της ιδιαίτερης φύσης του, μόνο του ή σε συνδυασμό με άλλο μέσο (πληρωμής), στον κάτοχο ή στο χρήστη του να μεταφέρει χρήματα ή νομισματική αξία, όπως π.χ. οι πιστωτικές κάρτες, οι κάρτες των ευρωεπιταγών, λοιπές κάρτες εκδιδόμενες από χρηματοπιστωτικά ιδρύματα, οι ταξιδιωτικές επιταγές, οι ευρωεπιταγές, λοιπές επιταγές και συναλλαγματικές, που προστατεύεται από την απομίμηση ή τη δόλια χρήση, παραδείγματος χάριν μέσω σχεδιασμού, κωδικού ή υπογραφής.
β) "Νομικό πρόσωπο": κάθε οντότητα η οποία αναγνωρίζεται ως έχουσα την εν λόγω ιδιότητα βάσει του ισχύοντος δικαίου, πλην των κρατών ή των άλλων οργανισμών δημοσίου δικαίου, όταν ασκούν κρατική εξουσία, και των δημόσιων διεθνών οργανισμών.
Άρθρο 2
Αδικήματα που σχετίζονται με τα μέσα πληρωμής
Κάθε κράτος μέλος λαμβάνει τα απαραίτητα μέτρα προκειμένου να εξασφαλίσει ότι η ακόλουθη πράξη συνιστά ποινικό αδίκημα όταν τελείται εκ προθέσεως, τουλάχιστον όσον αφορά τις πιστωτικές κάρτες, τις κάρτες ευρωεπιταγών, λοιπές κάρτες εκδιδόμενες από χρηματοπιστωτικά ιδρύματα, τις ταξιδιωτικές επιταγές, τις ευρωεπιταγές, λοιπές επιταγές και συναλλαγματικές:
α) κλοπή ή άλλη παράνομη ιδιοποίηση μέσου πληρωμής,
β) πλαστογράφηση ή παραποίηση μέσου πληρωμής προκειμένου να χρησιμοποιηθεί δολίως,
γ) αποδοχή, κτήση, μεταφορά, πώληση ή μεταβίβαση σε άλλο πρόσωπο ή κατοχή κλεμμένου ή άλλως παρανόμως ιδιοποιημένου ή πλαστού ή παραποιημένου μέσου πληρωμής προκειμένου να χρησιμοποιηθεί δολίως,
δ) δόλια χρήση κλεμμένου ή άλλως παρανόμως ιδιοποιημένου, ή πλαστού ή παραποιημένου μέσου πληρωμής.
Άρθρο 3
Αδικήματα που σχετίζονται με τους υπολογιστές
Κάθε κράτος μέλος λαμβάνει τα αναγκαία μέτρα για να διασφαλίσει ότι, η ακόλουθη πράξη συνιστά ποινικό αδίκημα όταν διαπράττεται εκ προθέσεως:
- εισάγοντας, αλλοιώνοντας, διαγράφοντας ή εξαλείφοντας χωρίς δικαίωμα δεδομένα υπολογιστή, ιδίως δεδομένα αναγνώρισης της ταυτότητας, ή
- παρεμβαίνοντας χωρίς δικαίωμα στη λειτουργία προγράμματος ή συστήματος υπολογιστή.
Άρθρο 4
Αδικήματα που σχετίζονται με ειδικά προσαρμοσμένους μηχανισμούς
Κάθε κράτος μέλος λαμβάνει τα αναγκαία μέτρα για να διασφαλίσει ότι η ακόλουθη πράξη συνιστά ποινικό αδίκημα όταν διαπράττεται εκ προθέσεως:
Η παράνομη κατασκευή, λήψη, απόκτηση, πώληση, παραχώρηση σε τρίτο ή κατοχή:
- μέσων, άρθρων, προγραμμάτων υπολογιστή ή οιουδήποτε άλλου μέσου ειδικά προσαρμοσμένου για τη διάπραξη οιουδήποτε εκ των αδικημάτων που περιγράφονται στο άρθρο 2 σημείο β),
- προγραμμάτων υπολογιστή σκοπός των οποίων είναι η διάπραξη οιουδήποτε εκ των αδικημάτων που περιγράφονται στο άρθρο 3.
Άρθρο 5
Συμμετοχή, ενθάρρυνση και απόπειρα
Κάθε κράτος μέλος λαμβάνει τα αναγκαία μέτρα για να διασφαλίσει ότι, η συμμετοχή και η ενθάρρυνση προς πράξεις που αναφέρονται στα άρθρα 2, 3 και 4, ή η απόπειρα διάπραξης των πράξεων που αναφέρονται στο άρθρο 2 στοιχεία α), β) και δ) και στο άρθρο 3, τιμωρείται.
Άρθρο 6
Ποινές
Κάθε κράτος μέλος λαμβάνει τα αναγκαία μέτρα για να διασφαλίσει ότι οι πράξεις οι οποίες αναφέρονται στα άρθρα 2 και 5 επισύρουν αποτελεσματικές, ανάλογες και αποτρεπτικές ποινές, ποινικού χαρακτήρα, οι οποίες συμπεριλαμβάνουν, στις βαρείες τουλάχιστον περιπτώσεις, ποινές εμπεριέχουσες στέρηση της ελευθερίας δυνάμενη να δικαιολογήσει έκδοση.
Άρθρο 7
Ευθύνη νομικών προσώπων
1. Κάθε κράτος μέλος λαμβάνει τα αναγκαία μέτρα ώστε να εξασφαλίσει ότι τα νομικά πρόσωπα υπέχουν ευθύνη για τις πράξεις οι οποίες αναφέρονται στο άρθρο 2 στοιχεία β), γ) και δ), και στα άρθρα 3 και 4, οι οποίες διαπράττονται προς όφελός τους, από οποιοδήποτε πρόσωπο που ενεργεί είτε ατομικά είτε ως μέλος οργάνου του νομικού προσώπου και που κατέχει ιθύνουσα θέση εντός του νομικού προσώπου, βάσει:
- εξουσιοδότησης για την εκπροσώπηση του νομικού προσώπου, ή
- δικαιώματος να λαμβάνει αποφάσεις για λογαριασμό του νομικού προσώπου, ή
- δικαιώματος να ασκεί έλεγχο εντός του νομικού προσώπου,
καθώς και για συνέργεια ή ηθική αυτουργία στη διάπραξη παρόμοιου αδικήματος.
2. Πέραν των περιπτώσεων που προβλέπονται στην παράγραφο 1, κάθε κράτος μέλος λαμβάνει τα αναγκαία μέτρα ώστε να εξασφαλίσει ότι το νομικό πρόσωπο υπέχει ευθύνη και στις περιπτώσεις κατά τις οποίες η έλλειψη εποπτείας ή ελέγχου από ένα πρόσωπο από εκείνα που αναφέρει η παράγραφος 1, κατέστησε δυνατή τη διενέργεια των πράξεων που αναφέρουν το άρθρο 2 στοιχεία β), γ) και δ) και τα άρθρα 3 και 4 προς όφελος του συγκεκριμένου νομικού προσώπου, από πρόσωπο που ενεργεί υπό τη δικαιοδοσία του.
3. Η βάσει των παραγράφων 1 και 2 ευθύνη ενός νομικού προσώπου δεν αποκλείει την άσκηση ποινικών διώξεων κατά των φυσικών προσώπων που τυγχάνουν δράστες, ηθικοί αυτουργοί ή συνεργοί στις πράξεις που αναφέρουν το άρθρο 2 στοιχεία β), γ) και δ) και τα άρθρα 3 και 4.
Άρθρο 8
Κυρώσεις για τα νομικά πρόσωπα
1. Κάθε κράτος μέλος λαμβάνει τα αναγκαία μέτρα ώστε να εξασφαλίσει ότι στο νομικό πρόσωπο που φέρει ευθύνη σύμφωνα με το άρθρο 7 παράγραφος 1, επιβάλλονται αποτελεσματικές, ανάλογες και αποτρεπτικές κυρώσεις, συμπεριλαμβανομένων προστίμων ποινικού και μη ποινικού χαρακτήρα, καθώς και άλλες κυρώσεις, όπως:
α) ο αποκλεισμός από ευεργετήματα ή ενισχύσεις του δημοσίου,
β) η προσωρινή ή μόνιμη απαγόρευση άσκησης εμπορικών δραστηριοτήτων,
γ) η επιβολή δικαστικής επιτήρησης,
δ) η διαταγή δικαστικής εκκαθάρισης.
2. Κάθε κράτος μέλος λαμβάνει τα αναγκαία μέτρα ώστε να εξασφαλίσει ότι στο νομικό πρόσωπο που φέρει ευθύνη σύμφωνα με το άρθρο 7, παράγραφος 2, επιβάλλονται αποτελεσματικές, ανάλογες και αποτρεπτικές κυρώσεις ή μέτρα.
Άρθρο 9
Δικαιοδοσία
1. Κάθε κράτος μέλος λαμβάνει τα αναγκαία μέτρα ώστε να επιβάλει τη δικαιοδοσία του επί των αδικημάτων που αναφέρουν τα άρθρα 2, 3, 4 και 5, εφόσον το αδίκημα διεπράχθη:
α) εν όλω ή εν μέρει στο έδαφός του, ή
β) από υπήκοό του, υπό την προϋπόθεση ότι το δίκαιο του κράτους μέλους αυτού μπορεί να ορίζει ότι η πράξη πρέπει να τιμωρείται και στη χώρα όπου διεπράχθη, ή
γ) προς όφελος νομικού προσώπου του οποίου η έδρα ευρίσκεται στο έδαφος του κράτους μέλους αυτού.
2. Με την επιφύλαξη του άρθρου 10, κάθε κράτος μέλος μπορεί να αποφασίσει ότι δεν θα εφαρμόζει ή θα εφαρμόζει μόνον σε ειδικές περιπτώσεις, ή υπό ειδικές περιστάσεις, τον κανόνα περί δικαιοδοσίας:
- της παραγράφου 1 σημείο β),
- της παραγράφου 1 σημείο γ).
3. Τα κράτη μέλη ενημερώνουν σχετικά τη Γενική Γραμματεία του Συμβουλίου εφόσον αποφασίσουν να εφαρμόσουν την παράγραφο 2, επισημαίνοντας, οσάκις ενδείκνυται, τις συγκεκριμένες περιπτώσεις ή περιστάσεις για τις οποίες ισχύει η απόφαση.
Άρθρο 10
Έκδοση και άσκηση δίωξης
1. α) Κάθε κράτος μέλος το οποίο, σύμφωνα με το δίκαιό του, δεν εκδίδει υπηκόους του, λαμβάνει τα αναγκαία μέτρα ώστε να επιβάλει τη δικαιοδοσία του επί των αδικημάτων που αναφέρουν τα άρθρα 2, 3, 4 και 5, όταν διαπράττονται από υπηκόους του εκτός του εδάφους του.
β) Κάθε κράτος μέλος, εφόσον υπήκοός του κατηγορείται ότι έχει διαπράξει, σε άλλο κράτος μέλος, αδίκημα που απορρέει από πράξη που περιγράφεται στα άρθρα 2, 3, 4 ή 5 και δεν εκδίδει το πρόσωπο αυτό στο εν λόγω άλλο κράτος μέλος αποκλειστικά λόγω της υπηκοότητάς του, υποβάλλει την υπόθεση στις αρμόδιες αρχές του προς άσκηση δίωξης, εφόσον ενδείκνυται. Για να καταστεί δυνατή η δίωξη, οι φάκελοι, οι πληροφορίες και τα αποδεικτικά στοιχεία τα σχετικά με το αδίκημα διαβιβάζονται σύμφωνα με τις διαδικασίες που ορίζονται από το άρθρο 6 παράγραφος 2 της Ευρωπαϊκής Σύμβασης περί Εκδόσεως της 13ης Δεκεμβρίου 1957. Το αιτούν κράτος μέλος ενημερώνεται για την άσκηση της δίωξης και για την έκβασή της.
2. Για την εφαρμογή του παρόντος άρθρου, ο "υπήκοος" κράτους μέλους προσδιορίζεται σύμφωνα με την δήλωση στην οποία ενδεχομένως προέβη το εν λόγω κράτος, σύμφωνα με το άρθρο 6 παράγραφος 1 σημεία β) και γ), της Ευρωπαϊκής Σύμβασης περί Εκδόσεως.
Άρθρο 11
Συνεργασία μεταξύ κρατών μελών
1. Σύμφωνα με τις ισχύουσες συμβάσεις, πολυμερείς ή διμερείς συμφωνίες ή ρυθμίσεις, τα κράτη μέλη παρέχουν την ευρύτερη δυνατή αμοιβαία συνδρομή κατά τις διαδικασίες τις σχετικές με τα αδικήματα τα οποία προβλέπει η παρούσα απόφαση-πλαίσιο.
2. Όταν περισσότερα από ένα κράτη μέλη έχουν δικαιοδοσία για τα αδικήματα που αφορά η παρούσα απόφαση-πλαίσιο, τα εν λόγω κράτη μέλη διαβουλεύονται μεταξύ τους προκειμένου να συντονίζουν τις ενέργειές τους για την αποτελεσματική άσκηση δίωξης.
Άρθρο 12
Ανταλλαγή πληροφοριών
1. Τα κράτη μέλη ορίζουν επιχειρησιακά σημεία επαφής ή μπορούν να χρησιμοποιούν τις υπάρχουσες επιχειρησιακές δομές για την ανταλλαγή πληροφοριών και για άλλες επαφές μεταξύ των κρατών μελών για τους σκοπούς της εφαρμογής της παρούσας απόφασης-πλαίσιο.
2. Κάθε κράτος μέλος γνωστοποιεί στη Γενική Γραμματεία του Συμβουλίου και στην Επιτροπή ποια υπηρεσία ή ποιες υπηρεσίες του λειτουργούν ως σημεία επαφής σύμφωνα με την παράγραφο 1. Η Γενική Γραμματεία κοινοποιεί αυτά τα σημεία επαφής στα άλλα κράτη μέλη.
Άρθρο 13
Εδαφική εφαρμογή
Η παρούσα απόφαση-πλαίσιο εφαρμόζεται στο Γιβραλτάρ.
Άρθρο 14
Εφαρμογή
1. Τα κράτη μέλη θέτουν σε ισχύ τα αναγκαία μέτρα προκειμένου να συμμορφωθούν με την παρούσα απόφαση-πλαίσιο έως τις 2 Ιουνίου 2003.
2. Έως τις 2 Ιουνίου 2003, τα κράτη μέλη διαβιβάζουν στη Γενική Γραμματεία του Συμβουλίου και στην Επιτροπή το κείμενο των διατάξεων με τις οποίες μεταφέρονται στο εθνικό τους δίκαιο οι υποχρεώσεις που τους επιβάλλει η παρούσα απόφαση-πλαίσιο. Μέχρι τις 2 Σεπτεμβρίου 2003, το Συμβούλιο, βάσει έκθεσης που καταρτίζεται με βάση αυτές τις πληροφορίες και γραπτής έκθεσης της Επιτροπής, εξετάζει κατά πόσον τα κράτη μέλη έχουν λάβει τα αναγκαία μέτρα ώστε να συμμορφωθούν προς την παρούσα απόφαση-πλαίσιο.
Άρθρο 15
Έναρξη ισχύος
Η παρούσα απόφαση-πλαίσιο αρχίζει να ισχύει από την ημέρα της δημοσίευσής της στην Επίσημη Εφημερίδα των Ευρωπαϊκών Κοινοτήτων.
Οδηγία 2001/108/ΕΚ του Ευρωπαϊκού Κοινοβουλίου και του Συμβουλίου
της 21ης Ιανουαρίου 2002
για την τροποποίηση της οδηγίας 85/611/ΕΟΚ του Συμβουλίου για το συντονισμό των νομοθετικών, κανονιστικών και διοικητικών διατάξεων σχετικά με ορισμένους οργανισμούς συλλογικών επενδύσεων σε κινητές αξίες (ΟΣΕΚΑ), όσον αφορά τις επενδύσεις των ΟΣΕΚΑ
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 47 παράγραφος 2,
την πρόταση της Επιτροπής(1),
τη γνώμη της Οικονομικής και Κοινωνικής Επιτροπής(2),
Ενεργώντας σύμφωνα με τη διαδικασία του άρθρου 251 της συνθήκης(3),
Εκτιμώντας τα ακόλουθα:
(1) Το πεδίο εφαρμογής της οδηγίας 85/611/ΕΟΚ του Συμβουλίου(4) περιοριζόταν αρχικά στους οργανισμούς συλλογικών επενδύσεων ανοικτού τύπου που διαθέτουν τα μερίδιά τους στο κοινό εντός της Κοινότητος και έχουν ως μοναδικό σκοπό να επενδύουν σε κινητές αξίες (ΟΣΕΚΑ). Το προοίμιο της οδηγίας 85/611/ΕΟΚ προέβλεπε ότι οι οργανισμοί συλλογικών επενδύσεων που δεν εμπίπτουν στο πεδίο εφαρμογής της θα αποτελέσουν αντικείμενο μεταγενέστερου συντονισμού.
(2) Λαμβανομένης υπόψη της εξέλιξης των αγορών, είναι επιθυμητή η διεύρυνση του επενδυτικού στόχου των ΟΣΕΚΑ ώστε, πέραν των κινητών αξιών, να μπορούν να επενδύουν και σε άλλα χρηματοπιστωτικά μέσα με επαρκή ρευστότητα. Τα χρηματοπιστωτικά μέσα τα οποία είναι επιλέξιμα ως επενδυτικά στοιχεία του χαρτοφυλακίου των ΟΣΕΚΑ απαριθμούνται στην παρούσα οδηγία. Η επιλογή των στοιχείων ενός χαρτοφυλακίου επενδύσεων σε συνάρτηση με κάποιον χρηματιστηριακό δείκτη αποτελεί μέθοδο διαχείρισης.
(3) Ο ορισμός των κινητών αξιών που περιέχεται στην παρούσα οδηγία ισχύει μόνο για την οδηγία αυτή και ουδόλως επηρεάζει τους διάφορους ορισμούς που προβλέπονται από την εθνική νομοθεσία για άλλους σκοπούς, όπως η φορολογία. Συνεπώς, οι μετοχές και οι εξομοιούμενοι με μετοχές τίτλοι που εκδίδονται από οργανισμούς του είδους "Building Societies" και "Industrial and Provident Societies", των οποίων η κυριότητα μπορεί πρακτικώς να μεταβιβάζεται μόνο με την εξαγορά τους από τον εκδότη οργανισμό, δεν καλύπτονται από τον ορισμό αυτό.
(4) Τα μέσα χρηματαγοράς καλύπτουν τις κατηγορίες μεταβιβάσιμων μέσων που κανονικά δεν αποτελούν αντικείμενο διαπραγμάτευσης σε ελεγχόμενες αγορές αλλά στη χρηματαγορά, π.χ. τα βραχυπρόθεσμα ομόλογα του δημοσίου και των τοπικών αρχών, τα πιστοποιητικά καταθέσεων, τα αξιόγραφα, τα μεσοπρόθεσμα έντοκα γραμμάτια και οι τραπεζικές συναλλαγματικές.
(5) Είναι χρήσιμο να διασφαλισθεί ότι η έννοια της ελεγχόμενης αγοράς σύμφωνα με την παρούσα οδηγία συμπίπτει με την αντίστοιχη έννοια της οδηγίας 93/22/EΟΚ του Συμβουλίου, της 10ης Μαΐου 1993, σχετικά με τις επενδυτικές υπηρεσίες στον τομέα των κινητών αξιών(5).
(6) Είναι σκόπιμο να επιτρέπεται στους ΟΣΕΚΑ να επενδύουν τα στοιχεία ενεργητικού τους σε μερίδια ΟΣΕΚΑ ή/και άλλων οργανισμών συλλογικών επενδύσεων ανοικτού τύπου που επενδύουν επίσης σε ρευστά χρηματοπιστωτικά στοιχεία που αναφέρονται στην παρούσα οδηγία και οι οποίοι λειτουργούν με βάση την αρχή της διασποράς των κινδύνων. Οι ΟΣΕΚΑ ή οι λοιποί οργανισμοί συλλογικών επενδύσεων στους οποίους επενδύει ο εκάστοτε ΟΣΕΚΑ θα πρέπει να υπόκεινται σε ουσιαστική εποπτεία.
(7) Η παροχή περισσότερων ευκαιριών σε έναν ΟΣΕΚΑ να επενδύει σε ΟΣΕΚΑ και σε άλλους οργανισμούς συλλογικών επενδύσεων θα πρέπει να διευκολυνθεί. Είναι επομένως βασικό να εξασφαλισθεί ότι αυτή η επενδυτική δραστηριότητα δεν μειώνει την προστασία των επενδυτών. Λόγω των αυξημένων δυνατοτήτων των ΟΣΕΚΑ να επενδύουν σε μερίδια άλλων ΟΣΕΚΑ ή/και οργανισμών συλλογικών επενδύσεων, είναι ανάγκη να θεσπιστούν ορισμένοι κανόνες για τα ποσοτικά όρια, την κοινοποίηση πληροφοριών και την πρόληψη του φαινομένου των αλυσιδωτών αμοιβαίων κεφαλαίων.
(8) Για να ληφθεί υπόψη η εξέλιξη των αγορών, και λόγω της ολοκλήρωσης της οικονομικής και νομισματικής ένωσης (ΟΝΕ), είναι επιθυμητό να επιτρέπεται στους ΟΣΕΚΑ να επενδύουν σε τραπεζικές καταθέσεις. Για να διασφαλισθεί η επαρκής ρευστότητα των επενδύσεων σε καταθέσεις, οι καταθέσεις αυτές πρέπει να είναι πληρωτέες σε πρώτη ζήτηση ή να συνοδεύονται από δικαίωμα ανάληψης. Εάν οι καταθέσεις έχουν γίνει σε πιστωτικό ίδρυμα το οποίο εδρεύει σε τρίτη χώρα, το εν λόγω ίδρυμα θα πρέπει να υπόκειται σε κανόνες προληπτικής εποπτείας ισοδύναμους με αυτούς της κοινοτικής νομοθεσίας.
(9) Επιπλέον των περιπτώσεων στις οποίες ένας ΟΣΕΚΑ επενδύει σε τραπεζικές καταθέσεις σύμφωνα με τον κανονισμό ή τα καταστατικά έγγραφά του, ενδέχεται να είναι αναγκαίο να επιτραπεί σε όλους τους ΟΣΕΚΑ να κατέχουν και δευτερεύοντα ρευστά διαθέσιμα, όπως τραπεζικές καταθέσεις όψεως. Αυτό μπορεί να δικαιολογείται, για παράδειγμα, στις ακόλουθες περιπτώσεις: κάλυψη τρεχουσών ή έκτακτων πληρωμών· σε περίπτωση πώλησης μεριδίων, κατά το χρονικό διάστημα που απαιτείται για την επανεπένδυση σε κινητές αξίες ή/και σε άλλα χρηματοπιστωτικά στοιχεία που προβλέπονται από την παρούσα οδηγία· κατά το χρονικό διάστημα που είναι απόλυτα αναγκαίο όταν, λόγω δυσμενών συνθηκών της αγοράς, οι επενδύσεις σε κινητές αξίες, μέσα χρηματαγοράς και σε άλλα χρηματοπιστωτικά στοιχεία πρέπει να αναστέλλονται.
(10) Για προληπτικούς λόγους, οι ΟΣΕΚΑ είναι ανάγκη να αποφεύγουν την υπερβολική συγκέντρωση των επενδύσεών τους σε στοιχεία που τους εκθέτουν σε κίνδυνο αντισυμβαλλομένου, στην ίδια επιχείρηση ή σε επιχειρήσεις που ανήκουν στον ίδιο όμιλο.
(11) Στους ΟΣΕΚΑ θα πρέπει να επιτρέπεται ρητώς να επενδύουν σε χρηματοπιστωτικά παράγωγα στο πλαίσιο της γενικής επενδυτικής τους πολιτικής ή/και για λόγους αντιστάθμισης κινδύνων προκειμένου να επιτυγχάνουν συγκεκριμένο οικονομικό στόχο ή το προφίλ κινδύνου που περιγράφεται στο ενημερωτικό δελτίο. Για την προστασία των επενδυτών, είναι ανάγκη να περιοριστεί η μέγιστη δυνητική έκθεση σε κινδύνους από χρηματοπιστωτικά παράγωγα, ούτως ώστε να μην υπερβαίνουν τη συνολική καθαρή αξία του χαρτοφυλακίου του ΟΣΕΚΑ. Για να διασφαλισθεί η διαρκής επίγνωση των κινδύνων και των υποχρεώσεων από πράξεις με αντικείμενο παράγωγα μέσα και για να ελέγχεται η τήρηση των επενδυτικών ορίων, οι εν λόγω κίνδυνοι και υποχρεώσεις πρέπει να μετρώνται και να παρακολουθούνται διαρκώς. Τέλος, για την προστασία των επενδυτών μέσω της ενημέρωσής τους, οι ΟΣΕΚΑ θα πρέπει να περιγράφουν τις στρατηγικές τους, τις μεθόδους τους και τα επενδυτικά όρια που ακολουθούν στις πράξεις με αντικείμενο παράγωγα μέσα.
(12) Όσον αφορά τα εξωχρηματιστηριακά παράγωγα (OTC), θα πρέπει να καθοριστούν πρόσθετες απαιτήσεις για την επιλεξιμότητα των αντισυμβαλλομένων και των μέσων, τη ρευστότητα και τη διαρκή αξιολόγηση των θέσεων. Σκοπός αυτών των πρόσθετων απαιτήσεων είναι να εξασφαλίζεται επαρκής προστασία των επενδυτών, παραπλήσια εκείνης που ισχύει για τα παράγωγα που αποτελούν αντικείμενο διαπραγμάτευσης σε ελεγχόμενες αγορές.
(13) Οι πράξεις με αντικείμενο παράγωγα μέσα δεν μπορούν ποτέ να χρησιμοποιούνται προς καταστρατήγηση των αρχών και των κανόνων που προβλέπονται στην παρούσα οδηγία. Στην περίπτωση των εξωχρηματιστηριακών παραγώγων, θα πρέπει να εφαρμόζονται πρόσθετοι κανόνες διασποράς των κινδύνων όταν οι κίνδυνοι προκύπτουν από τον ίδιο αντισυμβαλλόμενο ή από την ίδια ομάδα αντισυμβαλλομένων.
(14) Ορισμένες τεχνικές διαχείρισης των χαρτοφυλακίων οργανισμών συλλογικών επενδύσεων που επενδύουν κυρίως σε μετοχές ή/και ομολογίες βασίζονται στην αναπαραγωγή της σύνθεσης χρηματιστηριακών δεικτών μετοχών ή/και ομολογιών. Είναι επιθυμητό να επιτρέπεται στους ΟΣΕΚΑ να αναπαράγουν τη σύνθεση γνωστών και αναγνωρισμένων χρηματιστηριακών δεικτών μετοχών ή/και ομολογιών. Ενδέχεται επομένως να είναι αναγκαία η θέσπιση πιο ευέλικτων κανόνων διασποράς των κινδύνων για τους ΟΣΕΚΑ που επενδύουν σε μετοχές ή/και σε ομολογίες για τον σκοπό αυτό.
(15) Οι οργανισμοί συλλογικών επενδύσεων που εμπίπτουν στην παρούσα οδηγία δεν θα πρέπει να χρησιμοποιούνται για σκοπούς άλλους εκτός από τη συλλογική επένδυση κεφαλαίων που συγκεντρώνονται από το κοινό σύμφωνα με τους κανόνες της. Στις περιπτώσεις που απαριθμούνται στην παρούσα οδηγία, ένας ΟΣΕΚΑ μπορεί να έχει θυγατρικές μόνον εφόσον αυτές είναι απαραίτητες για την άσκηση, για λογαριασμό του, ορισμένων δραστηριοτήτων που επίσης απαριθμούνται στην παρούσα οδηγία. Επειδή χρειάζεται αποτελεσματική εποπτεία των ΟΣΕΚΑ, η εγκατάσταση θυγατρικής ενός ΟΣΕΚΑ σε τρίτη χώρα θα πρέπει να επιτρέπεται μόνο στις περιπτώσεις και υπό τους όρους που προβλέπονται στην παρούσα οδηγία. Η γενική υποχρέωση του ΟΣΕΚΑ να ενεργεί μόνο προς το συμφέρον των μεριδιούχων, και ιδίως ο στόχος της αύξησης της αποτελεσματικότητας των δαπανών του, ουδέποτε δικαιολογούν τη λήψη από έναν ΟΣΕΚΑ μέτρων που θα μπορούσαν να εμποδίσουν τις αρμόδιες αρχές να ασκήσουν αποτελεσματικά την εποπτική λειτουργία τους.
(16) Είναι αναγκαίο να δοθεί σε ένα ευρύτερο φάσμα οργανισμών συλλογικών επενδύσεων η δυνατότητα ελεύθερης διασυνοριακής εμπορίας των μεριδίων τους, εξασφαλίζοντας παράλληλα στους επενδυτές ένα ομοιόμορφο ελάχιστο επίπεδο προστασίας. Επομένως, οι επιδιωκόμενοι στόχοι μπορούν να επιτευχθούν μόνο μέσω μιας δεσμευτικής κοινοτικής οδηγίας που θα καθορίζει στοιχειώδεις κανόνες συμφωνημένους από κοινού. Η παρούσα οδηγία αφορά μόνο την ελάχιστη απαιτούμενη εναρμόνιση και δεν υπερβαίνει τα αναγκαία όρια για την επίτευξη των στόχων οι οποίοι επιδιώκονται σύμφωνα με την παράγραφο 3 του άρθρου 5 της συνθήκης.
(17) Τα μέτρα που απαιτούνται για την εφαρμογή της παρούσας οδηγίας θα πρέπει να θεσπισθούν σύμφωνα με την απόφαση 1999/468/EΚ του Συμβουλίου, της 28ης Ιουνίου 1999, για τον καθορισμό των όρων άσκησης των εκτελεστικών αρμοδιοτήτων που ανατίθενται στην Επιτροπή(6).
(18) Η Επιτροπή ενδέχεται να προτείνει μια κωδικοποίηση, εν ευθέτω χρόνω μετά την υιοθέτηση των προτάσεων,
ΕΞΕΔΩΣΑΝ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η οδηγία 85/611/ΕΟΚ τροποποιείται ως ακολούθως:
1. Στο άρθρο 1 παράγραφος 2, η πρώτη περίπτωση αντικαθίσταται από το ακόλουθο κείμενο: "- που μοναδικό σκοπό έχουν να επενδύουν συλλογικά σε κινητές αξίες ή/και σε άλλα ρευστά χρηματοπιστωτικά στοιχεία που αναφέρονται στο άρθρο 19 παράγραφος 1, τα κεφάλαια που συγκεντρώνουν από το κοινό, και των οποίων η λειτουργία βασίζεται στην αρχή της κατανομής των κινδύνων, και".
2. Στο άρθρο 1, προστίθενται οι ακόλουθες παράγραφοι: "8. Για τους σκοπούς της παρούσας οδηγίας, ως κινητές αξίες νοούνται:
- οι μετοχές εταιρειών και άλλοι τίτλοι εξομοιούμενοι με μετοχές εταιρειών (στο εξής: 'μετοχές'),
- οι ομολογίες και τα υπόλοιπα είδη χρεογράφων (στο εξής: 'ομολογίες'),
- κάθε άλλος διαπραγματεύσιμος τίτλος που παρέχει δικαίωμα απόκτησης τέτοιων κινητών αξιών με εγγραφή ή με ανταλλαγή,
εξαιρουμένων των τεχνικών και μέσων που αναφέρονται στο άρθρο 21.
9. Για τους σκοπούς της παρούσας οδηγίας, ως 'μέσα χρηματαγοράς' νοούνται τα επαρκούς ρευστότητος μέσα που συνήθως αποτελούν αντικείμενο διαπραγμάτευσης στη χρηματαγορά, των οποίων η αξία μπορεί να προσδιοριστεί επακριβώς ανά πάσα στιγμή."
3. Στο άρθρο 19 παράγραφος 1, το στοιχείο α) αντικαθίσταται από το ακόλουθο κείμενο: "α) κινητές αξίες και μέσα χρηματαγοράς που γίνονται δεκτά ή αποτελούν αντικείμενο διαπραγμάτευσης σε ελεγχόμενη αγορά κατά την έννοια του άρθρου 1 παράγραφος 13 της οδηγίας ISD, ή/και".
4. Στο άρθρο 19 παράγραφος 1, στα στοιχεία β) και γ) προστίθενται οι λέξεις "και μέσα χρηματαγοράς" μετά τις λέξεις "κινητές αξίες".
5. Στο άρθρο 19, παράγραφος 1:
- στο τέλος του στοιχείου δ), προστίθενται οι λέξεις "ή/και",
- προστίθενται τα ακόλουθα στοιχεία: "ε) μερίδια ΟΣΕΚΑ εγκεκριμένων βάσει της παρούσας οδηγίας ή/και άλλων οργανισμών συλλογικών επενδύσεων κατά την έννοια του άρθρου 1 παράγραφος 2 πρώτη και δεύτερη περίπτωση, ασχέτως του εάν έχουν την έδρα τους σε κράτος μέλος ή όχι, εφόσον:
- οι εν λόγω άλλοι οργανισμοί συλλογικών επενδύσεων έχουν λάβει άδεια λειτουργίας βάσει νόμων που προβλέπουν ότι υπόκεινται σε εποπτεία την οποία οι αρμόδιες για τους ΟΣΕΚΑ αρχές θεωρούν ισοδύναμη με αυτήν που προβλέπει η κοινοτική νομοθεσία, και εφόσον η συνεργασία μεταξύ των αρχών διασφαλίζεται επαρκώς,
- το επίπεδο προστασίας των μεριδιούχων των άλλων οργανισμών συλλογικών επενδύσεων είναι ισοδύναμο με το παρεχόμενο στους μεριδιούχους των ΟΣΕΚΑ, και ιδίως εφόσον οι κανόνες που αφορούν το διαχωρισμό των στοιχείων του ενεργητικού, τις δανειοληπτικές και δανειοδοτικές πράξεις και τις ακάλυπτες πωλήσεις κινητών αξιών και μέσων χρηματαγοράς είναι ισοδύναμοι με τις απαιτήσεις της παρούσας οδηγίας,
- οι δραστηριότητες των άλλων οργανισμών συλλογικών επενδύσεων περιγράφονται σε εξαμηνιαίες και ετήσιες εκθέσεις, ώστε να είναι δυνατή η αξιολόγηση των στοιχείων του ενεργητικού και του παθητικού, των εσόδων και των πράξεων που έχουν διενεργηθεί κατά το χρονικό διάστημα που καλύπτει η έκθεση,
- ο ΟΣΕΚΑ ή ο άλλος οργανισμός συλλογικών επενδύσεων, του οποίου μελετάται η απόκτηση μεριδίων, δεν μπορεί να επενδύει, σύμφωνα με τον κανονισμό του ή τα καταστατικά του έγγραφα, ποσοστό μεγαλύτερο του 10 % του ενεργητικού του σε μερίδια άλλων ΟΣΕΚΑ ή οργανισμών συλλογικών επενδύσεων, ή/και
στ) καταθέσεις σε πιστωτικά ιδρύματα αποδοτέες στους καταθέτες σε πρώτη ζήτηση ή υποκείμενες σε δικαίωμα απόσυρσης, οι οποίες καθίστανται ληξιπρόθεσμες εντός δώδεκα μηνών το πολύ, εφόσον το πιστωτικό ίδρυμα έχει την καταστατική του έδρα σε ένα κράτος μέλος ή, εάν η καταστατική έδρα του πιστωτικού ιδρύματος βρίσκεται σε κάποια τρίτη χώρα, εφόσον το ίδρυμα υπόκειται σε καθεστώς προληπτικής εποπτείας το οποίο οι αρμόδιες για τους ΟΣΕΚΑ αρχές θεωρούν ισοδύναμο με αυτό που προβλέπει η κοινοτική νομοθεσία, ή/και
ζ) παράγωγα χρηματοπιστωτικά μέσα, συμπεριλαμβανομένων των εξομοιούμενων με αυτά μέσων που διακανονίζονται σε μετρητά, τα οποία αποτελούν αντικείμενο διαπραγμάτευσης σε μια από τις ελεγχόμενες αγορές που αναφέρονται στα στοιχεία α), β) και γ) ή/και χρηματοπιστωτικά παράγωγα μέσα που αποτελούν αντικείμενο εξωχρηματιστηριακών συναλλαγών ('εξωχρηματιστηριακά παράγωγα'), εφόσον:
- το υποκείμενο στοιχείο συνίσταται σε κάποιο από τα μέσα που εμπίπτουν στην παράγραφο 1, σε χρηματοοικονομικούς δείκτες, επιτόκια, συναλλαγματικές ισοτιμίες ή νομίσματα, στα οποία ένας ΟΣΕΚΑ δύναται να επενδύει σύμφωνα με τους επενδυτικούς του στόχους, όπως αυτοί καθορίζονται στον κανονισμό ή στα καταστατικά του έγγραφα,
- οι αντισυμβαλλόμενοι που μετέχουν σε πράξεις εξωχρηματιστηριακών παραγώγων είναι ιδρύματα υποκείμενα σε προληπτική εποπτεία και ανήκουν στις κατηγορίες που έχουν εγκριθεί από τις αρμόδιες για τους ΟΣΕΚΑ αρχές και
- τα εξωχρηματιστηριακά παράγωγα υπόκεινται καθημερινώς σε αξιόπιστη και επαληθεύσιμη αποτίμηση και μπορούν να πωλούνται, να ρευστοποιούνται ή να ακυρώνονται με αντισταθμιστική πράξη ανά πάσα στιγμή και σε δίκαιη τιμή ύστερα από πρωτοβουλία του ΟΣΕΚΑ, ή/και
η) μέσα χρηματαγοράς πλην των διαπραγματευσίμων σε ελεγχόμενη αγορά, τα οποία εμπίπτουν στην παράγραφο 9 του άρθρου 1, εφόσον η έκδοση ή ο εκδότης των μέσων αυτών υπόκειται σε ρυθμίσεις για την προστασία των επενδυτών και της αποταμίευσης, και εφόσον τα μέσα αυτά:
- εκδίδονται ή είναι εγγυημένα από μια κεντρική, περιφερειακή ή τοπική αρχή, από μια κεντρική τράπεζα κράτους μέλους, από την Ευρωπαϊκή Κεντρική Τράπεζα, από την Ευρωπαϊκή Ένωση ή από την Ευρωπαϊκή Τράπεζα Επενδύσεων, από ένα τρίτο κράτος ή, σε περίπτωση ομοσπονδιακού κράτους, από ένα μέλος της ομοσπονδίας, ή από ένα δημόσιο οργανισμό διεθνούς δικαίου στον οποίο ανήκουν ένα ή περισσότερα κράτη μέλη, ή
- εκδίδονται από μια επιχείρηση της οποίας οι τίτλοι είναι εισηγμένοι προς διαπραγμάτευση σε ελεγχόμενες αγορές που αναφέρονται στα στοιχεία α), β) ή γ), ή
- εκδίδονται ή είναι εγγυημένα από οργανισμό υποκείμενο σε προληπτική εποπτεία, σύμφωνα με τα κριτήρια της κοινοτικής νομοθεσίας, ή από οργανισμό που υπόκειται σε και τηρεί κανόνες προληπτικής εποπτείας θεωρούμενους από τις αρμόδιες αρχές ως τουλάχιστον εξίσου αυστηρούς με εκείνους της κοινοτικής νομοθεσίας, ή
- εκδίδονται από άλλους οργανισμούς που ανήκουν στις κατηγορίες που έχουν εγκριθεί από τις αρμόδιες για τους ΟΣΕΚΑ αρχές, εφόσον οι επενδύσεις στα μέσα αυτά υπόκεινται σε προστασία των επενδυτών ισοδύναμη με εκείνη που προβλέπεται στην πρώτη, δεύτερη ή τρίτη περίπτωση και εφόσον ο εκδότης είναι εταιρεία της οποίας το κεφάλαιο και τα αποθεματικά ανέρχονται σε τουλάχιστον 10 εκατομμύρια ευρώ και υποβάλλει και δημοσιεύει τους ετήσιους λογαριασμούς της σύμφωνα με την οδηγία 78/660/ΕΟΚ(7), είναι οντότητα που, εντός ενός ομίλου εταιρειών με μία ή περισσότερες εισηγμένες εταιρείες, έχει ως αποστολή τη χρηματοδότηση του ομίλου, ή είναι οντότητα με σκοπό τη χρηματοδότηση μέσων τιτλοποίησης που επωφελούνται από τραπεζική πίστωση."
6. Στο άρθρο 19 παράγραφος 2 στοιχείο α), προστίθενται οι λέξεις "και μέσα χρηματαγοράς" μετά τις λέξεις "κινητές αξίες".
7. Στο άρθρο 19 παράγραφος 2, το στοιχείο β) καθώς και η παράγραφος 3 διαγράφονται.
8. Tο άρθρο 20 διαγράφεται.
9. Το άρθρο 21 αντικαθίσταται από το ακόλουθο κείμενο: "Άρθρο 21
1. Η εταιρεία διαχείρισης ή επενδύσεων πρέπει να χρησιμοποιεί μια διαδικασία διαχείρισης των κινδύνων που να της επιτρέπει να ελέγχει και να μετρά ανά πάσα στιγμή τον κίνδυνο των θέσεών της και τη συμβολή τους στο γενικότερο προφίλ κινδύνου του χαρτοφυλακίου. Πρέπει να χρησιμοποιεί μια διαδικασία που να της επιτρέπει την ακριβή και αμερόληπτη αποτίμηση της αξίας των εξωχρηματιστηριακών παράγωγων μέσων. Πρέπει να κοινοποιεί στις αρμόδιες αρχές τακτικά και με τον τρόπο που αυτές καθορίζουν τους τύπους των παράγωγων μέσων, τους υποκείμενους κινδύνους, τα ποσοτικά όρια και τις επιλεγείσες μεθόδους εκτίμησης των κινδύνων από πράξεις σε παράγωγα μέσα, για κάθε ΟΣΕΚΑ που αυτή διαχειρίζεται.
2. Τα κράτη μέλη μπορούν να επιτρέπουν στους ΟΣΕΚΑ να χρησιμοποιούν τεχνικές και μέσα που συνδέονται με κινητές αξίες και μέσα χρηματαγοράς υπό τις προϋποθέσεις και εντός των ορίων που καθορίζουν, εφόσον οι τεχνικές και τα μέσα χρησιμοποιούνται χάριν αποτελεσματικής διαχείρισης του χαρτοφυλακίου. Όταν οι πράξεις αυτές αφορούν τη χρησιμοποίηση παράγωγων μέσων, οι προϋποθέσεις και τα όρια πρέπει να είναι σύμφωνα με τις διατάξεις της παρούσας οδηγίας.
Οι πράξεις αυτές ουδέποτε επιτρέπεται να επιφέρουν παρέκκλιση του ΟΣΕΚΑ από τους επενδυτικούς του στόχους, όπως αυτοί ορίζονται στον κανονισμό, στα καταστατικά έγγραφα ή στο ενημερωτικό του φυλλάδιο.
3. Ο ΟΣΕΚΑ διασφαλίζει ότι ο συνολικός κίνδυνος στον οποίο εκτίθεται σε σχέση με τα παράγωγα μέσα δεν υπερβαίνει τη συνολική καθαρή αξία του χαρτοφυλακίου του.
Η έκθεση στον κίνδυνο υπολογίζεται με βάση την τρέχουσα αξία των υποκείμενων στοιχείων ενεργητικού, τον κίνδυνο αντισυμβαλλομένου, τις μελλοντικές κινήσεις της αγοράς και το διαθέσιμο χρόνο για τη ρευστοποίηση των θέσεων. Η διάταξη αυτή ισχύει και για τα επόμενα εδάφια.
Ένας ΟΣΕΚΑ μπορεί να επενδύει, στα πλαίσια της επενδυτικής πολιτικής του και εντός των ορίων που καθορίζονται στο άρθρο 22 παράγραφος 5, σε παράγωγα χρηματοπιστωτικά μέσα, εφόσον ο κίνδυνος που διατρέχουν τα υποκείμενα στοιχεία ενεργητικού δεν υπερβαίνει συνολικώς τα επενδυτικά όρια του άρθρου 22. Τα κράτη μέλη μπορούν να επιτρέπουν, όταν ένας ΟΣΕΚΑ επενδύει σε παράγωγα χρηματοπιστωτικά μέσα που βασίζονται σε δείκτη, οι επενδύσεις αυτές να μην συνδυάζονται με τα όρια του άρθρου 22.
Όταν μια κινητή αξία ή ένα μέσο χρηματαγοράς ενσωματώνει ένα παράγωγο, το παράγωγο αυτό πρέπει να λαμβάνεται υπόψη κατά τη συμμόρφωση με τις απαιτήσεις του παρόντος άρθρου.
4. Τα κράτη μέλη διαβιβάζουν στην Επιτροπή όλες τις ενδεδειγμένες πληροφορίες καθώς και τις τυχόν μεταγενέστερες μεταβολές στις μεθόδους προϋπολογισμού της έκθεσης στον κίνδυνο που αναφέρεται στην παράγραφο 3, συμπεριλαμβανομένου του κινδύνου αντισυμβαλλομένου σε πράξεις με εξωχρηματιστηριακά παράγωγα το αργότερο στις 13 Φεβρουαρίου 2004. Η Επιτροπή διαβιβάζει τις πληροφορίες αυτές στα άλλα κράτη μέλη. Οι πληροφορίες εξετάζονται στην επιτροπή επικοινωνίας με τη διαδικασία του άρθρου 53 παράγραφος 4."
10. Το άρθρο 22 αντικαθίσταται από το ακόλουθο κείμενο: "Άρθρο 22
1. Ένας ΟΣΕΚΑ δεν μπορεί να επενδύει περισσότερο από το 5 % του ενεργητικού του σε κινητές αξίες ή μέσα χρηματαγοράς που έχουν εκδοθεί από τον ίδιο οργανισμό. Ένας ΟΣΕΚΑ δεν μπορεί να επενδύει περισσότερο από το 20 % του ενεργητικού του σε καταθέσεις στον ίδιο οργανισμό.
Ο κίνδυνος αντισυμβαλλομένου στον οποίο εκτίθεται ο ΟΣΕΚΑ κατά τη διενέργεια πράξης εξωχρηματιστηριακού παράγωγου δεν μπορεί να υπερβαίνει:
- το 10 % του ενεργητικού του όταν ο αντισυμβαλλόμενος είναι πιστωτικό ίδρυμα μεταξύ αυτών που αναφέρονται στο άρθρο 19 παράγραφος 1 στοιχείο στ), ή
- το 5 % του ενεργητικού του, στις λοιπές περιπτώσεις.
2. Τα κράτη μέλη μπορούν να αυξήσουν το όριο του 5 % της πρώτης πρότασης της παραγράφου 1, σε 10 % κατ' ανώτατο όριο. Ωστόσο, η συνολική αξία των κινητών αξιών και των μέσων χρηματαγοράς που κατέχει ο ΟΣΕΚΑ σε εκδότες, σε κάθε έναν από τους οποίους επενδύει άνω του 5 % του ενεργητικού του, δεν μπορεί να υπερβαίνει το 40 % της αξίας του ενεργητικού του. Το όριο αυτό δεν ισχύει για τις καταθέσεις σε χρηματοοικονομικούς οργανισμούς υποκείμενους σε προληπτική εποπτεία και τις πράξεις εξωχρηματιστηριακών παραγώγων που διενεργούνται με τους οργανισμούς αυτούς.
Με την επιφύλαξη των επί μέρους ορίων που καθορίζονται στην παράγραφο 1, ένας ΟΣΕΚΑ δεν μπορεί να συνδυάζει:
- επενδύσεις σε κινητές αξίες ή μέσα χρηματαγοράς που έχουν εκδοθεί από τον,
- καταθέσεις στον ή/και
4. Τα κράτη μέλη μπορούν να αυξήσουν το όριο του 5 % της πρώτης πρότασης της παραγράφου 1, σε 25 % κατ' ανώτατο όριο, στην περίπτωση ορισμένων ομολογιών, όταν αυτές έχουν εκδοθεί από πιστωτικό ίδρυμα το οποίο έχει την καταστατική έδρα του σε κράτος μέλος και υπόκειται εκ του νόμου σε ειδική δημόσια εποπτεία για την προστασία των ομολογιούχων. Συγκεκριμένα, τα ποσά που προκύπτουν από την έκδοση αυτών των ομολογιών πρέπει να επενδύονται κατά νόμον σε στοιχεία ενεργητικού τα οποία, καθ' όλο το διάστημα ισχύος των ομολογιών, είναι σε θέση να καλύψουν τις απαιτήσεις που απορρέουν από τις ομολογίες και τα οποία, σε περίπτωση χρεοκοπίας του εκδότη, θα χρησιμοποιηθούν κατά προτεραιότητα για την εξόφληση του αρχικού κεφαλαίου και την καταβολή των σωρευμένων τόκων.
Όταν ένας ΟΣΕΚΑ επενδύει άνω του 5 % του ενεργητικού του σε ομολογίες που αναφέρονται στο πρώτο εδάφιο και οι οποίες έχουν εκδοθεί από τον ίδιο εκδότη, η συνολική αξία αυτών των επενδύσεων δεν μπορεί να υπερβαίνει το 80 % της αξίας του ενεργητικού του ΟΣΕΚΑ.
Τα κράτη μέλη κοινοποιούν στην Επιτροπή τον κατάλογο των προαναφερόμενων κατηγοριών ομολογιών και των κατηγοριών εκδοτών οι οποίοι, σύμφωνα με τους νόμους και τα καθεστώτα ελέγχου που αναφέρονται στο πρώτο εδάφιο, είναι εξουσιοδοτημένοι να εκδίδουν ομολογίες που ανταποκρίνονται στα ανωτέρω κριτήρια. Στους καταλόγους αυτούς επισυνάπτεται σημείωμα που διευκρινίζει το καθεστώς των παρεχόμενων εγγυήσεων. Η Επιτροπή διαβιβάζει αμέσως τις πληροφορίες αυτές στα άλλα κράτη μέλη, μαζί με τις ενδεχόμενες παρατηρήσεις, τις οποίες κρίνει ενδεδειγμένες, και δημοσιοποιεί τις πληροφορίες αυτές. Οι γνωστοποιήσεις αυτές μπορούν να αποτελέσουν αντικείμενο ανταλλαγής απόψεων στα πλαίσια της επιτροπής επικοινωνίας, με τη διαδικασία του άρθρου 53 παράγραφος 4.
5. Οι κινητές αξίες και τα μέσα χρηματαγοράς των παραγράφων 3 και 4, δεν λαμβάνονται υπόψη στην εφαρμογή του ορίου του 40 % που προβλέπεται στην παράγραφο 2.
Τα όρια των παραγράφων 1, 2, 3 και 4 δεν επιτρέπεται να σωρεύονται και, κατά συνέπεια, οι επενδύσεις σε κινητές αξίες ή μέσα χρηματαγοράς που έχουν εκδοθεί από τον ίδιο οργανισμό, ή οι επενδύσεις σε καταθέσεις ή παράγωγα μέσα στον εν λόγω οργανισμό, που έχουν πραγματοποιηθεί σύμφωνα με τις παραγράφους 1, 2, 3 και 4, δεν πρέπει ποτέ να υπερβαίνουν συνολικά το 35 % του ενεργητικού του ΟΣΕΚΑ.
Οι εταιρείες που συμπεριλαμβάνονται στον ίδιο όμιλο για τους σκοπούς των ενοποιημένων λογαριασμών, όπως ορίζονται σύμφωνα με την οδηγία 83/349/ΕΟΚ(8) ή από τους διεθνώς αναγνωρισμένους λογιστικούς κανόνες, θεωρούνται ως ενιαίος οργανισμός για τον υπολογισμό των ορίων που προβλέπονται στο παρόν άρθρο.
Τα κράτη μέλη μπορούν να επιτρέπουν τη σώρευση επενδύσεων σε κινητές αξίες και μέσα χρηματαγοράς στον ίδιο όμιλο μέχρι ποσοστού 20 %."
11. Παρεμβάλλεται το ακόλουθο άρθρο: "Άρθρο 22α
1. Με την επιφύλαξη των ορίων του άρθρου 25, τα κράτη μέλη μπορούν να αυξήσουν τα όρια του άρθρου 22 σε 20 % κατ' ανώτατο όριο, για τις επενδύσεις σε μετοχές ή/και ομολογίες που εκδίδονται από τον ίδιο οργανισμό, εφόσον, σύμφωνα με τον κανονισμό ή τα καταστατικά έγγραφα, η επενδυτική πολιτική του ΟΣΕΚΑ συνίσταται στην αναπαραγωγή της σύνθεσης δεδομένου χρηματιστηριακού δείκτη μετοχών ή ομολογιών του οποίου οι αρμόδιες για τους ΟΣΕΚΑ αρχές αναγνωρίζουν με βάση τα ακόλουθα κριτήρια:
- η σύνθεση του δείκτη είναι επαρκώς διαφοροποιημένη,
- ο δείκτης αποτελεί έναν κατάλληλο δείκτη αναφοράς της οικείας αγοράς,
- ο δείκτης δημοσιεύεται καταλλήλως.
2. Τα κράτη μέλη μπορούν να αυξήσουν το όριο της παραγράφου 1 σε 35 % κατ' ανώτατο όριο εφόσον αυτό δικαιολογείται από εξαιρετικές συνθήκες της αγοράς, ιδίως στις ελεγχόμενες αγορές στις οποίες ορισμένες κινητές αξίες ή μέσα χρηματαγοράς κυριαρχούν ευρέως. Η επένδυση μέχρι αυτό το μέγιστο όριο επιτρέπεται μόνο για έναν εκδότη."
12. Στο άρθρο 23 παράγραφος 1 προστίθενται οι λέξεις "και μέσων χρηματαγοράς" μετά τις λέξεις "κινητών αξιών".
13. Το άρθρο 24 αντικαθίσταται από το ακόλουθο κείμενο: "Άρθρο 24
1. Ένας ΟΣΕΚΑ μπορεί να αποκτά μερίδια ΟΣΕΚΑ ή/και άλλων οργανισμών συλλογικών επενδύσεων που αναφέρονται στο άρθρο 19 παράγραφος 1 στοιχείο ε), εφόσον δεν επενδύει περισσότερο από το 10 % των στοιχείων ενεργητικού του σε μερίδια του ίδιου ΟΣΕΚΑ ή άλλου οργανισμού συλλογικών επενδύσεων. Τα κράτη μέλη μπορούν να αυξήσουν το όριο αυτό σε 20 % κατ' ανώτατο όριο.
2. Το άθροισμα των επενδύσεων σε μερίδια οργανισμών συλλογικών επενδύσεων πλην των ΟΣΕΚΑ δεν επιτρέπεται να υπερβαίνει συνολικώς το 30 % του ενεργητικού του ΟΣΕΚΑ.
Τα κράτη μέλη μπορούν να ορίζουν ότι, όταν ένας ΟΣΕΚΑ έχει αποκτήσει μερίδια ΟΣΕΚΑ ή/και άλλων οργανισμών συλλογικών επενδύσεων, τα στοιχεία του ενεργητικού του εν λόγω ΟΣΕΚΑ ή του άλλου οργανισμού συλλογικών επενδύσεων δεν είναι υποχρεωτικό να συνδυάζονται για τους σκοπούς των ορίων που προβλέπονται στο άρθρο 22.
3. Όταν ένας ΟΣΕΚΑ επενδύει σε μερίδια άλλων ΟΣΕΚΑ ή/και άλλων οργανισμών συλλογικών επενδύσεων τους οποίους διαχειρίζεται, απευθείας ή κατ' εξουσιοδότηση, η ίδια εταιρεία διαχείρισης ή κάθε άλλη εταιρεία με την οποία η εταιρεία διαχείρισης συνδέεται στο πλαίσιο κοινής διαχείρισης ή κοινού ελέγχου, ή λόγω σημαντικής, άμεσης ή έμμεσης συμμετοχής, η εν λόγω εταιρεία διαχείρισης ή η άλλη εταιρεία δεν μπορεί να καταλογίζει έξοδα εγγραφής ή εξαγοράς για τις επενδύσεις του ΟΣΕΚΑ σε μερίδια αυτών των άλλων ΟΣΕΚΑ ή/και οργανισμών συλλογικών επενδύσεων.
Ένας ΟΣΕΚΑ που επενδύει σημαντικό μέρος του ενεργητικού του σε άλλους ΟΣΕΚΑ ή/και οργανισμούς συλλογικών επενδύσεων πρέπει να αναφέρει στο ενημερωτικό δελτίο του το ανώτατο επίπεδο των διαχειριστικών προμηθειών που ενδέχεται να βαρύνουν τόσο τον ίδιο τον ΟΣΕΚΑ όσο και τους άλλους ΟΣΕΚΑ ή/και οργανισμούς συλλογικών επενδύσεων στους οποίους προτίθεται να επενδύσει. Επισημαίνει στην ετήσια έκθεσή του τη μέγιστη αναλογία διαχειριστικών εξόδων που έχουν καταλογιστεί τόσο στον ίδιο τον ΟΣΕΚΑ όσο και στους ΟΣΕΚΑ ή/και άλλους οργανισμούς συλλογικών επενδύσεων στους οποίους έχει επενδύσει."
14. Παρεμβάλλεται το ακόλουθο άρθρο: "Άρθρο 24α
1. Το ενημερωτικό δελτίο προσδιορίζει τις κατηγορίες επενδυτικών στοιχείων στα οποία επιτρέπεται να επενδύει ο ΟΣΕΚΑ. Επισημαίνει επίσης κατά πόσον επιτρέπονται οι πράξεις σε παράγωγα χρηματοπιστωτικά μέσα· στην περίπτωση αυτή, πρέπει να συμπεριλαμβάνει εμφανή δήλωση η οποία να προσδιορίζει αν οι πράξεις αυτές μπορούν να γίνονται για κάλυψη κινδύνων ή για την επίτευξη των επενδυτικών στόχων, καθώς και τις ενδεχόμενες επιπτώσεις της χρήσης παράγωγων χρηματοπιστωτικών μέσων στο προφίλ κινδύνου.
2. Ένας ΟΣΕΚΑ που επενδύει κυρίως σε οποιεσδήποτε από τις κατηγορίες στοιχείων του ενεργητικού που ορίζονται στο άρθρο 19, πλην των κινητών αξιών και των μέσων χρηματαγοράς, ή αναπαράγει χρηματιστηριακό δείκτη μετοχών ή ομολογιών σύμφωνα με το άρθρο 22α, πρέπει να συμπεριλαμβάνει στο ενημερωτικό δελτίο του και, ανάλογα με την περίπτωση, στις τυχόν άλλες διαφημιστικές δημοσιεύσεις του, εμφανή δήλωση η οποία να επισύρει την προσοχή στην επενδυτική του πολιτική.
3. Όταν η καθαρή αξία του ενεργητικού ενός ΟΣΕΚΑ είναι πιθανό να εμφανίσει υψηλή αστάθεια λόγω της σύνθεσης του χαρτοφυλακίου ή της χρησιμοποιούμενης διαχειριστικής τεχνικής, το ενημερωτικό δελτίο και, ανάλογα με την περίπτωση, οι τυχόν άλλες διαφημιστικές δημοσιεύσεις του πρέπει να περιέχουν εμφανή δήλωση η οποία να επισύρει την προσοχή στο στοιχείο αυτό.
4. Κατόπιν αιτήσεως ενός επενδυτή, η διαχειριστική εταιρεία πρέπει επίσης να παρέχει πρόσθετα στοιχεία σχετικά με τα ποσοτικά όρια που ισχύουν για τη διαχείριση κινδύνου στον οποίο εκτίθεται ο ΟΣΕΚΑ, τις μεθόδους που έχουν επιλεγεί για τον σκοπό αυτό και την πρόσφατη εξέλιξη των κινδύνων και των αποδόσεων των κύριων κατηγοριών επενδυτικών μέσων."
15. Στο άρθρο 25 παράγραφος 2:
1. η τρίτη περίπτωση αντικαθίσταται από το ακόλουθο κείμενο: "- 25 % των μεριδίων ενός και του αυτού ΟΣΕΚΑ ή/και άλλου οργανισμού συλλογικών επενδύσεων, κατά την έννοια του άρθρου 1 παράγραφος 2 πρώτη και δεύτερη περίπτωση,"·
2. προστίθεται η ακόλουθη περίπτωση: "- 10 % των μέσων χρηματαγοράς ενός και του αυτού εκδότη."
16. Στο άρθρο 25 παράγραφος 2, το δεύτερο εδάφιο αντικαθίσταται από το ακόλουθο κείμενο: "Τα όρια που προβλέπονται στη δεύτερη, τρίτη και τέταρτη περίπτωση μπορούν να μην τηρούνται κατά την απόκτηση, εάν τη στιγμή εκείνη δεν είναι δυνατόν να υπολογιστεί η ακαθάριστη αξία των ομολογιών ή των μέσων χρηματαγοράς, ή η καθαρή αξία των εκδοθέντων τίτλων."
17. Στο άρθρο 25 παράγραφος 3 στοιχεία α), β) και γ), προστίθενται οι λέξεις "και τα μέσα χρηματαγοράς" μετά τις λέξεις "κινητές αξίες".
18. Στο άρθρο 25 παράγραφος 3, το στοιχείο ε) αντικαθίσταται από το ακόλουθο κείμενο: "ε) τις μετοχές που κατέχουν μια ή περισσότερες εταιρείες επενδύσεων στο κεφάλαιο θυγατρικών εταιρειών που ασκούν, αποκλειστικά προς όφελός της/τους, ορισμένες δραστηριότητες διαχείρισης, παροχής συμβουλών ή εμπορίας στη χώρα στην οποία εδρεύει η θυγατρική, όσον αφορά την εξαγορά μεριδίων κατόπιν αιτήσεως των μεριδιούχων."
19. Στο άρθρο 26, η παράγραφος 1 αντικαθίσταται από το ακόλουθο κείμενο: "1. Οι ΟΣΕΚΑ δεν οφείλουν να τηρούν τα όρια που καθορίζονται στο παρόν τμήμα όταν ασκούν δικαιώματα εγγραφής που συνδέονται με κινητές αξίες ή μέσα χρηματαγοράς που ανήκουν στο ενεργητικό τους.
Τα κράτη μέλη, παράλληλα με τη μέριμνά τους για την τήρηση της αρχής της κατανομής των κίνδυνων, μπορούν να επιτρέπουν στους νεοϊδρυθέντες ΟΣΕΚΑ να παρεκκλίνουν από τα άρθρα 22, 22α, 23 και 24 για χρονικό διάστημα έξι μηνών από την ημερομηνία της άδειας λειτουργίας τους."
20. Στο άρθρο 41, η παράγραφος 2 αντικαθίσταται από το ακόλουθο κείμενο: "2. Η παράγραφος 1 δεν αποκλείει την εκ μέρους των οργανισμών αυτών απόκτηση κινητών αξιών, μέσων χρηματαγοράς ή άλλων χρηματοπιστωτικών μέσων που αναφέρονται στο άρθρο 19 παράγραφος 1 στοιχεία ε), ζ) και η), που δεν έχουν εξοφληθεί στο ακέραιο."
22. Μετά το άρθρο 53, παρεμβάλλεται το ακόλουθο άρθρο: "Άρθρο 53α
1. Επιπλέον των καθηκόντων της κατ' άρθρο 53 παράγραφος 1, η επιτροπή επικοινωνίας μπορεί επίσης να συνεδριάζει ως κανονιστική επιτροπή κατά την έννοια του άρθρου 5 της απόφασης 1999/468/ΕΚ(9) προκειμένου να επικουρεί την Επιτροπή σε σχέση με τις τεχνικές τροποποιήσεις που πρέπει να γίνουν στην παρούσα οδηγία στους ακόλουθους τομείς:
- αποσαφήνιση των ορισμών προκειμένου να διασφαλίζεται η ομοιόμορφη εφαρμογή της παρούσας οδηγίας σε όλη την Κοινότητα,
- ευθυγράμμιση της ορολογίας και αναδιατύπωση των ορισμών σε συνάρτηση με μεταγενέστερες πράξεις για τους ΟΣΕΚΑ και για συναφή θέματα.
2. Οσάκις γίνεται αναφορά στην παρούσα παράγραφο, εφαρμόζονται τα άρθρα 5 και 7 της απόφασης 1999/468/ΕΚ, τηρουμένων των διατάξεων του άρθρου 8 της εν λόγω απόφασης.
Η περίοδος που προβλέπεται στο άρθρο 5 παράγραφος 6 της απόφασης 1999/468/ΕΚ, ορίζεται σε τρεις μήνες.
3. Η Επιτροπή θεσπίζει τον εσωτερικό κανονισμό της."
Άρθρο 2
1. Το αργότερο στις 13 Φεβρουαρίου 2005, η Επιτροπή διαβιβάζει στο Ευρωπαϊκό Κοινοβούλιο και το Συμβούλιο έκθεση σχετικά με την εφαρμογή της οδηγίας 85/611/ΕΟΚ, όπως τροποποιήθηκε, καθώς και προτάσεις τροποποίησης, όπου απαιτείται. Η έκθεση, συγκεκριμένα:
α) αναλύει τον τρόπο εμβάθυνσης και διεύρυνσης της ενιαίας αγοράς ΟΣΕΚΑ, ιδίως όσον αφορά τη διασυνοριακή εμπορία ΟΣΕΚΑ (συμπεριλαμβανομένων των αμοιβαίων κεφαλαίων τρίτων), τη λειτουργία του διαβατηρίου για τις εταιρείες διαχείρισης, τη λειτουργία του απλοποιημένου ενημερωτικού δελτίου ως μέσου ενημέρωσης και προώθησης, την επισκόπηση του πεδίου των δευτερευουσών δραστηριοτήτων και τις δυνατότητες βελτίωσης της συνεργασίας των αρχών εποπτείας για την κοινή ερμηνεία και εφαρμογή της οδηγίας·
β) εξετάζει το πεδίο εφαρμογής της οδηγίας από την άποψη της εφαρμογής της σε διάφορα είδη προϊόντων (όπως, θεσμικά αμοιβαία κεφάλαια, αμοιβαία κεφάλαια ακινήτων, μητρικά αμοιβαία κεφάλαια και χρηματιστηριακά αμοιβαία κεφάλαια (hedge funds)· η μελέτη θα πρέπει, ιδίως, να επικεντρωθεί στο μέγεθος της αγοράς για τα προϊόντα αυτά, τις ρυθμίσεις που, ενδεχομένως, ισχύουν για αυτά στα κράτη μέλη, καθώς και την αξιολόγηση της ανάγκης περαιτέρω εναρμόνισης όσον αφορά τα κεφάλαια αυτά·
γ) αξιολογεί την οργάνωση των αμοιβαίων κεφαλαίων, συμπεριλαμβανομένων των κανόνων και των πρακτικών εξουσιοδότησης και της σχέσης μεταξύ διαχειριστή του αμοιβαίου κεφαλαίου και θεματοφύλακα·
δ) εξετάζει τους επενδυτικούς κανόνες για τους ΟΣΕΚΑ, παραδείγματος χάριν τη χρήση παραγώγων και άλλων μέσων και τεχνικών που σχετίζονται με τίτλους, τη ρύθμιση των αμοιβαίων κεφαλαίων που επενδύουν σε δείκτες χρηματιστηρίου, τη ρύθμιση των μέσων χρηματαγοράς, τις καταθέσεις, τη ρύθμιση των επενδύσεων αμοιβαίων κεφαλαίων σε άλλα αμοιβαία κεφάλαια ("fund of fund") καθώς και τα διάφορα επενδυτικά όρια·
ε) αναλύει την κατάσταση του ανταγωνισμού μεταξύ αμοιβαίων κεφαλαίων που ευρίσκονται υπό τη διαχείριση εταιρειών διαχείρισης και "αυτοδιαχειριζόμενων" εταιρειών επενδύσεων.
Κατά την προετοιμασία της έκθεσής της, η Επιτροπή διαβουλεύεται, σε όσο το δυνατόν μεγαλύτερη έκταση, με τους ενδιαφερόμενους κλάδους παραγωγής, ενώσεις καταναλωτών και οργανισμούς εποπτείας.
2. Τα κράτη μέλη μπορούν να παρέχουν στους ΟΣΕΚΑ που υφίστανται κατά την ημερομηνία έναρξης ισχύος της παρούσας οδηγίας προθεσμία όχι ανώτερη των 60 μηνών από την εν λόγω ημερομηνία για τη συμμόρφωσή τους με τη νέα εθνική νομοθεσία.
Άρθρο 3
Τα κράτη μέλη θεσπίζουν, το αργότερο μέχρι τις 13 Αυγούστου 2003, τις αναγκαίες νομοθετικές, κανονιστικές και διοικητικές διατάξεις προκειμένου να συμμορφωθούν με την παρούσα οδηγία. Τα κράτη μέλη ενημερώνουν αμέσως την Επιτροπή σχετικά.
Εφαρμόζουν τις διατάξεις αυτές το αργότερο στις 13 Φεβρουαρίου 2004.
Οι διατάξεις αυτές, όταν θεσπίζονται από τα κράτη μέλη, αναφέρονται στην παρούσα οδηγία ή συνοδεύονται από την αναφορά αυτή κατά την επίσημη δημοσίευσή τους. Οι λεπτομέρειες της αναφοράς αυτής καθορίζονται από τα κράτη μέλη.
Άρθρο 4
Η παρούσα οδηγία τίθεται σε ισχύ κατά την ημέρα της δημοσίευσής της στην Επίσημη Εφημερίδα των Ευρωπαϊκών Κοινοτήτων.
Άρθρο 5
Η παρούσα οδηγία απευθύνεται στα κράτη μέλη.
Κανονισμός (ΕΚ) αριθ. 70/2001 της Επιτροπής
της 12ης Ιανουαρίου 2001
σχετικά με την εφαρμογή των άρθρων 87 και 88 της συνθήκης ΕΚ στις κρατικές ενισχύσεις προς μικρές και μεσαίες επιχειρήσεις
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 994/98 του Συμβουλίου, της 7ης Μαΐου 1998, για την εφαρμογή των άρθρων 92 και 93 της συνθήκης για την ίδρυση της Ευρωπαϊκής Κοινότητας σε ορισμένες κατηγορίες οριζόντιων κρατικών ενισχύσεων(1), και ιδίως το άρθρο 1 παράγραφος 1 στοιχείο α) σημείο i) και στοιχείο β),
Αφού δημοσίευσε σχέδιο του παρόντος κανονισμού(2),
Κατόπιν διαβουλεύσεων με τη συμβουλευτική επιτροπή για τις κρατικές ενισχύσεις,
Εκτιμώντας τα ακόλουθα:
(1) Με τον κανονισμό (ΕΚ) αριθ. 994/98 εξουσιοδοτείται η Επιτροπή να αποφαίνεται σύμφωνα με το άρθρο 87 της συνθήκης ότι, υπό ορισμένες προϋποθέσεις, ενισχύσεις προς μικρές και μεσαίες επιχειρήσεις συμβιβάζονται με την κοινή αγορά και δεν υπόκεινται στην υποχρέωση κοινοποίησης που προβλέπεται στο άρθρο 88 παράγραφος 3 της συνθήκης.
(2) Με τον κανονισμό (ΕΚ) αριθ. 994/98 εξουσιοδοτείται επίσης η Επιτροπή να αποφαίνεται σύμφωνα με το άρθρο 87 της συνθήκης, ότι δεδομένη ενίσχυση η οποία πληροί τους όρους του χάρτη που η Επιτροπή έχει εγκρίνει σε σχέση με τη χορήγηση ενισχύσεων περιφερειακού χαρακτήρα στο αντίστοιχο κράτος μέλος, συμβιβάζεται με την κοινή αγορά και δεν υπόκειται στην υποχρέωση κοινοποίησης που προβλέπεται στο άρθρο 88 παράγραφος 3 της συνθήκης.
(3) Η Επιτροπή, με πολυάριθμες αποφάσεις, εφήρμοσε τα άρθρα 87 και 88 της συνθήκης σε σχέση με μικρές και μεσαίες επιχειρήσεις οι οποίες εδρεύουν εντός και εκτός των υποβοηθούμενων περιοχών και πρόσφατα κατέστησε επίσης γνωστή την πολιτική που ακολουθεί στον συγκεκριμένο τομέα με τις κοινοτικές κατευθυντήριες γραμμές για τις κρατικές ενισχύσεις προς μικρές και μεσαίες επιχειρήσεις(3) και με τις κατευθυντήριες γραμμές σχετικά με τις κρατικές ενισχύσεις περιφερειακού χαρακτήρα(4). Για να εξασφαλισθεί ο αποτελεσματικός έλεγχος καθώς και η απλούστευση του διοικητικού έργου χωρίς να εξασθενήσει η παρακολούθηση της κατάστασης από την Επιτροπή, ενδείκνυται η Επιτροπή να κάνει χρήση των εξουσιών που της απονέμονται δυνάμει του κανονισμού (ΕΚ) αριθ. 994/98, με βάση την εκτεταμένη πείρα της από την εφαρμογή των άρθρων 87 και 88 της συνθήκης σε μικρές και μεσαίες επιχειρήσεις και λαμβάνοντας υπόψη τα γενικής ισχύος κείμενα που αναφέρονται στις μικρές και μεσαίες επιχειρήσεις και στις ενισχύσεις περιφερειακού χαρακτήρα τα οποία έχει εκδώσει η ίδια η Επιτροπή δυνάμει των ανωτέρω διατάξεων.
(4) Ο παρών κανονισμός δεν θίγει την ευχέρεια των κρατών μελών να κοινοποιούν τις κρατικές ενισχύσεις προς μικρές και μεσαίες επιχειρήσεις. Η Επιτροπή αξιολογεί τις κοινοποιήσεις αυτές με γνώμονα, ιδίως, τα κριτήρια που καθορίζονται στον παρόντα κανονισμό. Οι κατευθυντήριες γραμμές για τις κρατικές ενισχύσεις προς μικρές και μεσαίες επιχειρήσεις πρέπει να καταργηθούν από την ημερομηνία έναρξης ισχύος του παρόντος κανονισμού, δεδομένου ότι το περιεχόμενό τους αντικαθίσταται από τον παρόντα κανονισμό.
(5) Οι μικρές και μεσαίες επιχειρήσεις συντελούν αποφασιστικά στη δημιουργία θέσεων εργασίας και γενικότερα αποτελούν παράγοντα κοινωνικής σταθερότητας και οικονομικού δυναμισμού. Παρόλ' αυτά η ανάπτυξή τους παρεμποδίζεται ενίοτε από δυσλειτουργίες της αγοράς. Συχνά δυσκολεύονται να εξασφαλίσουν τα κεφάλαια και τις πιστώσεις που χρειάζονται, και τούτο οφείλεται στην ατολμία ορισμένων χρηματοπιστωτικών αγορών και στο γεγονός ότι οι εγγυήσεις που είναι σε θέση να παράσχουν οι μικρομεσαίες επιχειρήσεις είναι σε μερικές περιπτώσεις ανεπαρκείς. Εξάλλου, το περιορισμένο μέγεθος των πόρων τους ενδέχεται να περιστέλλει τη δυνατότητα απόκτησης πληροφοριών, παραδείγματος χάρη σχετικά με τις νέες τεχνολογίες και τις εν δυνάμει αγορές. Με βάση το ανωτέρω σκεπτικό, σκοπός των ενισχύσεων που εξαιρούνται βάσει του παρόντος κανονισμού πρέπει να είναι η διευκόλυνση της ανάπτυξης των οικονομικών δραστηριοτήτων των μικρών και μεσαίων επιχειρήσεων, υπό την προϋπόθεση όμως ότι οι ενισχύσεις αυτές δεν βλάπτουν τους όρους των συναλλαγών σε βαθμό αντικείμενο προς το κοινό συμφέρον.
(6) Ο παρών κανονισμός είναι σκόπιμο να απαλλάσσει κάθε ενίσχυση που πληροί όλες τις σχετικές προϋποθέσεις που ο ίδιος προβλέπει, καθώς και κάθε καθεστώς ενισχύσεων, υπό τον όρο ότι οποιαδήποτε ενίσχυση που θα μπορούσε να χορηγηθεί κατ' εφαρμογή του εκάστοτε καθεστώτος πληροί όλες τις σχετικές προϋποθέσεις τις οποίες προβλέπει ο παρών κανονισμός. Για να εξασφαλισθεί αποτελεσματική εποπτεία καθώς και απλούστευση του διοικητικού έργου χωρίς να εξασθενήσει η παρακολούθηση της Επιτροπής, τα καθεστώτα ενισχύσεων αλλά και οι μεμονωμένες ενισχύσεις που δεν εμπίπτουν σε κανένα καθεστώς είναι σκόπιμο να περιλαμβάνουν ρητή αναφορά στον παρόντα κανονισμό.
(7) Ενδείκνυται να προβλεφθεί ότι ο παρών κανονισμός ισχύει με την επιφύλαξη των ειδικών κανόνων που ενδεχομένως προβλέπονται σε κανονισμούς και οδηγίες που ισχύουν σήμερα για τις κρατικές ενισχύσεις προς συγκεκριμένους κλάδους, όπως είναι η ναυπηγική βιομηχανία, καθώς και ότι από την εφαρμογή του εξαιρούνται οι τομείς της γεωργίας, της αλιείας και των υδατοκαλλιεργειών.
(8) Προκειμένου να εξαλειφθούν διαφορές που ενδέχεται να προκαλέσουν στρεβλώσεις του ανταγωνισμού και να διευκολυνθεί ο συντονισμός μεταξύ των διαφόρων κοινοτικών και εθνικών πρωτοβουλιών που αφορούν τις μικρές και μεσαίες επιχειρήσεις και για λόγους διοικητικής διαφάνειας και ασφάλειας δικαίου, ο ορισμός της έννοιας της μικρής και μεσαίας επιχείρησης για τους σκοπούς του παρόντος κανονισμού πρέπει να συμπίπτει με τον ορισμό ο οποίος παρατίθεται στη σύσταση 96/280/ΕΚ της Επιτροπής της 3ης Απριλίου 1996, σχετικά με τον ορισμό των μικρών και μεσαίων επιχειρήσεων(5) και ο οποίος χρησιμοποιείται επίσης στις κοινοτικές κατευθυντήριες γραμμές για τις κρατικές ενισχύσεις προς μικρές και μεσαίες επιχειρήσεις(6).
(9) Βάσει πάγιας πρακτικής της Επιτροπής και προκειμένου να διασφαλισθεί καλύτερα ότι μία ενίσχυση ανταποκρίνεται στην αρχή της αναλογικότητας και περιορίζεται στο αναγκαίο ποσό, τα ανώτατα επιτρεπόμενα όρια ενδείκνυται να καθορισθούν με βάση την ένταση της ενίσχυσης, σε συνάρτηση με μια σειρά επιλέξιμων δαπανών, και όχι με βάση το μέγιστο επιτρεπόμενο ποσό ενίσχυσης.
(10) Για να κριθεί κατά πόσον μια δεδομένη ενίσχυση συμβιβάζεται ή όχι με την κοινή αγορά σύμφωνα με τον παρόντα κανονισμό, επιβάλλεται να λαμβάνεται υπόψη η ένταση της ενίσχυσης, δηλαδή το ποσό της ενίσχυσης εκπεφρασμένο ως ισοδύναμο επιχορήγησης. Στην περίπτωση των ενισχύσεων που είναι καταβλητέες σε περισσότερες δόσεις και των ενισχύσεων που έχουν τη μορφή δανείου υπό ευνοϊκούς όρους, ο υπολογισμός του ισοδυνάμου επιχορήγησης προϋποθέτει την εφαρμογή των επιτοκίων που ισχύουν στην αγορά κατά το χρόνο χορήγησης της ενίσχυσης. Για να επιτευχθεί η ομοιόμορφη, διαφανής και ευκολονόητη εφαρμογή της νομοθεσίας περί κρατικών ενισχύσεων, ως επιτόκια αγοράς κατά την έννοια του παρόντος κανονισμού πρέπει να νοούνται τα επιτόκια αναφοράς, υπό την προϋπόθεση ότι, στην περίπτωση του δανείου υπό ευνοϊκούς όρους, το δάνειο παρέχεται έναντι κανονικής ασφάλειας και δεν παρουσιάζει ασυνήθιστα υψηλό κίνδυνο. Τα επιτόκια αναφοράς πρέπει να είναι εκείνα τα οποία η Επιτροπή καθορίζει ανά τακτά χρονικά διαστήματα επί τη βάσει αντικειμενικών κριτηρίων και τα οποία δημοσιεύονται στην Επίσημη Εφημερίδα των Ευρωπαϊκών Κοινοτήτων και στο Ίντερνετ.
(11) Λαμβανομένων υπόψη των διαφορών που υφίστανται μεταξύ μικρών και μεσαίων επιχειρήσεων, τα ανώτατα επιτρεπόμενα όρια που θα τεθούν για την ένταση των ενισχύσεων πρέπει να είναι διαφορετικά για τις δύο αυτές κατηγορίες επιχειρήσεων.
(12) Τα ανώτατα επιτρεπόμενα όρια για την ένταση των ενισχύσεων θα πρέπει να τεθούν σε τέτοιο ύψος ούτως ώστε, με βάση την πείρα της Επιτροπής, να επιτυγχάνεται η δέουσα ισορροπία μεταξύ της ελαχιστοποίησης των στρεβλώσεων του ανταγωνισμού στον ενισχυόμενο κλάδο και της σκοπούμενης διευκόλυνσης της ανάπτυξης των οικονομικών δραστηριοτήτων των μικρών και μεσαίων επιχειρήσεων.
(13) Ενδείκνυται να θεσπισθούν και ορισμένες επιπλέον προϋποθέσεις που θα πρέπει να πληρούνται για να γίνει δεκτό ότι ένα καθεστώς ενισχύσεων ή μια μεμονωμένη ενίσχυση μπορεί πράγματι να εξαιρεθεί βάσει του παρόντος κανονισμού. Λαμβάνοντας υπόψη το άρθρο 87 παράγραφος 3 στοιχείο γ) της συνθήκης, οι εξαιρούμενες ενισχύσεις δεν πρέπει κανονικά να συνεπάγονται απλώς και μόνο τη διαρκή ή περιοδική μείωση των λειτουργικών δαπανών που θα ήταν υπό κανονικές συνθήκες υποχρεωμένος να επωμισθεί ο δικαιούχος, ενώ το ύψος τους πρέπει να είναι ανάλογο των μειονεξιών που είναι απαραίτητο να υπερπηδηθούν προκειμένου να εξασφαλισθούν τα κοινωνικοοικονομικά οφέλη που θεωρείται ότι εξυπηρετούν το συμφέρον της Κοινότητας. Κατά συνέπεια, ενδείκνυται η απαλλαγή την οποία προβλέπει ο παρών κανονισμός να περιοριστεί μόνο στις ενισχύσεις που χορηγούνται σε ορισμένες περιπτώσεις υλικών και άυλων επενδύσεων, ορισμένες υπηρεσίες στους δικαιούχους και ορισμένες άλλες δραστηριότητες. Λαμβάνοντας υπόψη το πλεονασματικό δυναμικό της Κοινότητας στον τομέα των μεταφορών, με εξαίρεση το σιδηροδρομικό τροχαίο υλικό, οι επιλέξιμες επενδυτικές δαπάνες για επιχειρήσεις των οποίων η κύρια οικονομική δραστηριότητα είναι στον τομέα των μεταφορών δεν πρέπει να περιλαμβάνουν μεταφορικά μέσα και εξοπλισμό.
(14) Βάσει του παρόντος κανονισμού πρέπει να απαλλάσσονται οι ενισχύσεις προς μικρές και μεσαίες επιχειρήσεις ασχέτως του τόπου στον οποίον εδρεύουν. Οι επενδύσεις και η δημιουργία θέσεων εργασίας μπορούν να συμβάλουν στην οικονομική ανάπτυξη των λιγότερο ευνοημένων περιφερειών της Κοινότητας. Οι μικρές και μεσαίες επιχειρήσεις που εδρεύουν σε τέτοιες περιφέρειες πλήττονται τόσο από τα διαρθρωτικά προβλήματα που προκαλούνται από τη γεωγραφική τους θέση, όσο και από τις δυσκολίες που είναι απόρροια του μεγέθους τους. Για το λόγο αυτό ενδείκνυται να προβλέπονται υψηλότερα όρια έντασης της ενίσχυσης για τις μικρές και μεσαίες επιχειρήσεις που εδρεύουν σε υποβοηθούμενες περιφέρειες.
(15) Για να μην αντιμετωπίζεται ευνοϊκότερα το κεφαλαιουχικό στοιχείο της εκάστοτε επένδυσης από το στοιχείο της που αντιστοιχεί στην εργασία, πρέπει να προβλεφθεί η δυνατότητα υπολογισμού του ύψους των ενισχύσεων για επενδύσεις με βάση είτε το κόστος της επένδυσης είτε το κόστος των νέων θέσεων εργασίας που δημιουργούνται και οι οποίες συνδέονται με την υλοποίηση του εκάστοτε επενδυτικού σχεδίου.
(16) Λαμβάνοντας υπόψη τη συμφωνία του Παγκόσμιου Οργανισμού Εμπορίου (ΠΟΕ) για τις επιδοτήσεις και τα αντισταθμιστικά μέτρα(7), ο παρών κανονισμός δεν πρέπει να προβλέπει την απαλλαγή των εξαγωγικών ενισχύσεων ούτε των ενισχύσεων που ευνοούν τα εγχώρια προϊόντα εις βάρος των εισαγόμενων. Στην έννοια της εξαγωγικής ενίσχυσης κατά κανόνα δεν εμπίπτουν οι ενισχύσεις για την κάλυψη του κόστους συμμετοχής σε εμπορικές εκθέσεις ή μελετών ή συμβουλευτικών υπηρεσιών απαραίτητων για το λανσάρισμα ενός νέου ή ήδη υπάρχοντος προϊόντος σε μια νέα αγορά.
(17) Λαμβάνοντας υπόψη την ανάγκη επίτευξης της κατάλληλης ισορροπίας μεταξύ της ελαχιστοποίησης των στρεβλώσεων του ανταγωνισμού στον εκάστοτε ενισχυόμενο κλάδο και των στόχων του παρόντος κανονισμού, δεν πρέπει να απαλλάσσονται μεμονωμένες ενισχύσεις οι οποίες υπερβαίνουν το καθορισμένο μέγιστο ποσό, ανεξάρτητα αν χορηγούνται ή όχι δυνάμει κάποιου καθεστώτος ενισχύσεων το οποίο απαλλάσσεται βάσει του παρόντος κανονισμού.
(18) Προκειμένου να διασφαλισθεί ότι η εκάστοτε ενίσχυση είναι αναγκαία και ότι χρησιμεύει ως κίνητρο για την ανάπτυξη συγκεκριμένων δραστηριοτήτων, βάσει του παρόντος κανονισμού δεν πρέπει να απαλλάσσονται δραστηριότητες τις οποίες ούτως ή άλλως θα ανέπτυσσε ο δικαιούχος υπό τους όρους που ισχύουν στην αγορά.
(19) Βάσει του παρόντος κανονισμού δεν πρέπει να απαλλάσσονται οι περιπτώσεις σώρευσης μιας ενίσχυσης με άλλες κρατικές ενισχύσεις, περιλαμβανομένων εκείνων που χορηγούνται από εθνικές, περιφερειακές ή τοπικές αρχές, ή με κοινοτική χρηματοδότηση, σχετικά με τις ίδιες επιλέξιμες δαπάνες, όταν αυτή η σώρευση οδηγεί σε υπέρβαση των ανώτατων ορίων που καθορίζονται στον παρόντα κανονισμό.
(20) Για λόγους διαφάνειας και αποτελεσματικής εποπτείας σύμφωνα με το άρθρο 3 του κανονισμού (ΕΚ) αριθ. 994/98 ενδείκνυται η καθιέρωση τυποποιημένου εντύπου με το οποίο τα κράτη μέλη υποβάλλουν στην Επιτροπή συνοπτικά πληροφοριακά στοιχεία κάθε φορά που, δυνάμει του παρόντος κανονισμού, εφαρμόζουν ένα καθεστώς ενισχύσεων ή χορηγούν μεμονωμένη ενίσχυση που δεν εντάσσεται σε τέτοιο καθεστώς, με σκοπό τη δημοσίευση των εν λόγω στοιχείων στην Επίσημη Εφημερίδα των Ευρωπαϊκών Κοινοτήτων. Για τους ίδιους λόγους ενδείκνυται να θεσπισθούν κανόνες για τα αρχεία που τα κράτη μέλη οφείλουν να τηρούν σε σχέση με τις απαλλασσόμενες βάσει του παρόντος κανονισμού ενισχύσεις. Για τους σκοπούς των ετήσιων εκθέσεων που τα κράτη μέλη πρέπει να υποβάλλουν στην Επιτροπή, η Επιτροπή ενδείκνυται να καθορίσει τους ειδικούς όρους που θα πρέπει να πληρούν οι εν λόγω εκθέσεις, συμπεριλαμβανομένης της υποβολής πληροφοριών υπό ηλεκτρονική μορφή, λαμβάνοντας υπόψη την ευρεία διαθεσιμότητα της αναγκαίας προς τούτο τεχνολογίας.
(21) Λαμβανομένης υπόψη της εμπειρίας που έχει αποκτήσει η Επιτροπή και ιδίως της συχνότητας με την οποία γενικά είναι αναγκαίο να αναθεωρείται η πολιτική για τις κρατικές ενισχύσεις, είναι σκόπιμο να περιοριστεί η περίοδος εφαρμογής του παρόντος κανονισμού. Σε περίπτωση που η ισχύς του παρόντος κανονισμού δεν παραταθεί, τα καθεστώτα ενισχύσεων που απηλλάγησαν ήδη δυνάμει του παρόντος κανονισμού, πρέπει να εξακολουθούν να καλύπτονται από την απαλλαγή για έξι μήνες,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Πεδίο εφαρμογής
1. Με την επιφύλαξη των ειδικών κοινοτικών κανονισμών ή οδηγιών που έχουν θεσπισθεί δυνάμει της συνθήκης ΕΚ και διέπουν τη χορήγηση κρατικών ενισχύσεων σε συγκεκριμένους τομείς, ανεξαρτήτως του αν οι διατάξεις τους είναι περισσότερο ή λιγότερο περιοριστικές από τις διατάξεις του παρόντος κανονισμού, ο παρών κανονισμός εφαρμόζεται στις ενισχύσεις που χορηγούνται σε μικρές και μεσαίες επιχειρήσεις όλων των κλάδων.
2. Ο παρών κανονισμός δεν εφαρμόζεται:
α) σε δραστηριότητες οι οποίες σχετίζονται με την παραγωγή, τη μεταποίηση και την εμπορία των προϊόντων που παρατίθενται στο παράρτημα Ι της συνθήκης·
β) σε ενισχύσεις που συνδέονται με δραστηριότητες του εξαγωγικού κλάδου, δηλαδή ενισχύσεις που συνδέονται άμεσα με τις εξαγόμενες ποσότητες, με τη συγκρότηση και λειτουργία δικτύου διανομής ή με άλλες τρέχουσες δαπάνες οι οποίες σχετίζονται με εξαγωγική δραστηριότητα·
γ) σε ενισχύσεις χορηγούμενες υπό τον όρο της χρήσης εγχώριων αντί των εισαγόμενων αγαθών.
Άρθρο 2
Ορισμοί
Για τους σκοπούς του παρόντος κανονισμού νοείται:
α) ως "ενίσχυση": κάθε μέτρο το οποίο πληροί το σύνολο των προϋποθέσεων που καθορίζονται στο άρθρο 87 παράγραφος 1 της συνθήκης·
β) ως "μικρές και μεσαίες επιχειρήσεις": οι επιχειρήσεις που ορίζονται στο παράρτημα Ι·
γ) ως "επένδυση σε υλικά στοιχεία ενεργητικού": κάθε επένδυση σε πάγια υλικά στοιχεία ενεργητικού η οποία σχετίζεται με τη δημιουργία νέας εγκατάστασης, την επέκταση υφιστάμενης εγκατάστασης ή την ενασχόληση με δραστηριότητα η οποία συνεπάγεται τη ριζική μεταβολή του αντικειμένου ή της μεθόδου παραγωγής υφιστάμενης εγκατάστασης (παραδείγματος χάρη μέσω εξορθολογισμού, διαφοροποίησης ή εκσυγχρονισμού). Ως υλική επένδυση θεωρείται επίσης κάθε επένδυση σε πάγια στοιχεία ενεργητικού η οποία έχει τη μορφή της εξαγοράς εγκατάστασης που είτε έχει διακόψει τη λειτουργία της είτε θα αναγκαζόταν να τη διακόψει σε περίπτωση μη εξαγοράς της·
δ) ως "επένδυση σε άυλα στοιχεία ενεργητικού": κάθε επένδυση για μεταφορά τεχνολογίας, μέσω της απόκτησης δικαιωμάτων ευρεσιτεχνίας, άδειας εκμετάλλευσης, τεχνογνωσίας ή τεχνικών γνώσεων που δεν είναι κατοχυρωμένες με δίπλωμα ευρεσιτεχνίας·
ε) ως "ακαθάριστη ένταση ενίσχυσης": το ποσό της ενίσχυσης, εκπεφρασμένο ως ποσοστό των επιλέξιμων δαπανών του σχεδίου. Όλα τα χρησιμοποιούμενα αριθμητικά στοιχεία λαμβάνονται υπόψη πριν από την αφαίρεση των τυχόν άμεσων φόρων. Όταν χορηγούνται ενισχύσεις υπό μορφή άλλη πλην της επιδότησης, το ύψος της ενίσχυσης ισούται με το ισοδύναμο επιχορήγησης της ενίσχυσης. Όταν μία ενίσχυση είναι καταβλητέα σε περισσότερες δόσεις, γίνεται αναγωγή στην αξία της κατά τον χρόνο της χορήγησης. Το προεξοφλητικό επιτόκιο που εφαρμόζεται για τον σκοπό αυτό, καθώς και για τον υπολογισμό του ύψους της ενίσχυσης στην περίπτωση του δανείου υπό ευνοϊκούς όρους είναι το επιτόκιο αναφοράς που ισχύει κατά τον χρόνο της χορήγησης·
στ) ως "καθαρή ένταση ενίσχυσης": το ποσό της ενίσχυσης μετά την αφαίρεση των φόρων και εκπεφρασμένο ως ποσοστό των επιλέξιμων δαπανών του σχεδίου·
ζ) ως "αριθμός εργαζομένων": ο αριθμός των ετήσιων μονάδων εργασίας (ΕΜΕ), δηλαδή ο αριθμός των εργαζομένων πλήρους απασχόλησης που έχουν εργασθεί κατά τη διάρκεια ενός έτους. Η μερική και η εποχιακή απασχόληση ισοδυναμούν με κλάσμα της ΕΜΕ.
Άρθρο 3
Προϋποθέσεις απαλλαγής
1. Μεμονωμένη ενίσχυση εκτός οποιουδήποτε καθεστώτος ενισχύσεων, η οποία πληροί όλες τις προϋποθέσεις του παρόντος κανονισμού, συμβιβάζεται με την κοινή αγορά κατά την έννοια του άρθρου 87 παράγραφος 3 της συνθήκης και απαλλάσσεται της υποχρέωσης προς κοινοποίηση που προβλέπεται από το άρθρο 88 παράγραφος 3 της συνθήκης, εφόσον περιέχει ρητή αναφορά στον παρόντα κανονισμό μνημονεύοντας τον τίτλο του και τα στοιχεία δημοσίευσής του στην Επίσημη Εφημερίδα των Ευρωπαϊκών Κοινοτήτων.
2. Τα καθεστώτα ενισχύσεων που πληρούν όλες τις προϋποθέσεις του παρόντος κανονισμού συμβιβάζονται με την κοινή αγορά κατά την έννοια του άρθρου 87 παράγραφος 3 της συνθήκης και απαλλάσσονται της υποχρεώσεως προς κοινοποίηση που προβλέπεται από το άρθρο 88 παράγραφος 3 της συνθήκης, εφόσον:
α) κάθε ενίσχυση που μπορεί να χορηγηθεί δυνάμει αυτού του καθεστώτος πληροί όλες τις προϋποθέσεις του παρόντος κανονισμού·
β) το καθεστώς περιέχει ρητή αναφορά του παρόντος κανονισμού, μνημονεύοντας τον τίτλο του και τα στοιχεία δημοσίευσής του στην Επίσημη Εφημερίδα των Ευρωπαϊκών Κοινοτήτων.
3. Οι ενισχύσεις που χορηγούνται, βάσει των καθεστώτων που αναφέρονται στην παράγραφο 2, συμβιβάζονται με την κοινή αγορά κατά την έννοια του άρθρου 87 παράγραφος 3 της συνθήκης και απαλλάσσονται από την προβλεπόμενη στο άρθρο 88 παράγραφος 3 της συνθήκης υποχρέωση κοινοποίησης υπό την προϋπόθεση ότι η εκάστοτε ενίσχυση πληροί ευθέως όλους τους όρους του παρόντος κανονισμού.
Άρθρο 4
Επενδύσεις
1. Οι ενισχύσεις για επενδύσεις σε υλικά και άυλα στοιχεία ενεργητικού εντός ή εκτός της Κοινότητας συμβιβάζονται με την κοινή αγορά κατά την έννοια του άρθρου 87 παράγραφος 3 της συνθήκης και εξαιρούνται από την υποχρέωση κοινοποίησης που προβλέπεται στο άρθρο 88 παράγραφος 3 της συνθήκης εφόσον πληρούν τις προϋποθέσεις που καθορίζονται στις παραγράφους 2 έως 6.
2. Η ακαθάριστη ένταση της ενίσχυσης δεν υπερβαίνει:
α) το 15 % στην περίπτωση των μικρών επιχειρήσεων·
β) το 7,5 % στην περίπτωση των μεσαίου μεγέθους επιχειρήσεων.
3. Όταν η επένδυση πραγματοποιείται σε περιοχή στην οποία επιτρέπεται η χορήγηση ενισχύσεων περιφερειακού χαρακτήρα, η ένταση της ενίσχυσης δεν πρέπει να υπερβαίνει το ανώτατο όριο που προβλέπεται για τις περιφερειακές επενδυτικές ενισχύσεις, σύμφωνα με τον χάρτη που η Επιτροπή έχει εγκρίνει για το οικείο κράτος μέλος, κατά ποσοστό μεγαλύτερο από:
α) 10 ποσοστιαίες μονάδες σε ακαθάριστους όρους προκειμένου για περιοχές εμπίπτουσες στο άρθρο 87 παράγραφος 3 στοιχείο γ), υπό την προϋπόθεση ότι η συνολική καθαρή ένταση ενίσχυσης δεν υπερβαίνει το 30 %, ή
β) 15 ποσοστιαίες μονάδες σε ακαθάριστους όρους προκειμένου για περιοχές εμπίπτουσες στο άρθρο 87 παράγραφος 3 στοιχείο α), υπό την προϋπόθεση ότι η συνολική καθαρή ένταση ενίσχυσης δεν υπερβαίνει το 75 %.
Τα υψηλότερα ανώτατα όρια περιφερειακών ενισχύσεων ισχύουν μόνο εφόσον η ενίσχυση χορηγείται υπό τον όρο ότι η επένδυση θα διατηρηθεί στην αποδέκτρια περιφέρεια επί πέντε έτη τουλάχιστον και ότι η συμμετοχή του δικαιούχου στη χρηματοδότησή της ανέρχεται στο 25 % τουλάχιστον.
4. Τα ανώτατα όρια που καθορίζονται στις παραγράφους 2 και 3 ισχύουν για την ένταση της ενίσχυσης η οποία έχει υπολογισθεί ως ποσοστό των επιλέξιμων δαπανών της επένδυσης ή ως ποσοστό του μισθολογικού κόστους των θέσεων εργασίας που δημιουργούνται με σκοπό την υλοποίηση της επένδυσης (ενίσχυση για τη δημιουργία θέσεων εργασίας) ή, τέλος, βάσει συνδυασμού των ανωτέρω, υπό την προϋπόθεση ότι η ενίσχυση δεν υπερβαίνει το πλέον συμφέρον από τα ποσά που προκύπτουν από τις δύο μεθόδους υπολογισμού.
5. Οσάκις η ενίσχυση υπολογίζεται με βάση το κόστος της επένδυσης, ως επιλέξιμο κόστος των υλικών επενδύσεων θεωρούνται οι δαπάνες για επενδύσεις σε γήπεδα, κτίρια, μηχανές και εξοπλισμό. Στον τομέα των μεταφορών, με εξαίρεση το τροχαίο σιδηροδρομικό υλικό, δεν θεωρούνται επιλέξιμες οι δαπάνες για μέσα μεταφοράς και μεταφορικό εξοπλισμό. Ως επιλέξιμο κόστος των άυλων επενδύσεων θεωρούνται οι δαπάνες για την απόκτηση τεχνολογίας.
6. Οσάκις η ενίσχυση υπολογίζεται με βάση τις δημιουργούμενες θέσεις εργασίας, το ύψος της ενίσχυσης εκφράζεται ως ποσοστό του μισθολογικού κόστους των δημιουργούμενων θέσεων εργασίας επί δύο έτη, εφόσον πληρούνται οι ακόλουθες προϋποθέσεις:
α) οι δημιουργούμενες θέσεις εργασίας σχετίζονται με την υλοποίηση επένδυσης σε υλικά ή άυλα στοιχεία ενεργητικού. Η δημιουργία των θέσεων εργασίας πραγματοποιείται εντός τριετίας από την ολοκλήρωση της επένδυσης·
β) το επενδυτικό σχέδιο συνεπάγεται καθαρή αύξηση του αριθμού εργαζομένων στην οικεία εγκατάσταση σε σύγκριση με τον μέσο όρο του προηγηθέντος δωδεκαμήνου και
γ) οι δημιουργούμενες θέσεις εργασίας διατηρούνται επί μία πενταετία τουλάχιστον.
Άρθρο 5
Παροχή συμβουλών και άλλες υπηρεσίες και δραστηριότητες
Οι ενισχύσεις που χορηγούνται σε μικρές και μεσαίες επιχειρήσεις και πληρούν τις ακόλουθες προϋποθέσεις συμβιβάζονται με την κοινή αγορά κατά την έννοια του άρθρου 87 παράγραφος 3 της συνθήκης και δεν υπόκεινται στην υποχρέωση κοινοποίησης που προβλέπεται από το άρθρο 88 παράγραφος 3 της συνθήκης:
α) εάν πρόκειται για υπηρεσίες παρεχόμενες από εξωτερικούς συμβούλους, η ακαθάριστη ενίσχυση δεν υπερβαίνει το 50 % του κόστους των εν λόγω υπηρεσιών. Οι εν λόγω υπηρεσίες δεν συνιστούν διαρκή ή περιοδική δραστηριότητα, ούτε συνδέονται με τις συνήθεις λειτουργικές δαπάνες της επιχείρησης, π.χ. για συνήθεις φοροτεχνικές υπηρεσίες, τακτικές νομικές υπηρεσίες ή διαφήμιση·
β) εάν πρόκειται για συμμετοχή σε εμπορικές εκθέσεις, η ακαθάριστη ενίσχυση δεν πρέπει να υπερβαίνει το 50 % της πρόσθετης δαπάνης που είναι αναγκαία για τη μίσθωση, το στήσιμο και τη λειτουργία του περιπτέρου. Η εξαίρεση αυτή ισχύει μόνο για την πρώτη συμμετοχή της επιχείρησης στη συγκεκριμένη εμπορική έκθεση.
Άρθρο 6
Μεμονωμένες ενισχύσεις μεγάλου ύψους
Δεν απαλλάσσονται βάσει του παρόντος κανονισμού μεμονωμένες ενισχύσεις εφόσον ανέρχονται σε οποιοδήποτε από τα ακόλουθα κατώφλια:
α) το συνολικό επιλέξιμο κόστος του όλου σχεδίου ανέρχεται τουλάχιστον σε 25 εκατομμύρια ευρώ και:
i) σε περιοχές μη επιλέξιμες για τη χορήγηση περιφερειακών ενισχύσεων, η ακαθάριστη ένταση της ενίσχυσης ανέρχεται τουλάχιστον στο 50 % του ανωτάτου ορίου που καθορίζεται στο άρθρο 4 παράγραφος 2·
ii) σε περιοχές επιλέξιμες για τη χορήγηση περιφερειακών ενισχύσεων, η καθαρή ένταση της ενίσχυσης ανέρχεται τουλάχιστον στο 50 % του καθαρού ανώτατου ορίου ενίσχυσης που καθορίζεται στον χάρτη περιφερειακών ενισχύσεων για την οικεία περιοχή ή
β) το συνολικό ακαθάριστο ποσό ενίσχυσης ανέρχεται τουλάχιστον σε 15 εκατομμύρια ευρώ.
Άρθρο 7
Αναγκαιότητα της ενίσχυσης
Μία ενίσχυση απαλλάσσεται βάσει του παρόντος κανονισμού μόνο εφόσον, πριν από την έναρξη των εργασιών για την υλοποίηση του ενισχυόμενου σχεδίου:
- είτε ο δικαιούχος έχει υποβάλει στο οικείο κράτος μέλος αίτηση για τη χορήγηση ενίσχυσης
- είτε το εκάστοτε κράτος μέλος έχει θεσπίσει διατάξεις νόμου οι οποίες προβλέπουν έννομο δικαίωμα λήψης ενίσχυσης βάσει αντικειμενικών κριτηρίων και χωρίς περαιτέρω άσκηση διακριτικής ευχέρειας από το κράτος μέλος.
Άρθρο 8
Σώρευση
1. Τα ανώτατα όρια ενίσχυσης που καθορίζονται στα άρθρα 4, 5 και 6 ισχύουν ανεξάρτητα από το αν η υποστήριξη του σχεδίου χρηματοδοτείται εξ ολοκλήρου από κρατικούς πόρους ή εν μέρει από την Κοινότητα.
2. Οι απαλλασσόμενες βάσει του παρόντος κανονισμού ενισχύσεις δεν σωρεύονται με οποιαδήποτε άλλη κρατική ενίσχυση κατά την έννοια του άρθρου 87 παράγραφος 1 της συνθήκης ή με άλλη κοινοτική χρηματοδότηση, σχετικά με το ίδιο επιλέξιμο κόστος, εφόσον η σώρευση αυτή έχει ως αποτέλεσμα ένταση ενίσχυσης υπερβαίνουσα την καθοριζόμενη με τον παρόντα κανονισμό.
Άρθρο 9
Διαφάνεια και έλεγχος
1. Οσάκις εφαρμόζεται ένα καθεστώς ενισχύσεων ή χορηγείται μεμονωμένη ενίσχυση η οποία δεν εντάσσεται σε συγκεκριμένο καθεστώς, και το καθεστώς αυτό ή η ενίσχυση εξαιρείται βάσει του παρόντος κανονισμού, το οικείο κράτος μέλος διαβιβάζει στην Επιτροπή, εντός 20 εργάσιμων ημερών, συνοπτικές πληροφορίες σχετικά με το εν λόγω καθεστώς ενισχύσεων ή τη μεμονωμένη ενίσχυση, προκειμένου αυτές να δημοσιευθούν στην Επίσημη Εφημερίδα των Ευρωπαϊκών Κοινοτήτων. Για τον σκοπό αυτό χρησιμοποιείται το έντυπο που παρατίθεται στο παράρτημα ΙΙ.
2. Τα κράτη μέλη τηρούν αναλυτικά αρχεία σχετικά με τα καθεστώτα ενισχύσεων που απαλλάσσονται βάσει του παρόντος κανονισμού, σχετικά με τις μεμονωμένες ενισχύσεις που χορηγούνται κατ' εφαρμογή τέτοιων καθεστώτων και σχετικά με μεμονωμένες περιπτώσεις ενισχύσεων που απαλλάσσονται βάσει του παρόντος κανονισμού και δεν χορηγούνται δυνάμει κάποιου υφιστάμενου καθεστώτος ενισχύσεων. Τα αρχεία αυτά περιέχουν όλα τα πληροφοριακά στοιχεία που είναι απαραίτητα προκειμένου να εξακριβωθεί αν πληρούνται οι προϋποθέσεις για απαλλαγή σύμφωνα με τον παρόντα κανονισμό, περιλαμβανομένων πληροφοριακών στοιχείων για τον μικρομεσαίο χαρακτήρα της εκάστοτε επιχείρησης. Προκειμένου για τις μεμονωμένες ενισχύσεις, τα κράτη μέλη διατηρούν αρχεία επί μία δεκαετία από την ημερομηνία καταβολής της ενίσχυσης, για δε τα καθεστώτα ενισχύσεων, επί μία δεκαετία από την ημερομηνία καταβολής της τελευταίας μεμονωμένης ενίσχυσης κατ' εφαρμογή του οικείου καθεστώτος. Αν τους ζητηθεί γραπτώς, τα οικεία κράτη μέλη παρέχουν στην Επιτροπή, εντός 20 εργάσιμων ημερών ή εντός της τυχόν μακρύτερης προθεσμίας που καθορίζεται στην αίτηση, όλα τα πληροφοριακά στοιχεία που η Επιτροπή θεωρεί αναγκαία για την εξέταση της τήρησης των όρων του παρόντος κανονισμού.
3. Τα κράτη μέλη συντάσσουν έκθεση σχετικά με την εφαρμογή του παρόντος κανονισμού για κάθε πλήρες ή ελλιπές ημερολογιακό έτος κατά το οποίο εφαρμόζεται ο παρών κανονισμός χρησιμοποιώντας το έντυπο που παρατίθεται στο παράρτημα ΙΙΙ και σε ηλεκτρονική μορφή. Τα κράτη μέλη υποβάλλουν τις εκθέσεις αυτές στην Επιτροπή το αργότερο τρεις μήνες μετά την παρέλευση της χρονικής περιόδου την οποία καλύπτει η έκθεση.
Άρθρο 10
Έναρξη και διάρκεια ισχύος
1. Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 283/2001 της Επιτροπής
της 9ης Φεβρουαρίου 2001
για τροποποίηση του κανονισμού (ΕΚ) αριθ. 562/2000 περί λεπτομερειών εφαρμογής του κανονισμού (ΕΚ) αριθ. 1254/1999 του Συμβουλίου, όσον αφορά τα καθεστώτα αγοράς στη δημόσια παρέμβαση στον τομέα του βοείου κρέατος και τον κανονισμό (ΕΚ) αριθ. 2734/2000
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 1254/1999 του Συμβουλίου, της 17ης Μαΐου 1999, για την κοινή οργάνωση αγορών στον τομέα του βοείου κρέατος(1) και ιδίως το άρθρο 47 παράγραφος 8,
Εκτιμώντας τα ακόλουθα:
(1) Ο κανονισμός (ΕΚ) αριθ. 2334/2000 της Επιτροπής, της 14ης Δεκεμβρίου 2000, για τροποποίηση του κανονισμού (ΕΟΚ) αριθ. 1627/89 σχετικά με την αγορά βοείου κρέατος με διαγωνισμό και για παρέκκλιση ή τροποποίηση του κανονισμού (ΕΚ) αριθ. 562/2000 περί λεπτομερών κανόνων εφαρμογής του κανονισμού (ΕΚ) αριθ. 1254/1999 του Συμβουλίου, όσον αφορά τα καθεστώτα αγοράς στη δημόσια παρέμβαση στον τομέα του βοείου κρέατος(2), όπως τροποποιήθηκε από τον κανονισμό (ΕΚ) αριθ. 3/2001(3), θέσπισε ορισμένο αριθμό τροποποιήσεων ή παρεκκλίσεων του κανονισμού (ΕΚ) αριθ. 562/2000 της Επιτροπής(4), με σκοπό την αντιμετώπιση της έκτακτης κατάστασης που δημιουργήθηκε στην αγορά από τα πρόσφατα γεγονότα τα οποία συνδέονται με τη σπογγώδη εγκεφαλοπάθεια των βοοειδών (ΣΕΒ).
(2) Λαμβανομένης υπόψη αυτής της έκτακτης κατάστασης της αγοράς και για να βελτιωθεί η αποτελεσματικότητα των μέτρων παρέμβασης που προβλέπονται από τον κανονισμό (ΕΚ) αριθ. 2734/2000, πρέπει να προβλεφθεί παρέκκλιση από το άρθρο 4 παράγραφος 2 στοιχείο ζ) του κανονισμού (ΕΚ) αριθ. 562/2000 όσον αφορά το ανώτατο βάρος των σφαγίων, με το να μην καθοριστεί κανένα όριο βάρους για τους δύο διαγωνισμούς του Φεβρουαρίου και με το να αυξηθεί το βάρος μέχρι 430 kg για τους υπόλοιπους διαγωνισμούς που αντιστοιχούν στο πρώτο τρίμηνο του έτους 2001, αλλά με την αποδοχή της αγοράς βαρύτερων ζώων και τον παράλληλο περιορισμό της τιμής αγοράς τους στο μέγιστο επιτρεπόμενο βάρος.
(3) Κατά συνέπεια, πρέπει να τροποποιηθεί ο κανονισμός (ΕΚ) αριθ. 2734/2000.
(4) Λαμβανομένου υπόψη του ότι τα προϊόντα που αγοράζονται στην παρέμβαση μπορούν να πωλούνται και μετά την 1η Ιανουαρίου 2002, εφόσον θα εφαρμόζεται το σύστημα υποχρεωτικής σύμβασης που βασίζεται στην προέλευση και το οποίο θεσπίζεται από τον κανονισμό (ΕΚ) αριθ. 1760/2000 του Ευρωπαϊκού Κοινοβουλίου και του Συμβουλίου, της 17ης Ιουλίου 2000, για τη θέσπιση συστήματος αναγνώρισης και καταγραφής των βοοειδών και την επισήμανση του βοείου κρέατος και των προϊόντων με βάση το βόειο κρέας καθώς και για την κατάργηση του κανονισμού (ΕΚ) αριθ. 820/97(5), είναι σκόπιμο να συμπεριληφθεί, για τις συμβάσεις που συνάπτονται από τις 12 Φεβρουαρίου δηλαδή από τον πρώτο διαγωνισμό του Φεβρουαρίου, στις ενδείξεις της επισήμανσης, και για τα προϊόντα που προορίζονται για την παρέμβαση, η υποχρέωση να αναφέρεται ή η (οι) χώρα(-ες) γέννησης και πάχυνσης των σχετικών ζώων σύμφωνα με το άρθρο 13 παράγραφος 5 του κανονισμού (ΕΚ) αριθ. 1760/2000, ενδεχομένως, μαζί με τις ενδείξεις που προβλέπονται στην παράγραφο 2 του άρθρου 2 του κανονισμού (ΕΚ) αριθ. 1825/2000 της Επιτροπής(6), της 25ης Αυγούστου 2000, για τις λεπτομέρειες εφαρμογής του κανονισμού (ΕΚ) αριθ. 760/2000.
(5) Το παράρτημα III του κανονισμού (ΕΚ) αριθ. 562/2000 καθορίζει τις προδιαγραφές για τα σφάγια, ημιμόρια και τεταρτημόρια σφαγίων που δύνανται να αγοράζονται για τη δημόσια παρέμβαση· με σκοπό την προσαρμογή στην τρέχουσα εμπορική πρακτική, πρέπει να τροποποιηθεί η περιγραφή του ημιμορίου που αναφέρεται στο εν λόγω παράρτημα με την αποδοχή μιας ορισμένης ανοχής σε αυτήν την περιγραφή.
(6) Πρέπει να τροποποιηθεί ανάλογα ο κανονισμός (ΕΚ) αριθ. 562/2000.
(7) Λαμβανομένης υπόψη της εξέλιξης των γεγονότων, επιβάλλεται η άμεση θέση σε ισχύ του παρόντος κανονισμού.
(8) Τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής διαχείρισης του βοείου κρέατος,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Η παράγραφος 1 του άρθρου 6 του κανονισμού (ΕΚ) αριθ. 2734/2000 αντικαθίσταται από το ακόλουθο κείμενο:
"1. κατά παρέκκλιση του άρθρου 4 παράγραφος 2 στοιχείο ζ) του κανονισμού (ΕΚ) αριθ. 562/2000, το ανώτατο βάρος των σφαγίων που αναφέρεται στην προαναφερόμενη διάταξη είναι 430 kg. Εντούτοις:
- για τους δύο διαγωνισμούς του Φεβρουαρίου, δεν εφαρμόζεται κανένα όριο ανώτατου βάρους των σφαγίων,
- για τους υπόλοιπους διαγωνισμούς του πρώτου τριμήνου του 2001, σφάγια βάρους μεγαλύτερου από 430 kg μπορούν να αγοραστούν στην παρέμβαση αλλά, στην περίπτωση αυτή, η τιμή αγοράς καταβάλλεται μόνο μέχρις ορίου αυτού του ανώτατου βάρους."
Άρθρο 2
Ο κανονισμός (ΕΚ) αριθ. 562/2000 τροποποιείται ως εξής:
1. Στο άρθρο 4 παράγραφος 3, το στοιχείο δ) αντικαθίσταται από το ακόλουθο κείμενο:
"δ) φέρουν ετικέτα σύμφωνα με το σύστημα που προβλέπει ο κανονισμός (ΕΚ) αριθ. 1760/2000 του Ευρωπαϊκού Κοινοβουλίου και του Συμβουλίου(7), στην οποία συμπεριλαμβάνονται, για τις συμβάσεις που συνάπτονται από τις 12 Φεβρουαρίου του 2001, οι ενδείξεις που προβλέπονται στο άρθρο 13 παράγραφος 5 του εν λόγω κανονισμού."
2. Στο παράρτημα ΙΙΙ το στοιχείο β) της παραγράφου 2 αντικαθίσταται από το ακόλουθο κείμενο:
"β) ημιμόριο σφαγίου: τμήμα του σφαγίου που αναφέρεται στο στοιχείο α) το οποίο προκύπτει από τον τεμαχισμό του, σύμφωνα προς τη συμμετρική τομή η οποία διέρχεται διαμέσου κάθε αυχενικού, νωτιαίου και οσφυικού σπονδύλου και του ιερού οστού και διαμέσου του στέρνου και της ισχυοηβικής συμφύσεως. Κατά τη διάρκεια της μεταποίησης του σφαγίου, οι νωτιαίοι και οσφυικοί σπόνδυλοι δεν πρέπει να εξαρθρωθούν σε μεγάλο βαθμό· οι προσκολλημένοι μύες και οι τένοντες δεν πρέπει να έχουν θιγεί σε μεγάλο βαθμό από τη χρήση του πριονιού ή των μαχαιριών."
Άρθρο 3
Ο παρών κανονισμός αρχίζει να ισχύει την ημέρα της δημοσίευσής του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 749/2001 της Επιτροπής
της 18ης Απριλίου 2001
για την τροποποίηση του παραρτήματος II του κανονισμού (ΕΟΚ) αριθ. 2377/90 του Συμβουλίου για τη θέσπιση κοινοτικής διαδικασίας για τον καθορισμό των ανώτατων ορίων καταλοίπων κτηνιατρικών φαρμάκων στα τρόφιμα ζωϊκής προέλευσης
(Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2377/90 του Συμβουλίου, της 26ης Ιουνίου 1990, για τη θέσπιση κοινοτικής διαδικασίας για τον καθορισμό των ανώτατων ορίων καταλοίπων κτηνιατρικών φαρμάκων στα τρόφιμα ζωϊκής προέλευσης(1), όπως τροποποιήθηκε τελευταία από τον κανονισμό (ΕΚ) αριθ. 2908/2000 της Επιτροπής(2), και ιδίως τα άρθρα 7 και 8,
Εκτιμώντας τα ακόλουθα:
(1) Σύμφωνα με τον κανονισμό (ΕΟΚ) αριθ. 2377/90, πρέπει να θεσπιστούν προοδευτικά όρια καταλοίπων κτηνιατρικών φαρμάκων για όλες τις φαρμακολογικά δραστικές ουσίες που χρησιμοποιούνται στην Κοινότητα σε κτηνιατρικά φάρμακα προοριζόμενα να χορηγηθούν σε παραγωγικά ζώα.
(2) Ανώτατα όρια καταλοίπων πρέπει να θεσπιστούν μόνον αφού εξεταστούν, στο πλαίσιο της επιτροπής κτηνιατρικών φαρμάκων, όλα τα συναφή πληροφοριακά στοιχεία που αφορούν την ασφάλεια των καταλοίπων της σχετικής ουσίας για τον καταναλωτή τροφίμων ζωϊκής προέλευσης, καθώς και η επίδραση των καταλοίπων στη βιομηχανική μεταποίηση των τροφίμων.
(3) Κατά τη θέσπιση ανωτάτων ορίων για τα κατάλοιπα των κτηνιατρικών φαρμάκων στα τρόφιμα ζωϊκής προέλευσης, χρειάζεται να καθορισθούν τα ζωϊκά είδη στα οποία επιτρέπεται η παρουσία των καταλοίπων αυτών, οι ποσότητες που επιτρέπεται να ανευρίσκονται σε καθένα από τους ιστούς που λαμβάνονται από το ζώο στο οποίο χορηγήθηκε το φάρμακο (ιστός-στόχος) και η φύση του καταλοίπου εκείνου που είναι κατάλληλο για τον έλεγχο των καταλοίπων (κατάλοιπο ανιχνευτή).
(4) Για τον έλεγχο των καταλοίπων, όπως προβλέπει η κοινοτική νομοθεσία στον τομέα αυτό, πρέπει εν γένει να καθορίζονται ανώτατα όρια καταλοίπων για τους ιστούς στόχους του ήπατος ή των νεφρών. Ωστόσο, το ήπαρ και τα νεφρά αφαιρούνται συχνά από τα σφάγια που αποτελούν αντικείμενο διεθνών συναλλαγών και, ως εκ τούτου επιβάλλεται να καθορίζονται επίσης ανώτατα όρια για τους μυς ή τους λιπώδεις ιστούς.
(5) Όσον αφορά τα κτηνιατρικά φάρμακα που προορίζονται να χορηγηθούν σε πτηνά που βρίσκονται σε περίοδο ωοτοκίας, σε ζώα που βρίσκονται σε περίοδο γαλουχίας ή σε μέλισσες, πρέπει επίσης να καθοριστούν ανώτατα όρια για τα αυγά, το γάλα ή το μέλι.
(6) Οι ουσίες θειαμυλάλη και νατριούχος θειοπεντάλη πρέπει να προστεθούν στο παράρτημα II του κανονισμού (ΕΟΚ) αριθ. 2377/90.
(7) Πρέπει να προβλεθεί επαρκώς προθεσμία πριν από την έναρξη ισχύος του παρόντος κανονισμού, ώστε να μπορέσουν τα κράτη μέλη να πραγματοποιήσουν, υπό το πρίσμα των διατάξεων του παρόντος κανονισμού, τις αναγκαίες τροποποιήσεις στις άδειες κυκλοφορίας των εν λόγω φαρμακευτικών προϊόντων, που χορηγήθηκαν σύμφωνα με την οδηγία 81/851/ΕΟΚ του Συμβουλίου(3), όπως τροποποιήθηκε τελευταία από την οδηγία 2000/37/ΕΚ της Επιτροπής(4), ούτως ώστε να ληφθούν υπόψη οι διατάξεις του παρόντος κανονισμού.
(8) Τα μέτρα που προβλέπονται στον παρόντα κανονισμό είναι σύμφωνα με τη γνώμη της μόνιμης επιτροπής κτηνιατρικών φαρμάκων,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το παράρτημα II του κανονισμού (ΕΟΚ) αριθ. 2377/90 τροποποιείται σύμφωνα με το συνημμένο παράρτημα.
Άρθρο 2
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 939/2001 της Επιτροπής
της 14ης Μαΐου 2001
για τη θέσπιση των λεπτομερειών εφαρμογής του κανονισμού (ΕΚ) αριθ. 104/2000 του Συμβουλίου όσον αφορά τη χορήγηση κατ' αποκοπή ενίσχυσης για ορισμένα προϊόντα αλιείας
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 104/2000 του Συμβουλίου, της 17ης Δεκεμβρίου 1999, για την κοινή οργάνωση των αγορών των προϊόντων αλιείας και υδατοκαλλιέργειας(1), και ιδίως το άρθρο 24 παράγραφος 8,
Εκτιμώντας τα ακόλουθα:
(1) Το άρθρο 24 του κανονισμού (ΕΚ) αριθ. 104/2000, με τον οποίο καταργήθηκε ο κανονισμός (ΕΟΚ) αριθ. 3759/92 του Συμβουλίου(2) από την 1η Ιανουαρίου 2001, προβλέπει, υπό ορισμένους όρους, τη χορήγηση κατ' αποκοπή ενίσχυσης στις οργανώσεις παραγωγών που αποσύρουν από την αγορά προϊόντα που εμφαίνονται στο παράρτημα IV του εν λόγω κανονισμού.
(2) Για λόγους εναρμόνισης και απλούστευσης, οι διαδικασίες που απαιτούνται στο πλαίσιο της κατ' αποκοπή ενίσχυσης είναι παρόμοιες με τις διαδικασίες που προβλέπονται για τη χρηματική αντιστάθμιση και τις διαδικασίες για την ενίσχυση στη μεταφορά, όπως αυτές προκύπτουν απο τον κανονισμό (ΕΚ) αριθ. 2509/2000 της Επιτροπής, της 15ης Νοεμβρίου 2000, περί θεσπίσεως λεπτομερειών εφαρμογής τον κανονισμού (ΕΚ) αριθ. 104/2000 του Συμβουλίου όσον αφορά τη χορήγηση οικονομικής αποζημίωσης για αποσύρσεις ορισμένων αλιευτικών προϊόντων(3) και τον κανονισμό (ΕΚ) αριθ. 2814/2000 της Επιτροπής, της 21ης Δεκεμβρίου 2000, για τη θέσπιση λεπτομερών κανόνων εφαρμογής του κανονισμού (ΕΚ) αριθ. 104/2000 του Συμβουλίου όσον αφορά τη χορήγηση ενίσχυσης στη μεταφορά για ορισμένα αλιευτικά προϊόντα(4). Κατά συνέπεια, θα πρέπει να καθορισθούν σ' αυτή τη βάση οι όροι χορήγησης της κατ' αποκοπή ενίσχυσης και να καταργηθεί ο κανονισμός (ΕΚ) αριθ. 4176/88 της Επιτροπής, της 28ης Δεκεμβρίου 1988, για τη θέσπιση των λεπτομερειών εφαρμογής σχετικά με τη χορήγηση ενίσχυσης κατ' αποκοπή για ορισμένα αλιευτικά προϊόντα(5), όπως τροποποιήθηκε τελευταία από τον κανονισμό (ΕΚ) αριθ. 3516/93(6).
(3) Το άρθρο 6 παράγραφος 1 του κανονισμού (ΕΚ) αριθ. 2406/96 του Συμβουλίου, της 26ης Νοεμβρίου 1996, περί καθορισμού κοινών προδιαγραφών εμπορίας ορισμένων αλιευτικών προϊντων(7), όπως τροποποιήθηκε τελευταία από τον κανονισμό (ΕΚ) αριθ. 2578/2000(8), προβλέπει ότι τα προϊόντα που υπάγονται στην κατηγορία Β αποκλείονται του δικαιώματος λήψης χρηματικών ενισχύσεων σε περίπτωση παρέμβασης, οι οποίες προβλέπονται από την κοινή οργάνωση αγορών. Εφόσον μόνο τα προϊόντα της ποιότητας Extra, "Ε" και "Α" μπορούν να είναι επιλέξιμα για κατ' αποκοπή ενίσχυση που αναφέρεται στο άρθρο 24 του κανονισμού (ΕΚ) αριθ. 104/2000, οι επιλέξιμες ποσότητες πρέπει να υπολογίζονται αποκλειστικά και μόνο βάσει των κατηγοριών αυτών τον προϊόντος.
(4) Θα πρέπει να καθοριστούν οι όροι που πρέπει να τηρούνται από τις οργανώσεις παραγωγών στο πλαίσιο της κατ' αποκοπή ενίσχυσης.
(5) Η κατ' αποκοπή ενίσχυση μπορεί να καταβάλλεται μόνο κατά τη λήξη της αλιευτικής περιόδου· θα πρέπει, ωστόσο, να υπάρξει πρόβλεψη για τη δυνατότητα χορήγησης προκαταβολών κατόπιν σύστασης εγγύησης.
(6) Πρέπει να επιτραπεί στα κράτη μέλη να καθορίζουν την κατ' αποκοπή αξία η οποία χρησιμοποιείται για τον υπολογισμό της κατ' αποκοπή ενίσχυσης με ανάλυση ανάλογα με τον προορισμό των αποσυρόμενων προϊόντων, όπως αναφέρεται στον κανονισμό (ΕΟΚ) αριθ. 1501/83 της Επιτροπής, της 9ης Ιουνίου 1983, περί της διάθεσης ορισμένων προϊόντων της αλιείας για τα οποία έχουν ληφθεί μέτρα ρύθμισης της αγοράς(9), όπως τροποποιήθηκε από τον κανονισμό (ΕΟΚ) αριθ. 1106/90(10).
(7) Με σκοπό τη συμβολή στη διασφάλιση της ποιότητας των προϊόντων και της διάθεσής τους στην αγορά, πρέπει να ορισθούν οι ελάχιστοι όροι τους οποίους πρέπει να πληροί η μεταποίηση, καθώς και οι όροι αποθεματοποίησης και επαναδιάθεσης στην αγορά των προϊόντων που έχουν υποστεί μεταποίηση.
(8) Οι δικαιούχοι της ενίσχυσης πρέπει να τηρούν λογιστικά βιβλία αποθήκης, πωλήσεων, αποσύρσεων και μεταφορών που πραγματοποιούνται κάθε μήνα (σε χιλιόγραμμα) για την αύξηση της αποτελεσματικότητας των ελέγχων και πρέπει να κοινοποιούν τις σχετικές πληροφορίες στο κράτος μέλος. Για την ορθή διαχείριση του μηχανισμού, αρκεί η απαίτηση της τήρησης λογιστικών βιβλίων αποθήκης κατά τη διάρκεια των ελάχιστων περιόδων αποθεματοποίησης.
(9) Τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής διαχείρισης αλιευτικών προϊόντων,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
ΚΕΦΑΛΑΙΟ I
Γενικοί όροι
Άρθρο 1
Άρθρο 2
Η κατ' αποκοπή ενίσχυση καταβάλλεται στην ενδιαφερόμενη οργάνωση παραγωγών μετά τη διαπίστωση εκ μέρους της αρμόδιας αρχής του οικείου κράτους μέλους ότι οι ποσότητες για τις οποίες ζητείται η ενίσχυση δεν υπερβαίνουν το όριο που προσδιορίζεται στο άρθρο 24 παράγραφος 5 του κανονισμού (ΕΚ) αριθ. 104/2000.
ΚΕΦΑΛΑΙΟ II
Όροι για τη χορήγηση κατ' αποκοπή ενίσχυσης που αναφέρεται στο άρθρο 24 παράγραφος 2 του κανονισμού (ΕΚ) αριθ. 104/2000 (η οποία στο εξής αποκαλείται "κατ' αποκοπή αντιστάθμιση")
Άρθρο 3
Οι όροι που καθορίζονται στα άρθρα 1 έως 4 και στο άρθρο 7 του κανονισμού (ΕΚ) αριθ. 2509/2000 εφαρμόζονται κατ' αναλογία στη χορήγηση της κατ' αποκοπή αντιστάθμισης.
Άρθρο 4
Τα κράτη μέλη καθορίζουν την κατ' αποκοπή αξία που χρησιμοποιείται στον υπολογισμό της κατ' αποκοπή αντιστάθμισης, καθώς και της σχετικής προκαταβολής, η οποία αναλύεται ανάλογα με τον προορισμό των αποσυρόμενων προιόντων, όπως προβλέπεται στο άρθρο 1 στοιχεία β), γ) και δ) του κανονισμού (ΕΟΚ) αριθ. 1501/83.
Η κατ' αποκοπή αξία καθορίζεται κατά την έναρξη της αλιευτικής περιόδου στο ίδιο επίπεδο για όλες τις οργανώσεις παραγωγών που έχουν αναγνωρισθεί από το οικείο κράτος μέλος βάσει των μέσων εσόδων που πραγματοπόιήθηκαν για τους προορισμούς και έχουν διαπιστωθεί στα οικεία κράτη μέλη κατά τη διάρκεια των τελευταίων έξι μηνών πριν από τον καθορισμό της κατ' αποκοπή αξίας. Το επίπεδό της υφίσταται, ωστόσο, τροποποίηση εάν διαπιστώνονται σημαντικές και μακροχρόνιες διαφορές εσόδων στην αγορά τον οικείου κράτους μέλους.
ΚΕΦΑΛΑΙΟ III
Όροι για τη χορήγηση κατ' αποκοπή ενίσχυσης που αναφέρεται στο άρθρο 24 παράγραφος 2 του κανονισμού (ΕΚ) αριθ. 104/2000 (η οποία στο εξής αποκαλείται "κατ' αποκοπή πριμοδότηση")
Άρθρο 5
1. Το ποσό της κατ' αποκοπή πριμοδότησης καθορίζεται πριν από την έναρξη κάθε αλιευτικής περιόδου κατά τη διαδικασία που αναφέρεται στο άρθρο 38 παράγραφος 2 του κανονισμού (ΕΚ) αριθ. 104/2000. Το ποσό αυτό ορίζεται ανά μονάδα βάρους και αναφέρεται στο καθαρό βάρος κάθε προϊόντος που εμφαίνεται στο παράρτημα IV του κανονισμού (ΕΚ) αριθ. 104/2000.
2. Το ποσό της κατ' αποκοπή πριμοδότησης υπολογίζεται βάσει των πραγματικών τεχνικών εξόδων και των χρηματικών εξόδων που έχουν σχέση με τις εργασίες τις αναγκαίες για τη σταθεροποίηση και την αποθεματοποίηση των εν λόγω προϊόντων, οι οποίες διαπιστώθηκαν στην Κοινότητα κατά τη διάρκεια της προηγούμενης περιόδου.
3. Θεωρούνται τεχνικά έξοδα:
α) οι ενεργειακές δαπάνες·
β) οι δαπάνες εργατών για την αποθεματοποίηση και την έξοδο από την αποθεματοποίηση·
γ) το κόστος των υλικών για την άμεση συσκευασία·
δ) οι δαπάνες μεταποίησης (συστατικά)·
ε) τα έξοδα μεταφοράς από τον τόπο εκφόρτωσης έως τον τόπο μεταποίησης.
4. Για το έτος 2001, τα χρηματοοικονομικά έξοδα είναι ίσα με κατ' αποκοπή ποσό 10 ευρώ ανά τόνο. Στη συνέχεια, το κατ' αποκοπή ποσό θα προσαρμόζεται ετησίως με βάση το επιτόκιο που καθορίζεται κάθε έτος σύμφωνα με τις διατάξεις τον άρθρου 5 του κανονισμού (ΕΟΚ) αριθ. 1883/78 του Συμβουλίου(11).
5. Το επίπεδο της κατ' αποκοπή πριμοδότησης που καθορίστηκε για την σχετική αλιευτική περίοδο εφαρμόζεται στα προϊόντα των οποίων η αποθεματοποίηση άρχισε κατά τη διάρκεια της εν λόγω περιόδου χωρίς να λαμβάνεται υπόψη το πέρας της περιόδου αποθεματοποίησης.
Άρθρο 6
Οι διατάξεις τον άρθρου 3 παράγραφοι 1 και 2 και του άρθρου 4 του κανονισμού (ΕΚ) αριθ. 2814/2000 εφαρμόζονται κατ' αναλογία στη χορήγηση της κατ' αποκοπή ενίσχυσης.
Άρθρο 7
Η κατ' αποκοπή πριμοδότηση καταβάλλεται στην ενδιαφερόμενη οργάνωση παραγωγών μόνον κατόπιν διαπίστωσης εκ μέρους της αρμόδιας αρχής του οικείου κράτους μέλους ότι οι ποσότητες για τις οποίες ζητείται η ενίσχυση έχουν υποστεί είτε μεταποίηση και αποθεματοποίηση είτε διατήρηση και ότι κατόπιν διατέθηκαν στην αγορά, κατά τις διατάξεις του άρθρου 4 του κανονισμού (ΕΚ) αριθ. 2814/2000.
ΚΕΦΑΛΑΙΟ IV
Τελικές διατάξεις
Άρθρο 8
1. Η αίτηση καταβολής της κατ' αποκοπή ενίσχυσης κατατίθεται από την ενδιαφερόμενη οργάνωση παραγωγών εντός, προθεσμίας τεσσάρων μηνών μετά τη λήξη της σχετικής αλιευτικής περιόδου στις αρμόδιες αρχές του κράτους μέλους. Περιλαμβάνει, τουλάχιστον, τα στοιχεία που αναφέρονται στο παράρτημα.
2. Κάθε μήνα χορηγούνται, κατόπιν αιτήσεως, προκαταβολές στην οικεία οργάνωση παραγωγών για τις αποσυρθείσες ή μεταφερθείσες ποσότητες, υπό τον όρο ότι η εν λόγω οργάνωση προβαίνει στη σύσταση εγγύησης ίσης τουλάχιστον προς το 105 % του προκαταβαλλόμενου ποσού.
3. Το ποσό της προκαταβολής ή των προκαταβολών καθορίζεται με βάση την προσωρινή σχέση που υφίσταται μεταξύ των ποσοτήτων που αποσύρονται και εκείνων που τίθενται για πώληση κατά τη διάρκεια της σχετικής περιόδου. Ο υπολογισμός του ποσού υφίσταται προσαρμογή δύο μήνες μετά το σχετικό μήνα, με βάση τις εργασίες που πραγματοποιήθηκαν και οι οποίες προσδιορίζονται σύμφωνα με το υπόδειγμα που παρατίθεται στο παράρτημα.
4. Οι εθνικές αρχές καταβάλλουν την κατ' αποκοπή ενίσχυση το αργότερο οκτώ μήνες μετά τη λήξη της σχετικής περιόδου. Κάθε κράτος μέλος κοινοποιεί στα άλλα κράτη μέλη και στην Επιτροπή το όνομα και τη διεύθυνση της οργάνωσης που είναι αρμόδια για τη χορήγηση της κατ' αποκοπή ενίσχυσης.
Άρθρο 9
1. Τα κράτη μέλη θεσπίζουν καθεστώς ελέγχου που έχει ως στόχο την επαλήθευση της αντιστοιχίας μεταξύ των δεδομένων που εμφαίνονται στην αίτηση πληρωμής και των ποσοτήτων που διατέθηκαν για πώληση και αποσύρθηκαν όντως από την αγορά από την οικεία οργάνωση παραγωγών.
2. Οι οργανώσεις παραγωγών μεριμνούν ώστε οι δικαιούχοι της ενίσχυσης να τηρούν μητρώο αποθεμάτων προϊόντων για καθεμία από τις κατηγορίες που εισάγονται στην αποθήκη, σύμφωνα με το υπόδειγμα που παρατίθεται στο παράρτημα.
3. Η οργάνωση παραγωγών κοινοποιεί κάθε μήνα στο οικείο κράτος μέλος την ημερομηνία, το είδος και την ποσότητα προϊόντων που έχουν αποσυρθεί ή έχουν αποτελέσει το αντικείμενο μεταφοράς.
Άρθρο 10
Τα κράτη μέλη κοινοποιούν στην Επιτροπή, αμέσως μετά τη λήψη τους και οπωσδήποτε πριν από την 1η Ιουλίου 2001, τα μέτρα που έλαβαν κατ' εφαρμογή των διατάξεων του παρόντος κανονισμού. Πριν από την 1η Ιουλίου 2001, κοινοποιούν στην Επιτροπή τα ισχύοντα μέτρα στον τομέα που καλύπτεται από το άρθρο 9 παράγραφος 1.
Άρθρο 11
Ο κανονισμός (ΕΟΚ) αριθ. 4176/88 καταργείται.
Άρθρο 12
Κανονισμός (ΕΚ) αριθ. 999/2001 του Ευρωπαϊκού Κοινοβουλίου και του Συμβουλίου
της 22ας Μαΐου 2001
για τη θέσπιση κανόνων πρόληψης, καταπολέμησης και εξάλειψης ορισμένων μεταδοτικών σπογγωδών εγκεφαλοπαθειών
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 152 παράγραφος 4 σημείο β),
την πρόταση της Επιτροπής(1),
τη γνώμη της Οικονομικής και Κοινωνικής Επιτροπής(2),
Αφού ζήτησε τη γνώμη της Επιτροπής των Περιφερειών,
Αποφασίζοντας σύμφωνα με τη διαδικασία του άρθρου 251 της συνθήκης(3),
Εκτιμώντας τα ακόλουθα:
(1) Από πολλών ετών έχει διαπιστωθεί η εμφάνιση ορισμένων διακεκριμένων μεταδοτικών σπογγωδών εγκεφαλοπαθειών (ΜΣΕ) χωριστά στον άνθρωπο και τα ζώα. Η σπογγώδης εγκεφαλοπάθεια των βοοειδών (ΣΕΒ) αναγνωρίστηκε αρχικά στα βοοειδή το 1986, τα δε επόμενα έτη, σε άλλα είδη ζώων. Μια νέα μορφή της νόσου Creutzfeldt-Jakob (CJD) διαπιστώθηκε το 1996. Εξακολουθούν να σωρεύονται αποδείξεις όσον αφορά την ομοιότητα του παράγοντα της ΣΕΒ με τον παράγοντα που είναι υπεύθυνος για τη νέα μορφή της νόσου Creutzfeldt-Jakob.
(2) Από το 1990, η Κοινότητα θέσπισε ορισμένα μέτρα προστασίας της υγείας του ανθρώπου και των ζώων από τον κίνδυνο της ΣΕΒ. Τα μέτρα αυτά βασίζονται στις ρήτρες διασφάλισης των οδηγιών σχετικά με τα μέτρα υγειονομικού ελέγχου. Λόγω της επικινδυνότητας ορισμένων ΜΣΕ για την υγεία του ανθρώπου και των ζώων, θα πρέπει να θεσπιστούν ειδικοί κανόνες για την πρόληψη, την καταπολέμηση και την εξάλειψή τους.
(3) O παρών κανονισμός αφορά άμεσα τη δημόσια υγεία και σχετίζεται με τη λειτουργία της εσωτερικής αγοράς. Καλύπτει προϊόντα που περιλαμβάνονται στο παράρτημα Ι της συνθήκης, καθώς και προϊόντα εκτός του παραρτήματος αυτού. Επομένως, ως νομική βάση θα πρέπει να επιλεγεί το άρθρο 152 παράγραφος 4 σημείο β).
(4) Η Επιτροπή έχει λάβει επιστημονικές γνωμοδοτήσεις, ιδίως από την επιστημονική συντονιστική επιτροπή και από την επιστημονική επιτροπή κτηνιατρικών μέτρων που αφορούν τη δημόσια υγεία, σχετικά με διάφορες πλευρές των ΜΣΕ. Οι γνωμοδοτήσεις αυτές περιλαμβάνουν συμβουλές για μέτρα μείωσης του δυνητικού κινδύνου για ανθρώπους και ζώα που απορρέει από την έκθεση σε μολυσμένα ζωικά προϊόντα.
(5) Οι κανόνες αυτοί θα πρέπει να ισχύουν για την παραγωγή και τη διάθεση στην αγορά ζώντων ζώων και προϊόντων ζωικής προέλευσης. Ωστόσο, οι κανόνες αυτοί δεν χρειάζεται να εφαρμόζονται στα καλλυντικά, τα φάρμακα ή τα ιατροτεχνολογικά προϊόντα ούτε τα οικεία υλικά εκκίνησης ή ενδιάμεσα προϊόντα, για τα οποία ισχύουν άλλοι ειδικοί κανόνες σχετικά ιδίως με τη μη χρησιμοποίηση ειδικών υλικών κινδύνου. Δεν χρειάζεται επίσης να εφαρμόζονται στα προϊόντα ζωικής προέλευσης που δεν συνιστούν κίνδυνο για την υγεία του ανθρώπου ή των ζώων εφόσον δεν χρησιμοποιούνται σε τρόφιμα, ζωοτροφές ή λιπάσματα. Θα πρέπει, αντιθέτως, να εξασφαλιστεί ότι τα προϊόντα ζωικής προέλευσης που εξαιρούνται του παρόντος κανονισμού διατηρούνται χωριστά από εκείνα που καλύπτονται από αυτόν, εκτός εάν πληρούν τουλάχιστον τα ίδια υγειονομικά πρότυπα.
(6) Θα πρέπει να προβλεφθεί ότι η Επιτροπή θα μπορεί να λαμβάνει μέτρα διασφάλισης όταν ο κίνδυνος μιας ΜΣΕ δεν έχει αντιμετωπιστεί επαρκώς από την αρμόδια αρχή ενός κράτους μέλους ή μιας τρίτης χώρας.
(7) Θα πρέπει να θεσπιστεί μια διαδικασία επιδημιολογικού χαρακτηρισμού των κρατών μελών, των τρίτων χωρών ή περιοχών τους ("χώρες ή περιοχές") όσον αφορά την ΣΕΒ, με βάση την αξιολόγηση του κινδύνου εμφάνισης ("incident risk"), διάδοσης και έκθεσης του ανθρώπου, χρησιμοποιώντας τις διαθέσιμες πληροφορίες. Τα κράτη μέλη και οι τρίτες χώρες που επιλέγουν να μην ζητήσουν το χαρακτηρισμό τους πρέπει να ταξινομούνται από την Επιτροπή σε μια κατηγορία με βάση όλα τα στοιχεία που διαθέτει η Επιτροπή.
(8) Τα κράτη μέλη θα πρέπει να θεσπίσουν προγράμματα κατάρτισης των αρμόδιων για την πρόληψη και την καταπολέμηση των ΜΣΕ, καθώς και για τους κτηνιάτρους, τους γεωργούς και τους εργάτες που ασχολούνται με τη μεταφορά, την εμπορία και τη σφαγή εκτρεφόμενων ζώων.
(9) Τα κράτη μέλη θα πρέπει να εφαρμόζουν ετήσιο πρόγραμμα επιτήρησης της ΣΕΒ και της τρομώδους νόσου και να ενημερώνουν την Επιτροπή και τα άλλα κράτη μέλη για τα αποτελέσματα του προγράμματος και για την εμφάνιση οιουδήποτε κρούσματος άλλης ΜΣΕ.
(10) Ορισμένοι ιστοί μηρυκαστικών θα πρέπει να χαρακτηριστούν ειδικό υλικό κινδύνου με βάση την παθογένεση των ΜΣΕ και τον επιδημιολογικό χαρακτηρισμό της χώρας ή περιοχής καταγωγής ή διαμονής του συγκεκριμένου ζώου. Τα ειδικά υλικά κινδύνου θα πρέπει να αφαιρούνται και να καταστρέφονται κατά τρόπο αποκλείοντα οποιοδήποτε κίνδυνο για την υγεία του ανθρώπου ή των ζώων. Ειδικότερα, δεν θα πρέπει να διατίθενται στην αγορά για την παραγωγή τροφίμων, ζωοτροφών ή λιπασμάτων. Ωστόσο, θα πρέπει να προβλεφθεί η επίτευξη ισοδύναμου επιπέδου υγειονομικής προστασίας μέσω δοκιμής ανίχνευσης των ΜΣΕ σε μεμονωμένα ζώα, μόλις αυτή επικυρωθεί πλήρως. Οι τεχνικές σφαγής που μπορούν να προκαλέσουν την μόλυνση άλλων ιστών με εγκεφαλικό υλικό δεν θα πρέπει να επιτρέπονται σε άλλες χώρες ή περιοχές πλην εκείνων που παρουσιάζουν τον χαμηλότερο κίνδυνο για ΣΕΒ.
(11) Θα πρέπει να ληφθούν μέτρα για την πρόληψη της μετάδοσης των ΜΣΕ στον άνθρωπο ή τα ζώα, μέσω της απαγόρευσης της χορήγησης ορισμένων κατηγοριών ζωικών πρωτεϊνών σε ορισμένες κατηγορίες ζώων, και μέσω της απαγόρευσης της χρήσης στα τρόφιμα ορισμένων υλικών που προέρχονται από μηρυκαστικά. Οι απαγορεύσεις θα πρέπει να είναι ανάλογες προς τους κινδύνους.
(12) Κάθε υπόνοια ΜΣΕ σε ένα ζώο θα πρέπει να κοινοποιείται στην αρμόδια αρχή, η οποία πρέπει αμέσως να λαμβάνει όλα τα ενδεδειγμένα μέτρα, ιδίως δε να υποβάλλει το ύποπτο ζώο σε περιορισμούς μετακίνησης εν αναμονή των αποτελεσμάτων της εξέτασης ή να διατάσσει τη σφαγή του υπό επίσημη επιτήρηση. Εάν η αρμόδια αρχή δεν μπορεί να αποκλείσει την πιθανότητα ΜΣΕ, διενεργεί τις κατάλληλες έρευνες και διατηρεί το σφάγιο υπό επίσημη επίβλεψη μέχρι τη διάγνωση.
(13) Σε περίπτωση επίσημης επιβεβαίωσης της παρουσίας ΜΣΕ, η αρμόδια αρχή θα πρέπει να λαμβάνει όλα τα αναγκαία μέτρα, ιδίως διατάσσοντας την καταστροφή του σφαγίου, διενεργώντας έρευνα για να εντοπίσει όλα τα επικίνδυνα ζώα και επιβάλλοντας περιορισμούς μετακίνησης για τα επικίνδυνα ζώα και προϊόντα ζωικής προέλευσης. Οι ιδιοκτήτες θα πρέπει να αποζημιώνονται πλήρως, και το συντομότερο δυνατόν, για την απώλεια ζώων και προϊόντων ζωικής προέλευσης που καταστρέφονται δυνάμει του παρόντος κανονισμού.
(14) Τα κράτη μέλη θα πρέπει να καταρτίσουν σχέδια έκτακτης ανάγκης με τα εφαρμοστέα εθνικά μέτρα στην περίπτωση εμφάνισης μιας εστίας ΣΕΒ. Τα σχέδια αυτά θα πρέπει να εγκρίνονται από την Επιτροπή. Θα πρέπει να προβλεφθεί η επέκταση της διάταξης αυτής και στις άλλες ΜΣΕ εκτός της ΣΕΒ.
(15) Θα πρέπει να θεσπιστούν διατάξεις για την διάθεση στην αγορά ορισμένων ζώντων ζώων και προϊόντων ζωικής προέλευσης. Οι ισχύοντες κοινοτικοί κανόνες για την αναγνώριση και την καταγραφή των βοοειδών προβλέπουν ένα σύστημα εντοπισμού της προέλευσης των ζώων έως την μητέρα τους και την αγέλη καταγωγής σύμφωνα με τα διεθνή πρότυπα. Θα πρέπει να προβλεφθούν ισοδύναμες εγγυήσεις για βοοειδή εισαγόμενα από τρίτες χώρες. Τα ζώα και τα προϊόντα ζωικής προέλευσης που καλύπτονται από τους εν λόγω κανόνες και μετακινούνται στο πλαίσιο του ενδοκοινοτικού εμπορίου ή εισάγονται από τρίτες χώρες, θα πρέπει να συνοδεύονται από τα πιστοποιητικά που απαιτούν οι κοινοτικοί κανόνες, συμπληρούμενα, κατά περίπτωση, σύμφωνα με τον παρόντα κανονισμό.
(16) Θα πρέπει να απαγορευθεί η διάθεση στην αγορά ορισμένων προϊόντων ζωικής προέλευσης που προέρχονται από βοοειδή περιοχών υψηλού κινδύνου. Ωστόσο, η απαγόρευση αυτή δεν θα πρέπει να ισχύει για ορισμένα προϊόντα ζωικής προέλευσης που παράγονται υπό ελεγχόμενες συνθήκες από ζώα τα οποία μπορεί να αποδειχθεί ότι δεν συνιστούν υψηλό κίνδυνο μόλυνσης από ΜΣΕ.
(17) Για να εξασφαλιστεί η τήρηση των κανόνων πρόληψης, καταπολέμησης και εξάλειψης των ΜΣΕ, θα πρέπει να λαμβάνονται δείγματα για τη διενέργεια εργαστηριακών δοκιμών ανίχνευσης βάσει προκαθορισμένου πρωτοκόλλου το οποίο να επιτρέπει τη λήψη πλήρους επιδημιολογικής εικόνας της κατάστασης όσον αφορά τις ΜΣΕ. Για να εξασφαλιστούν ομοιόμορφες διαδικασίες και αποτελέσματα των δοκιμών ανίχνευσης, θα πρέπει να καθοριστούν εθνικά και κοινοτικά εργαστήρια αναφοράς, καθώς και αξιόπιστες επιστημονικές μέθοδοι, μεταξύ των οποίων ταχείες δοκιμές ειδικές για τις ΜΣΕ. Στο μέτρο του δυνατού, θα πρέπει να χρησιμοποιούνται ταχείες δοκιμές.
(18) Στα κράτη μέλη, θα πρέπει να διενεργούνται κοινοτικές επιθεωρήσεις για να εξασφαλίζεται η ομοιόμορφη εφαρμογή των απαιτήσεων που αφορούν την πρόληψη, την καταπολέμηση και την εξάλειψη των ΜΣΕ και να προβλεφθεί η εφαρμογή διαδικασιών ελέγχου. Για να εξασφαλιστεί ότι οι τρίτες χώρες παρέχουν, κατά την εισαγωγή στην Κοινότητα ζώντων ζώων και προϊόντων ζωικής προέλευσης, εγγυήσεις των ΜΣΕ ισοδύναμες προς τις ισχύουσες στην Κοινότητα, θα πρέπει να διενεργούνται κοινοτικές επιθεωρήσεις και έλεγχοι για να επαληθεύεται ότι οι εξάγουσες τρίτες χώρες τηρούν τις προϋποθέσεις εισαγωγής.
(19) Τα εμπορικά μέτρα για τις ΜΣΕ θα πρέπει να βασίζονται σε διεθνείς κανόνες, κατευθυντήριες γραμμές ή συστάσεις, εφόσον υπάρχουν ωστόσο, μπορούν να θεσπίζονται επιστημονικώς αιτιολογημένα μέτρα που δίδουν σε υψηλότερο επίπεδο υγειονομικής προστασίας, εάν τα μέτρα που βασίζονται στους σχετικούς διεθνείς κανόνες, κατευθυντήριες γραμμές ή συστάσεις δεν θα επετύγχαναν το ενδεδειγμένο επίπεδο υγειονομικής προστασίας.
(20) Ο παρών κανονισμός θα πρέπει να επανεξεταστεί ανάλογα με τις διαθέσιμες νέες επιστημονικές πληροφορίες.
(21) Θα πρέπει να προβλεφθούν στο πλαίσιο του παρόντος κανονισμού τα αναγκαία μεταβατικά μέτρα, μεταξύ άλλων, για τη ρύθμιση της χρησιμοποίησης ειδικών υλικών κινδύνου.
(22) Τα απαιτούμενα μέτρα για την εφαρμογή του παρόντος κανονισμού θεσπίζονται σύμφωνα με την απόφαση 1999/468/ΕΚ του Συμβουλίου, της 28ης Ιουνίου 1999, για τον καθορισμό των όρων άσκησης των εκτελεστικών αρμοδιοτήτων που ανατίθενται στην Επιτροπή(4).
(23) Για την εφαρμογή του παρόντος κανονισμού θα πρέπει να καθοριστούν διαδικασίες στενής και αποτελεσματικής συνεργασίας μεταξύ Επιτροπής και κρατών μελών στο πλαίσιο της μόνιμης κτηνιατρικής επιτροπής, της μόνιμης επιτροπής ζωοτροφών και της μόνιμης επιτροπής τροφίμων.
(24) Επειδή οι διατάξεις εφαρμογής του παρόντος κανονισμού είναι γενικά μέτρα κατά την έννοια του άρθρου 2 της απόφασης 1999/468/ΕΚ θα πρέπει να θεσπίζονται με τη διαδικασία κανονιστικής επιτροπής που προβλέπεται στο άρθρο 5 της εν λόγω απόφασης,
ΕΞΕΔΩΣΑΝ ΤΟΝ ΠΑΡΟΝΤΑ ΚΑΝΟΝΙΣΜΟ:
ΚΕΦΑΛΑΙΟ Ι
ΓΕΝΙΚΕΣ ΔΙΑΤΑΞΕΙΣ
Άρθρο 1
Πεδίο εφαρμογής
1. Ο παρών κανονισμός θεσπίζει τους κανόνες για την πρόληψη, την καταπολέμηση και την εξάλειψη ορισμένων μεταδοτικών σπογγωδών εγκεφαλοπαθειών (ΜΣΕ) στα ζώα και εφαρμόζεται στην παραγωγή και διάθεση στην αγορά ζώντων ζώων και προϊόντων ζωικής προέλευσης και, σε ορισμένες συγκεκριμένες περιπτώσεις, στις εξαγωγές τους.
2. Ο παρών κανονισμός δεν εφαρμόζεται:
α) στα καλλυντικά, φαρμακευτικά ή ιατροτεχνολογικά προϊόντα, στα υλικά εκκίνησης ή τα ενδιάμεσα προϊόντα τους,
β) στα προϊόντα, στα υλικά εκκίνησης ή τα ενδιάμεσα προϊόντα τους, τα οποία δεν προορίζονται για χρήση σε τρόφιμα, ζωοτροφές ή λιπάσματα,
γ) στα προϊόντα ζωικής προέλευσης που προορίζονται για έκθεση, διδασκαλία, επιστημονική έρευνα, ειδικές μελέτες ή αναλύσεις, εφόσον αυτά τα προϊόντα δεν καταναλώνονται ούτε χρησιμοποιούνται από τον άνθρωπο ή από ζώα, εκτός εκείνων που σταβλίζονται για τα οικεία ερευνητικά σχέδια,
δ) στα ζώντα ζώα που χρησιμοποιούνται ή προορίζονται για έρευνα.
Άρθρο 2
Διαχωρισμός ζώντων ζώων και προϊόντων ζωικής προέλευσης
Για να αποφευχθεί η αλληλομόλυνση ή η υποκατάσταση ζώντων ζώων ή προϊόντων ζωικής προέλευσης που αναφέρονται στο άρθρο 1 παράγραφος 1 από τα προϊόντα που αναφέρονται στο άρθρο 1 παράγραφος 2 στοιχεία α), β) και γ) ή από ζώντα ζώα αναφερόμενα στο άρθρο 1 παράγραφος 2 στοιχείο δ), πρέπει να διαχωρίζονται μονίμως, εκτός εάν τα ζώντα ζώα ή τα προϊόντα ζωικής προέλευσης παράγονται υπό τις ίδιες τουλάχιστον συνθήκες υγειονομικής προστασίας όσον αφορά τις ΜΣΕ.
Οι κανόνες εφαρμογής του παρόντος άρθρου θεσπίζονται με τη διαδικασία του άρθρου 24 παράγραφος 2.
Άρθρο 3
Ορισμοί
1. Για τους σκοπούς του παρόντος κανονισμού ισχύουν οι εξής ορισμοί:
α) "ΜΣΕ": όλες οι μεταδοτικές σπογγώδεις εγκεφαλοπάθειες πλην εκείνων που προσβάλλουν τον άνθρωπο,
β) διάθεση στην αγορά: κάθε πράξη παροχής, σε τρίτον εντός της Κοινότητας, ζώντων ζώων, ή προϊόντων ζωικής προέλευσης υπαγομένων στον παρόντα κανονισμό, προς πώληση ή οποιαδήποτε άλλη μορφή μεταβίβασης σε τρίτον έναντι πληρωμής ή δωρεάν, καθώς και κάθε πράξη αποθήκευσης ενόψει μελλοντικής μεταβίβασης σε τέτοιον τρίτο,
γ) προϊόντα ζωικής προέλευσης: τα προϊόντα που προέρχονται ή περιέχουν προϊόντα προερχόμενα από τα ζώα που καλύπτονται από τις οδηγίες 89/662/EΟΚ(5) ή 90/425/EΟΚ(6),
δ) υλικά εκκίνησης: οι πρώτες ύλες ή οποιοδήποτε άλλο προϊόν ζωικής προέλευσης από το οποίο, ή μέσω του οποίου, παράγονται τα προϊόντα που αναφέρονται στο άρθρο 1 παράγραφος 2, στοιχεία α) και β),
ε) αρμόδια αρχή: η κεντρική αρχή κράτους μέλους, η οποία είναι αρμόδια να εξασφαλίσει τη συμμόρφωση προς τις απαιτήσεις του παρόντος κανονισμού, ή κάθε άλλη κτηνιατρική αρχή στην οποία η εν λόγω κεντρική αρχή έχει αναθέσει την αρμοδιότητα αυτή, ιδίως για τον έλεγχο των ζωοτροφών ο ορισμός αυτός καλύπτει, ενδεχομένως, την αντίστοιχη αρχή μιας τρίτης χώρας,
στ) κατηγορίες: οι κατηγορίες ταξινόμησης που αναφέρονται στο παράρτημα ΙΙ κεφάλαιο Γ,
ζ) ειδικά υλικά κινδύνου: οι ιστοί που ορίζονται στο παράρτημα V στον ορισμό αυτόν, δεν περιλαμβάνονται τα προϊόντα που τα περιέχουν ή παράγονται από τους ιστούς αυτούς, εκτός εάν αναφέρεται διαφορετικά,
η) ζώο για το οποίο υπάρχουν υπόνοιες μόλυνσης από ΜΣΕ: κάθε ζώο, ζωντανό, σφαγμένο ή νεκρό που παρουσιάζει ή έχει παρουσιάσει νευρολογικές διαταραχές ή διαταραχές της συμπεριφοράς ή προοδευτική υποβάθμιση της γενικής κατάστασης που συνδέεται με προσβολή του κεντρικού νευρικού συστήματος, για το οποίο οι πληροφορίες που συλλέγονται βάσει κλινικής εξέτασης, ανταπόκρισης σε μια θεραπευτική αγωγή, νεκροψίας ή εργαστηριακής εξέτασης πριν ή μετά το θάνατο δεν επιτρέπουν άλλη διάγνωση. Ως ζώο για το οποίο υπάρχουν υπόνοιες μόλυνσης από τη σπογγώδη εγκεφαλοπάθεια των βοοειδών (ΣΕΒ) θεωρείται και κάθε βοοειδές το οποίο έδωσε θετικό αποτέλεσμα σε ταχεία δοκιμή ειδική για την ΣΕΒ,
θ) εκμετάλλευση: κάθε εγκατάσταση στην οποία σταβλίζονται, κατέχονται, εκτρέφονται, διακινούνται ή εκτίθενται στο κοινό ζώα τα οποία υπάγονται στον παρόντα κανονισμό,
ι) δειγματοληψία: η λήψη δειγμάτων, που εξασφαλίζουν τη στατιστικώς ορθή αντιπροσωπευτικότητα, από ζώα ή από το περιβάλλον τους, ή από προϊόντα ζωικής προέλευσης με σκοπό τη διάγνωση νόσου, τον καθορισμό γενεαλογικών σχέσεων, την επιτήρηση της υγείας, ή τον έλεγχο της απουσίας μικροβιολογικών παραγόντων ή ορισμένων υλικών σε προϊόντα ζωικής προέλευσης,
ια) λιπάσματα: ουσίες περιέχουσες προϊόντα ζωικής προέλευσης, οι οποίες χρησιμοποιούνται στη γη για να βοηθηθεί η ανάπτυξη της βλάστησης είναι δυνατό να περιέχουν κατάλοιπα χωνέματος από παραγωγή βιομεθανίου ή λιπασματοποίηση,
ιβ) ταχείες δοκιμές: οι διαδικασίες ανάλυσης που αναφέρονται στο παράρτημα Χ κεφάλαιο Γ σημείο 4, των οποίων τα αποτελέσματα γίνονται γνωστά εντός 24 ωρών,
ιγ) εναλλακτικές δοκιμές: οι δοκιμές κατ' άρθρο 8 παράγραφο 2 οι οποίες χρησιμοποιούνται αντί της απόσυρσης των ειδικών υλικών κινδύνου.
2. Εφαρμόζονται και οι ειδικοί ορισμοί που προβλέπονται στο παράρτημα Ι.
3. Όταν οι όροι του παρόντος κανονισμού δεν ορίζονται στην παράγραφο 1 ή στο παράρτημα Ι ισχύουν οι σχετικοί ορισμοί του κανονισμού (ΕΚ) αριθ. 1760/2000(7) και οι ορισμοί που περιλαμβάνονται στις οδηγίες 64/432/ΕΟΚ(8), 89/662/EΟΚ, 90/425/EΟΚ και 91/68/ΕΟΚ(9) ή που ισχύουν δυνάμει αυτών, στο μέτρο που το παρόν κείμενο παραπέμπει σε αυτούς.
Άρθρο 4
Μέτρα διασφάλισης
1. Όσον αφορά την εφαρμογή των μέτρων διασφάλισης, ισχύουν οι αρχές και οι διατάξεις του άρθρου 9 της οδηγίας 89/662/ΕΟΚ, του άρθρου 10 της οδηγίας 90/425/ΕΟΚ, του άρθρου 18 της οδηγίας 91/496/ΕΟΚ(10), καθώς και του άρθρου 22 της οδηγίας 97/78/ΕΚ(11).
2. Τα μέτρα διασφάλισης θεσπίζονται με τη διαδικασία του άρθρου 24 παράγραφος 2 και κοινοποιούνται, μαζί με την αιτιολογία τους στο Ευρωπαϊκό Κοινοβούλιο.
ΚΕΦΑΛΑΙΟ ΙΙ
ΚΑΘΟΡΙΣΜΟΣ ΤΗΣ ΚΑΤΑΣΤΑΣΗΣ ΟΣΟΝ ΑΦΟΡΑ ΤΗ ΣΕΒ
Άρθρο 5
Ταξινόμηση
1. Ο χαρακτηρισμός κράτους μέλους, τρίτης χώρας ή περιοχής τους (στο εξής "χώρες ή περιοχές") ως προς τη ΣΕΒ μπορεί να καθορίζεται μόνον βάσει των κριτηρίων του παραρτήματος ΙΙ, κεφάλαιο Α και των αποτελεσμάτων μιας ανάλυσης κινδύνου με την οποία εντοπίζονται όλοι οι δυνητικοί παράγοντες της εμφάνισης της ΣΕΒ, όπως ορίζονται στο παράρτημα ΙΙ, κεφάλαιο Β καθώς και η χρονική τους εξέλιξη.
Τα κράτη μέλη, και οι τρίτες χώρες που επιθυμούν να διατηρηθούν στους καταλόγους τρίτων χωρών που είναι εγκεκριμένες για την εξαγωγή των ζώντων ζώων ή των προϊόντων που καλύπτονται από τον παρόντα κανονισμό προς την Κοινότητα, υποβάλλουν στην Επιτροπή αίτηση χαρακτηρισμού τους όσον αφορά τη ΣΕΒ, συνοδευόμενη από σχετικές πληροφορίες που αφορούν τα κριτήρια του παραρτήματος ΙΙ, κεφάλαιο Α, καθώς και τους δυνητικούς παράγοντες κινδύνου του παραρτήματος ΙΙ, κεφάλαιο Β και την εξέλιξή τους διαχρονικώς.
2. Η απόφαση για κάθε αίτηση ταξινόμησης του κράτους μέλους ή της τρίτης χώρας ή της περιοχής του κράτους μέλους ή της τρίτης χώρας που υπέβαλε την αίτηση, σε μια από τις κατηγορίες του παραρτήματος ΙΙ, κεφάλαιο Γ, λαμβάνεται βάσει των κριτηρίων και των δυνητικών παραγόντων κινδύνου που αναφέρονται στην παράγραφο 1 με τη διαδικασία του άρθρου 24 παράγραφος 2.
Η εν λόγω απόφαση εκδίδεται εντός έξι μηνών από την υποβολή της αίτησης και των σχετικών πληροφοριών που αναφέρονται στην παράγραφο 1 δεύτερο εδάφιο. Εάν κρίνει ότι τα αποδεικτικά στοιχεία δεν περιλαμβάνουν τις πληροφορίες που ορίζονται στο παράρτημα ΙΙ, κεφάλαια Α και Β, η επιτροπή ζητά πρόσθετες πληροφορίες εντός προθεσμίας που θα καθοριστεί. Στην περίπτωση αυτή, η τελική απόφαση λαμβάνεται εντός έξι μηνών από την υποβολή των πλήρων πληροφοριακών στοιχείων.
Αφού το Διεθνές Γραφείο Επιζωοτιών (ΔΓΕ) καθορίσει διαδικασία ταξινόμησης των χωρών σε κατηγορίες και κατατάξει την αιτούσα χώρα σε μία κατηγορία, μπορεί να αποφασίζεται η επανεξέταση της κοινοτικής ταξινόμησης της συγκεκριμένης τρίτης χώρας σύμφωνα με το πρώτο εδάφιο της παρούσας παραγράφου, εάν συντρέχει λόγος, σύμφωνα με τη διαδικασία του άρθρου 24 παράγραφος 2.
3. Εάν η Επιτροπή διαπιστώσει ότι οι πληροφορίες που διαβιβάζει ένα κράτος μέλος ή μια τρίτη χώρα σύμφωνα με τις διατάξεις του παραρτήματος ΙΙ, κεφάλαια Α και Β είναι ανεπαρκείς ή ασαφείς, μπορεί να προβεί, με τη διαδικασία του άρθρου 24 παράγραφος 2, στο χαρακτηρισμό του κράτους μέλους ή της τρίτης χώρας ως προς τη ΣΕΒ βάσει πλήρους ανάλυσης του κινδύνου.
Η ανάλυση συμπεριλαμβάνει τεκμηριωμένη στατιστική έρευνα της επιδημιολογικής κατάστασης ως προς τη ΣΕΒ στο κράτος μέλος ή την τρίτη χώρα με τη χρήση ταχείας δοκιμής, στο πλαίσιο διαδικασίας ανίχνευσης. Η Επιτροπή συνεκτιμά τα κριτήρια ταξινόμησης που εφαρμόζει το ΔΓΕ.
Οι ταχείες δοκιμές εγκρίνονται προς το σκοπό αυτόν με τη διαδικασία του άρθρου 24 παράγραφος 2 και εγγράφονται στον κατάλογο του παραρτήματος Χ, κεφάλαιο Γ σημείο 4.
Η διαδικασία ανίχνευσης μπορεί επίσης να χρησιμοποιείται από τα κράτη μέλη ή τις τρίτες χώρες που επιθυμούν να εγκριθεί από την Επιτροπή -με τη διαδικασία του άρθρου 24 παράγραφος 2- η ταξινόμηση στην οποία έχουν προβεί βάσει αυτής της ανίχνευσης.
Οι δαπάνες της διαδικασίας βαρύνουν το ενδιαφερόμενο κράτος μέλος ή τρίτη χώρα.
4. Τα κράτη μέλη ή οι τρίτες χώρες που δεν έχουν υποβάλει αίτηση σύμφωνα με την παράγραφο 1 εντός έξι μηνών από την 1η Ιουλίου 2001 θεωρούνται, όσον αφορά την αποστολή ζώντων ζώων και προϊόντων ζωικής προέλευσης από την επικράτειά τους, ως χώρες της κατηγορίας 5, κατά το παράρτημα ΙΙ κεφάλαιο Γ, μέχρις ότου υποβάλουν την αίτηση αυτή.
5. Τα κράτη μέλη κοινοποιούν στην Επιτροπή, το συντομότερο δυνατόν, κάθε επιδημιολογική ή άλλη πληροφορία που ενδέχεται να οδηγήσει σε μεταβολή κατάστασης όσον αφορά τη ΣΕΒ, ιδίως δε τα αποτελέσματα των προγραμμάτων επιτήρησης κατ' άρθρο 6.
6. Η διατήρηση μιας τρίτης χώρας σε έναν από τους καταλόγους που προβλέπονται από την κοινοτική νομοθεσία για να μπορεί να εξάγει προς την Κοινότητα ζώντα ζώα και προϊόντα ζωικής προέλευσης, για τα οποία ο παρών κανονισμός προβλέπει ειδικούς κανόνες, αποφασίζεται με τη διαδικασία του άρθρου 24 παράγραφος 2 και εξαρτάται -ανάλογα με τις διαθέσιμες πληροφορίες ή σε περίπτωση τεκμαιρόμενης παρουσίας ΜΣΕ- από την παροχή των πληροφοριών που προβλέπονται στην παράγραφο 1. Σε περίπτωση άρνησης παροχής των πληροφοριών αυτών εντός τριμήνου από το αίτημα της Επιτροπής, εφαρμόζονται οι διατάξεις της παραγράφου 4 του παρόντος άρθρου εφόσον οι πληροφορίες αυτές δεν έχουν ακόμη υποβληθεί και δεν έχουν αξιολογηθεί σύμφωνα με την παράγραφο 2 ή 3.
Η επιλεξιμότητα των τρίτων χωρών για εξαγωγές, προς την Κοινότητα, ζώντων ζώων ή προϊόντων ζωικής προέλευσης για τα οποία ο παρών κανονισμός προβλέπει ειδικούς κανόνες, υπό τους όρους που βασίζονται στην κατηγορία που τους απονέμεται από την Επιτροπή, εξαρτάται από τη δέσμευσή τους να κοινοποιήσουν γραπτώς στην Επιτροπή, το συντομότερο δυνατόν, κάθε επιδημιολογικό ή άλλο αποδεικτικό στοιχείο δυνάμενο να οδηγήσει σε μεταβολή κατάστασης όσον αφορά τη ΣΕΒ.
7. Με τη διαδικασία του άρθρου 24 παράγραφος 2, είναι δυνατόν να αποφασισθεί η αλλαγή της ταξινόμησης κράτους μέλους, τρίτης χώρας ή περιοχής τους όσον αφορά τη ΣΕΒ, ανάλογα με τα αποτελέσματα των ελέγχων που προβλέπονται στο άρθρο 21.
8. Οι αποφάσεις που αναφέρονται στις παραγράφους 2, 3, 4, 6, και 7 βασίζονται σε αξιολόγηση του κινδύνου, λαμβάνοντας υπόψη τα κριτήρια που συνιστώνται στο παράρτημα ΙΙ κεφάλαια Α και Β.
ΚΕΦΑΛΑΙΟ ΙΙΙ
ΠΡΟΛΗΨΗ ΤΩΝ ΜΣΕ
Άρθρο 6
Σύστημα επιτήρησης
1. Κάθε κράτος μέλος θεσπίζει ετήσιο πρόγραμμα επιτήρησης της ΣΕΒ και της τρομώδους νόσου, σύμφωνα με το παράρτημα ΙΙΙ, κεφάλαιο Α. Μια διαδικασία ανίχνευσης χρησιμοποιούσα τις ταχείες δοκιμές αποτελεί αναπόσπαστο τμήμα του προγράμματος αυτού.
Οι ταχείες δοκιμές εγκρίνονται προς τούτο με τη διαδικασία του άρθρου 24 παράγραφος 2 και εγγράφονται στον κατάλογο του παραρτήματος Χ κεφάλαιο Γ, σημείο 4.
2. Τα κράτη μέλη ενημερώνουν την Επιτροπή και τα λοιπά κράτη μέλη, στο πλαίσιο της μόνιμης κτηνιατρικής επιτροπής, για την εμφάνιση κρούσματος ΜΣΕ, πλην ΣΕΒ.
3. Όλες οι επίσημες έρευνες και οι εργαστηριακές εξετάσεις καταχωρούνται σύμφωνα με το παράρτημα ΙΙΙ, κεφάλαιο Β.
4. Τα κράτη μέλη υποβάλλουν στην Επιτροπή ετήσια έκθεση η περιλαμβάνουσα τουλάχιστον τις πληροφορίες που αναφέρονται στο παράρτημα ΙΙΙ κεφάλαιο Β μέρος Ι. Η έκθεση για κάθε ημερολογιακό έτος υποβάλλεται το αργότερο στις 31 Μαρτίου του επομένου έτους. Εντός τριμήνου από την παραλαβή των εκθέσεων, η Επιτροπή υποβάλλει στη μόνιμη κτηνιατρική επιτροπή σύνοψη των εκθέσεων για κάθε περίοδο, στην οποία περιλαμβάνονται τουλάχιστον οι πληροφορίες που αναφέρονται στο παράρτημα ΙΙΙ κεφάλαιο Β μέρος ΙΙ.
Άρθρο 7
Απαγορεύσεις για τη διατροφή των ζώων
1. Στη διατροφή των μηρυκαστικών, απαγορεύεται να χρησιμοποιούνται μεταποιημένες πρωτεΐνες που προέρχονται από θηλαστικά.
2. Επίσης, η απαγόρευση κατά την παράγραφο 1 επεκτείνεται και στα ζώα και τα προϊόντα ζωικής προέλευσης σύμφωνα με το παράρτημα IV σημείο 1.
3. Οι παράγραφοι 1 και 2 εφαρμόζονται με την επιφύλαξη του σημείου 2 του παραρτήματος IV.
4. Τα κράτη μέλη ή οι περιοχές τους που ταξινομούνται στην κατηγορία 5 απαγορεύεται να εξάγουν ή να αποθηκεύουν ζωοτροφές που προορίζονται για εκτρεφόμενα ζώα και περιέχουν πρωτεΐνες προερχόμενες από θηλαστικά ή ζωοτροφές για θηλαστικά, εκτός από τις ζωοτροφές για σκύλους και γάτες, που περιέχουν επεξεργασμένες πρωτεΐνες προερχόμενες από θηλαστικά.
Οι τρίτες χώρες ή οι περιοχές τους που ταξινομούνται στην κατηγορία 5 απαγορεύεται να εξάγουν προς την Κοινότητα ζωοτροφές για εκτρεφόμενα ζώα που περιέχουν πρωτεΐνες προερχόμενες από θηλαστικά ή ζωοτροφές για θηλαστικά, εκτός από τις ζωοτροφές για σκύλους και γάτες, που περιέχουν επεξεργασμένες ζωικές πρωτεΐνες προερχόμενες από θηλαστικά.
5. Οι λεπτομέρειες εφαρμογής του παρόντος άρθρου, ιδίως δε οι κανόνες για την πρόληψη της αλληλομόλυνσης και για τις μεθόδους δειγματοληψίας, και ανάλυσης των δειγμάτων για τον έλεγχο της τήρησης του παρόντος άρθρου, θεσπίζονται με τη διαδικασία του άρθρου 24 παράγραφος 2.
Άρθρο 8
Ειδικά υλικά κινδύνου
1. Τα ειδικά υλικά κινδύνου αφαιρούνται και καταστρέφονται σύμφωνα με το παράρτημα V σημεία 2, 3, 4 και 8.
Τα υλικά αυτά ή τα υλικά μεταποίησής τους μπορούν να διατίθενται στην αγορά μόνον, ή, ενδεχομένως, να εξάγονται μόνον για τελική καταστροφή σύμφωνα με το παράρτημα V σημεία 3 και 4 ή, κατά περίπτωση, το σημείο 7 στοιχείο γ) ή το σημείο 8. Η εισαγωγή τους στην Κοινότητα απαγορεύεται. Στη διαμετακόμισή τους μέσω του εδάφους της Κοινότητας τηρούνται οι απαιτήσεις του άρθρου 3 της οδηγίας 91/496/ΕΟΚ.
2. Η παράγραφος 1 δεν εφαρμόζεται στους ζωικούς ιστούς που έχουν υποβληθεί σε εναλλακτική δοκιμή εγκεκριμένη προς τούτο με τη διαδικασία του άρθρου 24 παράγραφος 2 και εγγεγραμμένη στον κατάλογο του παραρτήματος Χ κεφάλαιο Γ σημείο 5 η οποία διενεργείται υπό τις προϋποθέσεις του παραρτήματος V σημείο 5 και της οποίας τα αποτελέσματα είναι αρνητικά.
Τα κράτη μέλη που επιτρέπουν την εναλλακτική αυτή δοκιμή ενημερώνουν σχετικά τα λοιπά κράτη μέλη και την Επιτροπή.
3. Στα κράτη μέλη ή τις περιοχές κρατών μελών που ταξινομούνται στις κατηγορίες 2, 3, 4 και 5, κατά το παράρτημα ΙΙ κεφάλαιο Γ, ο τεμαχισμός του κεντρικού νευρικού ιστού μετά από αναισθητοποίηση δια της εισαγωγής επιμήκους ραβδοειδούς οργάνου στην κρανιακή κοιλότητα, δεν πρέπει να εφαρμόζεται στα βοοειδή και τα αιγοπρόβατα των οποίων το κρέας προορίζεται για κατανάλωση από τον άνθρωπο ή τα ζώα.
4. Τα στοιχεία ηλικίας, που αναφέρονται στο παράρτημα V αναπροσαρμόζονται τακτικά. Η αναπροσαρμογή βασίζεται στα πλέον πρόσφατα αποδεδειγμένα επιστημονικά ευρήματα σχετικά με τη στατιστική πιθανότητα εκδήλωσης μιας ΜΣΕ στις συγκεκριμένες ηλικιακές ομάδες του κοινοτικού ζωικού κεφαλαίου βοοειδών και αιγοπροβάτων.
5. Κατά παρέκκλιση από τις παραγράφους 1 έως 4, είναι δυνατόν να λαμβάνεται απόφαση, με τη διαδικασία του άρθρου 24 παράγραφος 2, όσον αφορά την ημερομηνία πραγματικής εφαρμογής του άρθρου 7 παράγραφος 1 ή, ενδεχομένως, στις τρίτες χώρες, όσον αφορά την ημερομηνία της απαγόρευσης χρησιμοποίησης πρωτεϊνών προερχόμενων από θηλαστικά στη διατροφή των μηρυκαστικών σε κάθε χώρα ή περιοχή της κατηγορίας 3 ή 4, προκειμένου να περιορισθεί η εφαρμογή του παρόντος άρθρου στα ζώα που έχουν γεννηθεί πριν από την ημερομηνία αυτή στις χώρες ή περιοχές αυτές.
Ομοίως, κατά παρέκκλιση από τις παραγράφους 1 έως 4, μετά από διαβούλευση με την αρμόδια επιστημονική επιτροπή και βάσει αξιολόγησης του κινδύνου αρχικής εισαγωγής, διάδοσης και έκθεσης του ανθρώπου, είναι δυνατόν να αποφασισθεί, με τη διαδικασία του άρθρου 24 παράγραφος 2, η χρησιμοποίηση στα τρόφιμα, τις ζωοτροφές και τα λιπάσματα, της σπονδυλικής στήλης και των ισχιακών γαγγλίων που προέρχονται από βοοειδή που υπάρχουν ή προέρχονται από κάθε χώρα ή περιοχή της κατηγορίας 5.
6. Οι κανόνες εφαρμογής του παρόντος άρθρου θεσπίζονται με τη διαδικασία του άρθρου 24 παράγραφος 2.
Άρθρο 9
Προϊόντα ζωικής προέλευσης που προέρχονται από υλικά μηρυκαστικών ή περιέχουν τέτοια υλικά
1. Τα προϊόντα ζωικής προέλευσης που αναφέρονται στο παράρτημα VΙ δεν παρασκευάζονται από υλικά που προέρχονται από μηρυκαστικά καταγόμενα από χώρες ή περιοχές της κατηγορίας 5, εκτός εάν έχουν παρασκευαστεί με τις διαδικασίες παραγωγής που εγκρίνονται με τη διαδικασία του άρθρου 24 παράγραφος 2.
2. Τα οστά της κεφαλής και οι σπονδυλικές στήλες των βοοειδών και των αιγοπροβάτων που κατάγονται από χώρες ή περιοχές των κατηγοριών 2, 3, 4 ή 5, δεν πρέπει να χρησιμοποιούνται για την παρασκευή μηχανικώς διαχωρισμένου κρέατος.
3. Οι διατάξεις των παραγράφων 1 και 2 δεν εφαρμόζονται, όσον αφορά τα κριτήρια του παραρτήματος V σημείο 5 στα μηρυκαστικά που έχουν υποβληθεί σε εναλλακτική δοκιμή εγκριθείσα με τη διαδικασία του άρθρου 24 παράγραφος 2 και της οποίας τα αποτελέσματα είναι αρνητικά.
4. Οι κανόνες εφαρμογής του παρόντος άρθρου θεσπίζονται με τη διαδικασία του άρθρου 24 παράγραφος 2.
Άρθρο 10
Προγράμματα εκπαίδευσης
1. Τα κράτη μέλη μεριμνούν ώστε το προσωπικό της αρμόδιας αρχής, των διαγνωστικών εργαστηρίων και των γεωργικών και κτηνιατρικών ινστιτούτων, οι επίσημοι κτηνίατροι, οι κτηνίατροι, το προσωπικό των σφαγείων και οι κτηνοτρόφοι, οι κάτοχοι και τα πρόσωπα στα οποία ανατίθεται ο χειρισμός των ζώων να εκπαιδεύονται για να ανιχνεύουν τα κλινικά σημεία, την επιδημιολογία και, στην περίπτωση του ελεγκτικού προσωπικού, για να ερμηνεύουν τα αποτελέσματα των εργαστηριακών μελετών που αφορούν τις ΜΣΕ.
2. Για να εξασφαλιστεί η αποτελεσματική εφαρμογή των προγραμμάτων εκπαίδευσης της παραγράφου 1, η Κοινότητα μπορεί να χορηγεί οικονομική ενίσχυση, το ποσό της οποίας καθορίζεται με τη διαδικασία του άρθρου 24 παράγραφος 2.
ΚΕΦΑΛΑΙΟ IV
ΕΛΕΓΧΟΣ ΚΑΙ ΕΞΑΛΕΙΨΗ ΤΩΝ ΜΣΕ
Άρθρο 11
Κοινοποίηση
Με την επιφύλαξη της οδηγίας 82/894/ΕΟΚ(12), τα κράτη μέλη μεριμνούν ώστε να κοινοποιείται αμέσως στις αρμόδιες αρχές οποιαδήποτε περίπτωση ζώου για το οποίο υπάρχουν υπόνοιες ότι έχει μολυνθεί από ΜΣΕ.
Τα κράτη μέλη ενημερώνουν τακτικά τα άλλα κράτη μέλη και την Επιτροπή για τα κοινοποιημένα κρούσματα ΜΣΕ.
Η αρμόδια αρχή λαμβάνει χωρίς καθυστέρηση τα μέτρα του άρθρου 12 του παρόντος κανονισμού, καθώς και κάθε άλλο ενδεδειγμένο μέτρο.
Άρθρο 12
Μέτρα έναντι των ύποπτων ζώων
1. Κάθε ζώο για το οποίο υπάρχουν υπόνοιες ΜΣΕ υπόκειται σε επίσημο περιορισμό των μετακινήσεων εν αναμονή των αποτελεσμάτων κλινικής και επιδημιολογικής εξέτασης που διεξάγεται από την αρμόδια αρχή, ή θανατώνεται για εργαστηριακή εξέταση υπό επίσημη επίβλεψη.
Αν υφίστανται υπόνοιες ΣΕΒ σε ένα βοοειδές μιας εκμετάλλευσης ενός κράτους μέλους, όλα τα άλλα βοοειδή της εκμετάλλευσης αυτής υπόκεινται σε επίσημο περιορισμό των μετακινήσεων μέχρις ότου είναι διαθέσιμα τα αποτελέσματα της εξέτασης.
Εάν υπάρχει υπόνοια ΣΕΒ σε ένα αιγοπρόβατο μιας εκμετάλλευσης ενός κράτους μέλους βάσει αντικειμενικών στοιχείων όπως τα αποτελέσματα δοκιμών ικανών να διακρίνουν, με πρακτικό τρόπο, τις διάφορες ΜΣΕ, όλα τα άλλα αιγοπρόβατα της εκμετάλλευσης αυτής υπόκεινται σε επίσημο περιορισμό των μετακινήσεων εν αναμονή των αποτελεσμάτων της εξέτασης.
Εάν υπάρχουν ενδείξεις ότι η εκμετάλλευση, όπου βρισκόταν το ζώο όταν ανέκυψαν οι υπόνοιες ΣΕΒ, δεν είναι η εκμετάλλευση στην οποία το ζώο ενδέχεται να μολύνθηκε από ΣΕΒ, η αρμόδια αρχή μπορεί να αποφασίζει ότι μόνον το ύποπτο μόλυνσης ζώο υπόκειται σε επίσημο περιορισμό μετακινήσεων. Εάν θεωρηθεί αναγκαίο, η αρμόδια αρχή μπορεί επίσης να αποφασίζει ότι και άλλες εκμεταλλεύσεις ή μόνον η εκμετάλλευση μόλυνσης υπόκειται σε επίσημη επιτήρηση, αναλόγως των διαθέσιμων επιδημιολογικών πληροφοριών.
Με τη διαδικασία του άρθρου 24 παράγραφος 2 και κατά παρέκκλιση των απαιτήσεων του δεύτερου, τρίτου και τέταρτου εδαφίου της παρούσας παραγράφου, ένα κράτος μέλος μπορεί να εξαιρεθεί από την εφαρμογή μέτρων επίσημου περιορισμού των μετακινήσεων των ζώων εάν εφαρμόζει μέτρα ισοδύναμων εγγυήσεων.
2. Εάν η αρμόδια αρχή αποφασίσει ότι η πιθανότητα μόλυνσης από ΜΣΕ δεν μπορεί να αποκλειστεί, το ζώο -εάν είναι ακόμη εν ζωή- θανατώνεται και ο εγκέφαλός του καθώς και όλοι οι άλλοι ιστοί που καθορίζει η αρμόδια αρχή αφαιρούνται και αποστέλλονται σε επίσημα εγκεκριμένο εργαστήριο, στο εθνικό εργαστήριο αναφοράς κατ' άρθρο 19 παράγραφος 1 ή στο κοινοτικό εργαστήριο αναφοράς κατ' άρθρο 19 παράγραφος 2, για να εξακριβωθεί η παρουσία της ΜΣΕ με τις μεθόδους του άρθρου 20.
3. Όλα τα μέρη του σώματος του ύποπτου ζώου, συμπεριλαμβανομένου του δέρματος, διατηρούνται υπό επίσημη επίβλεψη μέχρις ότου υπάρξει αρνητική διάγνωση, ή καταστρέφονται σύμφωνα με το παράρτημα V σημεία 3 ή 4.
4. Οι κανόνες εφαρμογής του παρόντος άρθρου θεσπίζονται με τη διαδικασία του άρθρου 24 παράγραφος 2.
Άρθρο 13
Μέτρα μετά τη διαπίστωση ΜΣΕ
1. Όταν η παρουσία μιας ΜΣΕ επιβεβαιωθεί επισήμως, εφαρμόζονται αμελλητί τα ακόλουθα μέτρα:
α) καταστρέφονται ολοσχερώς σύμφωνα με το παράρτημα V όλα τα μέρη του σώματος του ζώου πλην των υλικών που διατηρούνται για τα μητρώα σύμφωνα με το παράρτημα ΙΙΙ κεφάλαιο Β ΙΙΙ, 2,
β) διενεργείται έρευνα για τον εντοπισμό όλων των ζώων που παρουσιάζουν κίνδυνο σύμφωνα με το παράρτημα VΙI, σημείο 1,
γ) όλα τα ζώα και τα προϊόντα ζωικής προέλευσης που αναφέρονται στο παράρτημα VΙΙ, σημείο 2 τα οποία εντοπίζονται, κατά την έρευνα που αναφέρεται στο στοιχείο β), ως ζώα που παρουσιάζουν κίνδυνο, σφάζονται και καταστρέφονται ολοσχερώς σύμφωνα με τα σημεία 3 και 4 του παραρτήματος V.
Κατά παρέκκλιση από τις διατάξεις της παρούσας παραγράφου, ένα κράτος μέλος μπορεί να εφαρμόζει άλλα μέτρα τα οποία παρέχουν ισοδύναμο επίπεδο προστασίας, εφόσον αυτά έχουν εγκριθεί με τη διαδικασία του άρθρου 24 παράγραφος 2.
2. Έως ότου ολοκληρωθεί η εφαρμογή των μέτρων της παραγράφου 1, στοιχείο β) και γ), η εκμετάλλευση όπου βρισκόταν το ζώο όταν επιβεβαιώθηκε η παρουσία ΜΣΕ τίθεται υπό επίσημη επίβλεψη και, για κάθε μετακίνηση των επιρρεπών στις ΜΣΕ ζώων και των προϊόντων ζωικής προέλευσης που προέρχονται από αυτά από και προς τη συγκεκριμένη εκμετάλλευση, απαιτείται άδεια της αρμόδιας αρχής, ώστε να εξασφαλισθεί ο άμεσος εντοπισμός και ο προσδιορισμός της προέλευσης των εν λόγω ζώων και προϊόντων ζωικής προέλευσης.
Εάν υπάρχουν ενδείξεις ότι η εκμετάλλευση όπου βρισκόταν το ζώο όταν ανέκυψαν οι υπόνοιες ΜΣΕ, δεν είναι, κατά πάσα πιθανότητα, η εκμετάλλευση στην οποία το ζώο ενδέχεται να μολύνθηκε με ΜΣΕ, η αρμόδια αρχή μπορεί να θέσει σε επίσημη επιτήρηση και τις δύο εκμεταλλεύσεις ή μόνον την εκμετάλλευση μόλυνσης.
3. Τα κράτη μέλη που εφαρμόζουν μέτρα τα οποία προσφέρουν ισοδύναμες εγγυήσεις όπως προβλέπεται στο άρθρο 12 παράγραφος 1 πέμπτο εδάφιο μπορούν, κατά παρέκκλιση από τις απαιτήσεις της παραγράφου 1 στοιχεία β) και γ) να απαλλάσσονται, με τη διαδικασία του άρθρου 24 παράγραφος 2, από την υποχρέωση εφαρμογής των επίσημων μέτρων απαγόρευσης των μετακινήσεων των ζώων και από την απαίτηση να θανατώνουν και να καταστρέφουν τα ζώα.
4. Οι ιδιοκτήτες αποζημιώνονται αμελλητί για την απώλεια των ζώων που θανατώνονται η τα προϊόντα ζωικής προέλευσης που καταστρέφονται κατά το άρθρο 12 παράγραφος 2 και την παράγραφο 1 στοιχεία α) και γ) του παρόντος άρθρου.
5. Με την επιφύλαξη της οδηγίας 82/894/ΕΟΚ, κάθε επιβεβαίωση κρούσματος ΜΣΕ πλην της ΣΕΒ κοινοποιείται στην Επιτροπή επί ετησίας βάσεως.
6. Οι κανόνες εφαρμογής του παρόντος άρθρου θεσπίζονται με τη διαδικασία του άρθρου 24 παράγραφος 2.
Άρθρο 14
Σχέδιο έκτακτης ανάγκης
1. Τα κράτη μέλη καταρτίζουν -σύμφωνα με τα γενικά κριτήρια της κοινοτικής νομοθεσίας στον τομέα της καταπολέμησης των ζωικών νόσων- κατευθυντήριες γραμμές στις οποίες ορίζονται τα ληπτέα εθνικά μέτρα και διευκρινίζονται οι αρμοδιότητες και οι ευθύνες όταν επιβεβαιώνονται κρούσματα ΜΣΕ.
2. Όταν απαιτείται για την ομοιόμορφη εφαρμογή της κοινοτικής νομοθεσίας, οι κατευθυντήριες γραμμές μπορούν να εναρμονίζονται με τη διαδικασία του άρθρου 24 παράγραφος 2.
ΚΕΦΑΛΑΙΟ V
ΔΙΑΘΕΣΗ ΣΤΗΝ ΑΓΟΡΑ ΚΑΙ ΕΞΑΓΩΓΗ
Άρθρο 15
Ζώντα ζώα, το σπέρμα, τα έμβρυα και τα ωάριά τους
1. Η διάθεση στην αγορά, ή, ενδεχομένως, οι εξαγωγές βοοειδών ή αιγοπροβάτων και του σπέρματος, των ωαρίων και εμβρύων τους, υπόκειται στις προϋποθέσεις του παραρτήματος VIΙI ή, κατά τις εισαγωγές, στις προϋποθέσεις του παραρτήματος IX. Τα ζώντα ζώα και τα έμβρυα και τα ωάριά τους συνοδεύονται από τα κατάλληλα υγειονομικά πιστοποιητικά που προβλέπονται από την κοινοτική νομοθεσία, σύμφωνα με το άρθρο 17 ή, κατά τις εισαγωγές, σύμφωνα με το άρθρο 18.
2. Η διάθεση στην αγορά των απογόνων πρώτης γενεάς, του σπέρματος, των εμβρύων και των ωαρίων τους για τα οποία υπάρχουν υπόνοιες ή τα οποία επιβεβαιωμένα έχουν μολυνθεί με ΜΣΕ, υπόκειται στους όρους του παραρτήματος VIΙI, κεφάλαιο Β.
3. Οι κανόνες εφαρμογής του παρόντος άρθρου θεσπίζονται με τη διαδικασία του άρθρου 24 παράγραφος 2.
Άρθρο 16
Διάθεση προϊόντων ζωικής προέλευσης στην αγορά
1. Τα ακόλουθα προϊόντα ζωικής προέλευσης που προέρχονται από υγιή μηρυκαστικά δεν υπόκεινται σε περιορισμούς διάθεσης στην αγορά, ή ενδεχομένως εξαγωγής, σύμφωνα με το παρόν άρθρο και τις διατάξεις του παραρτήματος VIII, κεφάλαια Γ και Δ και του παραρτήματος ΙΧ, κεφάλαια Α, Γ, ΣΤ και Ζ:
α) τα προϊόντα ζωικής προέλευσης που καλύπτονται από το άρθρο 15, ιδίως δε το σπέρμα, τα έμβρυα και τα ωάρια,
β) i) νωπό γάλα, όπως ορίζεται στην οδηγία του Συμβουλίου 92/46/ΕΟΚ(13),
ii) γάλα για την παρασκευή προϊόντων με βάση το γάλα, όπως ορίζεται στην οδηγία 92/46/ΕΟΚ,
iii) γάλα κατανάλωσης που έχει υποστεί θερμική επεξεργασία, όπως ορίζεται στην οδηγία 92/46/ΕΟΚ,
iv) όξινο φωσφορικό ασβέστιο (χωρίς ίχνη πρωτεΐνης ή λίπους),
v) τα δέρματα, όπως ορίζονται στην οδηγία 92/118/ΕΟΚ(14),
vi) ζελατίνη, όπως ορίζεται στην οδηγία 92/118/EΟΚ, που προέρχεται από τα δέρματα που αναφέρονται στο στοιχείο v),
vii) κολλαγόνο που προέρχεται από τα δέρματα που αναφέρονται στο στοιχείο v).
2. Τα προϊόντα ζωικής προέλευσης που προέρχονται από τρίτες χώρες κατηγορίας 2, 3, 4 και 5 προέρχονται από υγιή βοοειδή και αιγοπρόβατα τα οποία δεν έχουν υποστεί τον τεμαχισμό των ιστών του κεντρικού νευρικού συστήματος κατ' άρθρο 8 σημείο 3 ή δεν έχουν θανατωθεί με την έγχυση αερίου στην κρανιακή κοιλότητα.
3. Τα προϊόντα ζωικής προέλευσης που περιέχουν υλικά από βοοειδή τα οποία προέρχονται από ένα κράτος μέλος, μια περιοχή κράτους μέλους ή μια τρίτη χώρα της κατηγορίας 5 δεν διατίθενται στην αγορά εκτός εάν προέρχονται:
α) από ζώα που γεννήθηκαν μετά την ημερομηνία από την οποία εφαρμόστηκε όντως η απαγόρευση χρησιμοποίησης μεταποιημένων πρωτεϊνών θηλαστικών για τη διατροφή των μηρυκαστικών,
β) από ζώα που γεννήθηκαν, εκτράφηκαν και έχουν διαμείνει σε αγέλες αποδεδειγμένα ιστορικώς απαλλαγμένες από ΣΕΒ επί 7 τουλάχιστον έτη.
Τα προϊόντα ζωικής προέλευσης δεν αποστέλλονται από κράτος μέλος ή περιοχή ενός κράτους μέλους της κατηγορίας 5 σε άλλο κράτος μέλος ούτε εισάγονται από τρίτη χώρα της κατηγορίας 5. Η απαγόρευση αυτή δεν ισχύει για τα προϊόντα ζωικής προέλευσης που αναφέρονται στο παράρτημα VIII, κεφάλαιο Γ και τα οποία ανταποκρίνονται στις απαιτήσεις του παραρτήματος VIII, κεφάλαιο Γ. Τα προϊόντα αυτά συνοδεύονται από υγειονομικό πιστοποιητικό που εκδίδει επίσημος κτηνίατρος, με το οποίο βεβαιώνεται ότι έχουν παραχθεί σύμφωνα με τον παρόντα κανονισμό.
4. Όταν ένα ζώο μετακινείται από χώρα ή περιοχή προς χώρα ή περιοχή διαφορετικής κατηγορίας, ταξινομείται στην ανώτερη κατηγορία χωρών ή περιοχών στις οποίες έχει διαμείνει για περισσότερες από είκοσι τέσσερις ώρες, εκτός εάν δίδονται κατάλληλες εγγυήσεις ότι το ζώο δεν έλαβε τροφή από τη χώρα ή την περιοχή αυτή η οποία ταξινομείται στην ανώτερη κατηγορία.
5. Τα προϊόντα ζωικής προέλευσης, για τα οποία το παρόν άρθρο προβλέπει συγκεκριμένους κανόνες, πρέπει να συνοδεύονται από τα κατάλληλα υγειονομικά πιστοποιητικά ή εμπορικά έγγραφα, όπως απαιτείται από την κοινοτική νομοθεσία σύμφωνα με τα άρθρα 17 και 18 ή, εάν δεν υπάρχει τέτοια απαίτηση στην κοινοτική νομοθεσία, από υγειονομικό πιστοποιητικό ή εμπορικό έγγραφο του οποίου το πρότυπο καταρτίζεται με τη διαδικασία του άρθρου 24 παράγραφος 2.
6. Για να εισαχθούν στην Κοινότητα, τα προϊόντα ζωικής προέλευσης πληρούν τις απαιτήσεις του παραρτήματος ΙΧ κεφάλαια Α, Γ, ΣΤ και Ζ.
7. Με τη διαδικασία του άρθρου 24 παράγραφος 2, οι παράγραφοι 1 έως 6 μπορούν να επεκταθούν και σε άλλα προϊόντα ζωικής προέλευσης. Οι λεπτομέρειες εφαρμογής του παρόντος άρθρου θεσπίζονται με την ίδια διαδικασία.
Άρθρο 17
Με τη διαδικασία του άρθρου 24 παράγραφος 2, τα υγειονομικά πιστοποιητικά του παραρτήματος ΣΤ της οδηγίας 64/432/ΕΟΚ και τα υποδείγματα ΙΙ και ΙΙΙ του παραρτήματος Ε της οδηγίας 91/68/ΕΟΚ, καθώς και τα κατάλληλα υγειονομικά πιστοποιητικά που προβλέπονται από την κοινοτική νομοθεσία περί εμπορίου σπέρματος, ωαρίων και εμβρύων βοοειδών ή αιγοπροβάτων συμπληρώνονται, αν απαιτείται, με την αναγραφή της κατηγορίας στην οποία ταξινομήθηκε το κράτος μέλος ή η περιοχή καταγωγής σύμφωνα με το άρθρο 5.
Τα κατάλληλα υγειονομικά πιστοποιητικά που αφορούν το εμπόριο προϊόντων ζωικής προέλευσης συμπληρώνονται, αν απαιτείται, με την αναγραφή της κατηγορίας του κράτους μέλους ή της περιοχής προέλευσης η οποία δίδεται από την Επιτροπή σύμφωνα με το άρθρο 5.
Άρθρο 18
Με τη διαδικασία του άρθρου 24 παράγραφος 2, τα κατάλληλα υγειονομικά πιστοποιητικά σχετικά με τις εισαγωγές, τα οποία προβλέπονται από την κοινοτική νομοθεσία συμπληρώνονται, για τις τρίτες χώρες που ταξινομούνται σε μια κατηγορία σύμφωνα με το άρθρο 5, με τις ειδικές απαιτήσεις του παραρτήματος ΙΧ κεφάλαιο Ζ, μόλις η ταξινόμηση αποφασιστεί.
ΚΕΦΑΛΑΙΟ VI
ΕΡΓΑΣΤΗΡΙΑ ΑΝΑΦΟΡΑΣ, ΔΕΙΓΜΑΤΟΛΗΨΙΑ, ΑΝΙΧΝΕΥΣΗ ΚΑΙ ΕΛΕΓΧΟΙ
Άρθρο 19
Εργαστήρια αναφοράς
1. Το εθνικό εργαστήριο αναφοράς κάθε κράτους μέλους, οι αρμοδιότητες και τα καθήκοντά του ορίζονται στο παράρτημα Χ κεφάλαιο Α.
2. Το κοινοτικό εργαστήριο αναφοράς, οι αρμοδιότητες και τα καθήκοντά του ορίζονται στο παράρτημα Χ κεφάλαιο Β.
Άρθρο 20
Δειγματοληψία και μέθοδοι εργαστηριακής ανάλυσης
1. Η δειγματοληψία και οι δοκιμές εργαστηριακής ανίχνευσης της παρουσίας μιας ΜΣΕ διενεργούνται με τις μεθόδους και τα πρωτόκολλα που ορίζονται στο παράρτημα Χ κεφάλαιο Γ.
2. Όταν απαιτείται για την ομοιόμορφη εφαρμογή του παρόντος άρθρου, θεσπίζονται λεπτομέρειες εφαρμογής -συμπεριλαμβανομένης της μεθόδου για την επιβεβαίωση της ΣΕΒ στα αιγοπρόβατα- με τη διαδικασία του άρθρου 24 παράγραφος 2.
Άρθρο 21
Κοινοτικοί έλεγχοι
1. Όταν απαιτείται για την ομοιόμορφη εφαρμογή του παρόντος κανονισμού, εμπειρογνώμονες της Επιτροπής μπορούν να διεξάγουν επιτόπιους ελέγχους, σε συνεργασία με τις αρμόδιες αρχές των κρατών μελών. Το κράτος μέλος όπου διενεργείται έλεγχος παρέχει κάθε βοήθεια στους εμπειρογνώμονες για την εκτέλεση των καθηκόντων τους. Η Επιτροπή ενημερώνει την αρμόδια αρχή για τα αποτελέσματα των ελέγχων.
Οι λεπτομέρειες εφαρμογής του παρόντος άρθρου, ιδίως δε εκείνες που αποσκοπούν στη ρύθμιση των διαδικασιών συνεργασίας με τις εθνικές αρχές, θεσπίζονται με τη διαδικασία του άρθρου 24 παράγραφος 2.
2. Οι κοινοτικοί έλεγχοι έναντι τρίτων χωρών διενεργούνται σύμφωνα με τα άρθρα 20 και 21 της οδηγίας 97/78/ΕΚ.
ΚΕΦΑΛΑΙΟ VII
ΜΕΤΑΒΑΤΙΚΕΣ ΚΑΙ ΤΕΛΙΚΕΣ ΔΙΑΤΑΞΕΙΣ
Άρθρο 22
Μεταβατικά μέτρα για τα ειδικά υλικά κινδύνου
1. Οι διατάξεις του παραρτήματος ΧΙ μέρος Α εφαρμόζονται επί 6 τουλάχιστον μήνες από την 1η Ιουλίου 2001, παύουν δε να εφαρμόζονται μόλις ληφθεί απόφαση σύμφωνα με τις διατάξεις των παραγράφων 2 ή 4 του άρθρου 5, οπότε και αρχίζει να εφαρμόζεται το άρθρο 8.
2. Τα αποτελέσματα μιας τεκμηριωμένης στατιστικής έρευνας διεξαγόμενης βάσει της παραγράφου 3 του άρθρου 5 κατά τη μεταβατική περίοδο χρησιμοποιούνται προς επιβεβαίωση ή διάψευση των συμπερασμάτων της ανάλυσης κινδύνου που αναφέρεται στην παράγραφο 1 του άρθρου 5, λαμβανομένων υπόψη των κριτηρίων ταξινόμησης που καθορίζει το ΔΓΕ.
3. Οι λεπτομερείς κανόνες για τη στατιστική έρευνα θεσπίζονται, ύστερα από διαβούλευση της αρμόδιας επιστημονικής επιτροπής, με τη διαδικασία του άρθρου 24 παράγραφος 2.
4. Τα στοιχειώδη κριτήρια που πληροί η εν λόγω στατιστική έρευνα ορίζονται στο παράρτημα ΧΙ μέρος Β.
Άρθρο 23
Τροποποίηση παραρτημάτων και μεταβατικά μέτρα
Ύστερα από διαβούλευση με την αρμόδια επιστημονική επιτροπή για κάθε θέμα δυνάμενο να έχει επιπτώσεις στην δημόσια υγεία, τα παραρτήματα τροποποιούνται ή συμπληρώνονται, θεσπίζεται δε κάθε κατάλληλο μεταβατικό μέτρο με τη διαδικασία του άρθρου 24 παράγραφος 2.
Με την ίδια διαδικασία θεσπίζονται μεταβατικά μέτρα για περίοδο μέχρι δύο ετών ώστε να καταστεί δυνατή η μετάβαση από το σημερινό σύστημα στο σύστημα του παρόντος κανονισμού.
Άρθρο 24
Επιτροπές
1. Η Επιτροπή επικουρείται από την μόνιμη κτηνιατρική επιτροπή. Ωστόσο, για τα θέματα που αφορούν αποκλειστικά τις ζωοτροφές, η Επιτροπή επικουρείται από την μόνιμη επιτροπή ζωοτροφών, για δε τα θέματα που αφορούν αποκλειστικά τα τρόφιμα, η Επιτροπή επικουρείται από τη μόνιμη επιτροπή τροφίμων.
2. Στις περιπτώσεις που γίνεται μνεία της παρούσας παραγράφου, εφαρμόζονται τα άρθρα 5 και 7 της απόφασης 1999/468/ΕΚ, τηρουμένων των διατάξεων του άρθρου 8 της ίδιας απόφασης.
Η περίοδος που προβλέπεται στο άρθρο 5 παράγραφος 6 της απόφασης 1999/468/ΕΚ ορίζεται σε τρεις μήνες, στην περίπτωση δε των μέτρων διασφάλισης που αναφέρονται στο άρθρο 4 παράγραφος 2 του παρόντος κανονισμού, σε δεκαπέντε ημέρες.
3. Κάθε επιτροπή θεσπίζει τον εσωτερικό κανονισμό της.
Άρθρο 25
Διαβούλευση με τις επιστημονικές επιτροπές
Για κάθε θέμα εφαρμογής του παρόντος κανονισμού το οποίο ενδέχεται να έχει επιπτώσεις για τη δημόσια υγεία ζητείται η γνώμη των αρμόδιων επιστημονικών επιτροπών.
Άρθρο 26
Έναρξη ισχύος
Ο παρών κανονισμός αρχίζει να ισχύει την επόμενη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 1282/2001 της Επιτροπής
της 28ης Ιουνίου 2001
για τις λεπτομέρειες εφαρμογής του κανονισμού (ΕΟΚ) αριθ. 1493/1999 όσον αφορά τις πληροφορίες για την αναγνώριση των προϊόντων και την παρακολούθηση της αγοράς στον αμπελοοινικό τομέα και για την τροποποίηση του κανονισμού (ΕΚ) αριθ. 1623/2000
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 1493/1999 του Συμβουλίου, της 17ης Μαΐου 1999, περί κοινής οργανώσεως της αμπελοοινικής αγοράς(1), όπως τροποποιήθηκε τελευταία από τον κανονισμό (ΕΚ) αριθ. 826/2000(2), και ιδίως τα άρθρα 23, 33 και 73,
Εκτιμώντας τα ακόλουθα:
(1) Το άρθρο 18 του κανονισμού (ΕΚ) αριθ. 1493/1999 προβλέπει ότι οι παραγωγοί οινοποιήσιμων σταφυλιών, καθώς και οι παραγωγοί γλεύκους και οίνου, δηλώνουν κάθε έτος τις ποσότητες των προϊόντων της τελευταίας εσοδείας και ότι οι παραγωγοί γλεύκους και οίνου και οι έμποροι, εκτός από τους λιανοπωλητές, δηλώνουν κάθε έτος τα αποθέματα που κατέχουν.
(2) Το εν λόγω άρθρο προβλέπει, επιπλέον, ότι τα κράτη μέλη μπορούν επίσης να απαιτούν από τους εμπόρους σταφυλιών να δηλώνουν τις ποσότητες που διέθεσαν στην αγορά.
(3) Είναι απαραίτητο, για να διευκολυνθεί η διαχείριση της αγοράς, να καθορίζεται η ημερομηνία κατά την οποία πρέπει να υποβάλλονται οι δηλώσεις. Επειδή η εποχή του τρύγου είναι διαφορετική στα κράτη μέλη, πρέπει να προβλεφθεί κλιμάκωση των ημερομηνιών κατά τις οποίες υποβάλλονται δηλώσεις από τους παραγωγούς. Πρέπει, επίσης, να προβλεφθεί η υποχρέωση υποβολής δήλωσης για τους εμπορευόμενους που μεταβιβάζουν αμπελοοινικά προϊόντα πριν από τις προβλεπόμενες για τις δηλώσεις προθεσμίες.
(4) Εντούτοις, δεν είναι απαραίτητο να επιβάλλεται η υποχρέωση υποβολής διπλής δήλωσης στους παραγωγούς για τους οποίους μπορούν να παρέχονται όλες οι απαραίτητες πληροφορίες στο πλαίσιο μιας μόνο δήλωσης που αφορά την παραγωγή οίνου. Είναι δυνατό να απαλλαγούν οι πολύ μικροί παραγωγοί, δεδομένου ότι το σύνολο της παραγωγής τους αντιπροσωπεύει σχετικά μικρό όγκο της κοινοτικής παραγωγής.
(5) Για να διευκολυνθεί η εφαρμογή του παρόντος κανονισμού, θα πρέπει να προβλεφθούν πίνακες που θα περιλαμβάνουν τα στοιχεία που πρέπει εμφαίνονται στις δηλώσεις, αφήνοντας στη διακριτική ευχέρεια των κρατών μελών την επιλογή της μορφής με την οποία τα εν λόγω στοιχεία πρέπει να παρέχονται από τους επιχειρηματίες. Εξάλλου, είναι απαραίτητο να καθορισθούν οι ημερομηνίες κατά τις οποίες οι πληροφορίες που έχουν ληφθεί πρέπει να συγκεντρώνονται σε εθνικό επίπεδο και να διαβιβάζονται στην Επιτροπή, καθώς και η μορφή σύμφωνα με την οποία πρέπει να πραγματοποιείται αυτή η διαβίβαση.
(6) Πρέπει να καθορισθεί η κατηγορία "άλλοι οίνοι" σε σχέση με την ταξινόμηση των αποδεκτών να καλλιεργηθούν στην Κοινότητα ποικιλιών αμπέλου, η οποία έχει θεσπισθεί από τα κράτη μέλη σύμφωνα με το άρθρο 19 του κανονισμού (ΕΚ) αριθ. 1493/1999.
(7) Είναι δυνατόν οι πληροφορίες που αφορούν την έκταση να είναι ανακριβείς χωρίς ο δηλών να διαθέτει τα μέσα για να προβεί στις αναγκαίες επαληθεύσεις. Ως εκ τούτου, θα πρέπει να προβλεφθούν, για τις περιπτώσεις αυτές, κυρώσεις συναρτήσει της βαρύτητας του σφάλματος στην υποβληθείσα δήλωση.
(8) Το καθεστώς κυρώσεων πρέπει να παρέχει επαρκή βαθμό αναλογικότητας για τις δηλώσεις που υποβάλλονται από τους παραγωγούς και οι οποίες, μετά τη διενέργεια ελέγχων, αποδεικνύονται ελλιπείς ή ανακριβείς. Πρέπει, συνεπώς, να προσαρμοστεί η επιβαλλομένη κύρωση συναρτήσει της διόρθωσης που έχει επιφερθεί στις δηλώσεις.
(9) Η κατάλληλη γνώση της παραγωγής και των αποθεμάτων στον αμπελοοινικό τομέα μπορεί, στο παρόν στάδιο, να αποκτηθεί μόνο βάσει των δηλώσεων εσοδείας και αποθεμάτων που υποβάλλονται από τους διάφορους ενδιαφερόμενους. Πρέπει, κατά συνέπεια, να ληφθούν τα κατάλληλα μέτρα για να εξασφαλίζεται ότι οι εν λόγω δηλώσεις υποβάλλονται από τους ενδιαφερόμενους και είναι πλήρεις και ακριβείς, προβλέποντας κυρώσεις, τόσο σε περίπτωση μη υποβολής δηλώσεων όσο και σε περίπτωση υποβολής ψευδών ή ελλιπών δηλώσεων. Πρέπει, για να διευκολυνθεί η επεξεργασία των στοιχείων των σχετικών με τις δηλώσεις, κάθε δήλωση που υποβάλλεται στην αρμόδια διοικητική ενότητα να εξετάζεται ανεξάρτητα από άλλες δηλώσεις που μπορεί να υπέβαλε ο ίδιος παραγωγός σε άλλες διοικητικές ενότητες του κράτους μέλους.
(10) Ο κανονισμός (ΕΟΚ) αριθ. 2392/86 του Συμβουλίου(3), όπως τροποποιήθηκε τελευταία από τον κανονισμό (ΕΚ) αριθ. 1631/98(4), προέβλεψε την κατάρτιση κοινοτικού αμπελουργικού μητρώου. Πρέπει να επιτραπεί στα κράτη μέλη, που διαθέτουν πλήρες μητρώο, να δύνανται να χρησιμοποιήσουν ορισμένα στοιχεία του μητρώου εάν δεν παρέχει η δήλωση.
(11) Για να διασφαλισθεί η παρακολούθηση της αμπελοοινικής αγοράς πρέπει να διαθέτουμε ορισμένα στοιχεία για την αγορά αυτή. Εκτός από τα στοιχεία που παρέχονται από τους συγκεντρωτικούς πίνακες των διαφόρων δηλώσεων, είναι απαραίτητες οι πληροφορίες για τις διαθέσιμες ποσότητες, τις χρήσεις και τις τιμές του οίνου και επί των τιμών του οίνου. Πρέπει, συνεπώς να προβλεφθεί ότι τα κράτη μέλη συγκεντρώνουν τις πληροφορίες αυτές και τις ανακοινώνουν στην Επιτροπή σε καθορισμένες ημερομηνίες.
(12) Στο πλαίσιο αυτό πρέπει να υπενθυμισθεί ότι για να διασφαλιστεί αυτή η παρακολούθηση της αγοράς με αποτελεσματικό τρόπο και για να είμαστε σε θέση να πραγματοποιούμε τις πλέον αξιόπιστες προβλέψεις του προϋπολογισμού και σε εύθετο χρόνο, είναι απαραίτητο να τηρηθούν οι ημερομηνίες που έχουν καθοριστεί για την ανακοίνωση των πληροφοριών.
(13) Για να υπάρξει η αναγκαία συνοχή μεταξύ των προβλεπομένων κυρώσεων στον παρόντα κανονισμό και των κυρώσεων που αποσκοπούν στο ίδιο στόχο στον κανονισμό (ΕΚ) αριθ. 1623/2000 της Επιτροπής(5), όπως τροποποιήθηκε τελευταία από τον κανονισμό (ΕΚ) αριθ. 545/2001(6), πρέπει να τροποποιηθεί ο κανονισμός αυτός και να εισαχθούν οι κατάλληλες προσαρμογές των κυρώσεων.
(14) Τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής διαχείρισης των σιτηρών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο παρών κανονισμός αφορά τις λεπτομέρειες εφαρμογής του κανονισμού (ΕΚ) αριθ. 1493/1999 σχετικά με τις πληροφορίες για την αναγνώριση των προϊόντων και την παρακολούθηση της αγοράς στον αμπελοοινικό τομέα.
Άρθρο 2
1. Τα φυσικά ή νομικά πρόσωπα ή ενώσεις των προσώπων αυτών που παράγουν σταφύλια, στο εξής καλούμενα "τρυγητές", υποβάλλουν κάθε χρόνο στις αρμόδιες αρχές που ορίζονται απο τα κράτη μέλη, στην προβλεπόμενη διοικητική ενότητα, δήλωση εσοδείας που περιλαμβάνει, τουλάχιστον τα στοιχεία που αναφέρονται στον πίνακα Α και, κατά περίπτωση, στον πίνακα Β του παραρτήματος.
Τα κράτη μέλη δύνανται να προβλέψουν την υποβολή μιας δήλωσης ανά εκμετάλλευση.
2. Απαλλάσσονται από τη δήλωση εσοδείας:
α) οι τρυγητές των οποίων το σύνολο της παραγωγής σταφυλιών προορίζεται για κατανάλωση ως έχει ή για αποξήρανση ή για άμεση μεταποίηση σε χυμό σταφυλής·
β) οι τρυγητές, των οποίων οι εκμεταλλεύσεις καταλαμβάνουν λιγότερο από δέκα ares αμπέλου και των οποίων κανένα μέρος της εσοδείας δεν τέθηκε ή δεν θα τεθεί σε εμπορία υπό οποιανδήποτε μορφή·
γ) οι τρυγητές των οποίων οι εκμεταλλεύσεις καταλαμβάνουν λιγότερο από δέκα ares αμπέλου και οι οποίοι παραδίδουν το σύνολο της εσοδείας τους στα συνεταιριστικά οινοποιεία των οποίων είναι μέλη. Στην περίπτωση αυτή οι τρυγητές πρέπει να καταθέσουν στο συνεταιρισμό δήλωση στην οποία θα αναφέρονται:
i) το ονοματεπώνυμο και διεύθυνση του αμπελοπαραγωγού,
ii) η ποσότητα των παραδοθέντων σταφυλιών,
iii) η έκταση του εν λόγω αμπελώνα και ακριβής θέση αυτού.
Το συνεταιριστικό οινοποιείο ή η ένωση ελέγχει την ακρίβεια των στοιχείων της δήλωσης αυτής με βάση τις πληροφορίες που διαθέτει.
3. Κατά παρέκκλιση της παραγράφου 1 πρώτο εδάφιο και με την επιφύλαξη των υποχρεώσεων που απορρέουν από το άρθρο 4, τα κράτη μέλη μπορούν να απαλλάσσουν από τη δήλωση εσοδείας:
α) τους τρυγητές οι οποίοι μεταποιούν οι ίδιοι ή παραδίδουν για μεταποίηση σε οίνο για λογαριασμό τους το σύνολο της σταφυλοπαραγωγής τους·
β) τους τρυγητές οι οποίοι συνεταιρίζονται ή συμμετέχουν σε συνεταιριστικά οινοποιεία ή σε ένωση και οι οποίοι παραδίδουν το σύνολο της εσοδείας τους, υπό μορφή σταφυλιών ή/και γλεύκους, στον εν λόγω συνεταιρισμό ή ένωση, συμπεριλαμβανομένων των τρυγητών που αναφέρονται στο άρθρο 4 παράγραφος 4.
Άρθρο 3
Άρθρο 4
1. Τα φυσικά ή νομικά πρόσωπα ή ενώσεις των προσώπων αυτών, συμπεριλαμβανομένων των συνεταιριστικών οινοποιείων, τα οποία βάσει της εσοδείας της τρέχουσας περιόδου έχουν παραγάγει οίνο ή/και έχουν στην κατοχή τους, τις ημερομηνίες που προβλέπονται στο άρθρο 11 παράγραφος 1, προϊόντα άλλα από τον οίνο, υποβάλλουν κάθε χρόνο, στις αρμόδιες αρχές που ορίζονται από τα κράτη μέλη, δήλωση παραγωγής που περιλαμβάνει τουλάχιστον τα στοιχεία που αναφέρονται στον πίνακα Γ του παραρτήματος.
2. Τα κράτη μέλη δύνανται να προβλέψουν ότι τα φυσικά ή νομικά πρόσωπα ή ενώσεις των προσώπων αυτών, που πριν από τις ημερομηνίες που προβλέπει το άρθρο 11 παράγραφος 1 έχουν επεξεργασθεί ή/και διαθέσει στην αγορά προϊόντα πριν από το στάδιο της παραγωγής του οίνου κατά την τρέχουσα περίοδο, υποβάλλουν στις αρμόδιες αρχές δήλωση επεξεργασίας ή εμπορίας που περιέχει τουλάχιστον τα στοιχεία που αναφέρονται στον πίνακα Γ.
3. Απαλλάσσονται, εντούτοις, από τη δήλωση εσοδείας ή, ενδεχομένως, από τη δήλωση επεξεργασίας ή/και εμπορίας οι τρυγητές που αναφέρονται στο άρθρο 2 παράγραφος 2, καθώς και οι παραγωγοί που λαμβάνουν, με οινοποίηση στις εγκαταστάσεις τους προϊόντων που έχουν αγοραστεί, ποσότητα οίνου κατώτερη από δέκα εκατόλιτρα και η οποία δεν έχει τεθεί ή δεν θα τεθεί στο εμπόριο με οποιαδήποτε μορφή.
4. Απαλλάσσονται επίσης της δήλωσης παραγωγής, οι τρυγητές μέλη συνεταιριστικού οινοποιείου το οποίο υποχρεούται να υποβάλει δήλωση και οι οποίοι διαθέτουν το σύνολο της παραγωγής τους σε σταφύλι στο εν λόγω οινοποιείο, αλλά διατηρούν το δικαίωμα οινοποίησης για οικογενειακή κατανάλωση ποσότητας οίνου μικρότερης των δέκα εκατόλιτρων.
5. Στην περίπτωση φυσικών ή νομικών προσώπων ή ενώσεων των προσώπων αυτών που εκχωρούν προϊόντα πρίν από το στάδιο της παραγωγής του οίνου, τα κράτη μέλη λαμβάνουν τα αναγκαία μέτρα που επιτρέπουν στους παραγωγούς που υποχρεούνται να υποβάλουν δηλώσεις, να δύνανται να διαθέτουν τις διάφορες πληροφορίες που πρέπει να αναγράφουν στις δηλώσεις αυτές.
Άρθρο 5
Κατά παρέκκλιση του άρθρου 4, τα κράτη μέλη που σύμφωνα με τον κανονισμό (ΕΟΚ) αριθ. 2392/86 έχουν συντάξει πλήρες αμπελουργικό μητρώο, που ενημερώνεται ετησίως ή άλλο παρόμοιο διοικητικό μέσο ελέγχου, δύνανται να απαλλάξουν τα φυσικά ή νομικά πρόσωπα, ή τις ενώσεις των προσώπων αυτών, ή τους τρυγητές που αναφέρονται στο άρθρο αυτό, από τη δήλωση της έκτασης.
Στην περίπτωση αυτή οι αρμόδιες αρχές που έχουν ορισθεί από τα κράτη μέλη συμπληρώνουν τις δηλώσεις που προβλέπονται από το άρθρο αυτό με την ένδειξη της έκτασης, βάσει των στοιχείων τον εν λόγω μητρώου.
Άρθρο 6
1. Τα φυσικά ή νομικά πρόσωπα ή οι ενώσεις των προσώπων αυτών, εκτός από τους ιδιώτες καταναλωτές και τους λιανοπωλητές, υποβάλλουν κάθε χρόνο, στις αρμόδιες αρχές που ορίζουν τα κράτη μέλη, δήλωση για τα αποθέματα γλευκών σταφυλιών, συμπυκνωμένων γλευκών σταφυλιών, ανακαθαρισμένων συμπυκνωμένων γλευκών σταφυλιών και οίνων, που έχουν στην κατοχή τους στις 31 Ιουλίου. Σε ό, τι αφορά τα κοινοτικά αμπελουργικά προϊόντα, δεν περιλαμβάνονται στη δήλωση αυτή τα προερχόμενα από σταφύλια που συγκομίσθηκαν κατά τη διάρκεια του τρύγου του τρέχοντος ημερολογιακού έτους.
Εντούτοις, τα κράτη μέλη των οποίων η ετήσια παραγωγή οίνου δεν υπερβαίνει τα 25000 εκατόλιτρα, μπορούν να απαλλάσσουν από την υποβολή των δηλώσεων που προβλέπονται στο πρώτο εδάφιο, πέραν των λιανοπωλητών, τους εμπόρους που δίαθέτουν αποθέματα σε περιορισμένες ποσότητες, υπό τον όρο ότι οι αρμόδιες αρχές θα είναι σε θέση να προσκομίσουν στην Επιτροπή στατιστική εκτίμηση των εν λόγω αποθεμάτων που υπάρχουν στο κράτος μέλος.
2. Θεωρούνται ως λιανοπωλητές, κατά την έννοια της παραγράφου 1, τα φυσικά ή νομικά πρόσωπα ή ενώσεις των προσώπων αυτών που ασκούν κατ' επάγγελμα εμπορική δραστηριότητα που περιλαμβάνει την απευθείας πώληση οίνου στον καταναλωτή, σε μικρές ποσότητες, εξαιρουμένων εκείνων που χρησιμοποιούν εγκαταστάσεις εξοπλισμένες για την αποθήκευση και την εμφιάλωση οίνου σε μεγάλες ποσότητες.
Οι ποσότητες που αναφέρονται στο πρώτο εδάφιο προσδιορίζονται από κάθε κράτος μέλος, λαμβάνοντας υπόψη, κυρίως, τις ιδιαιτερότητες του εμπορίου και της διανομής.
3. Η δήλωση που προβλέπεται στην παράγραφο 1 περιλαμβάνει τουλάχιστον τα στοιχεία που αναφέρονται στον πίνακα Δ του παραρτήματος.
Άρθρο 7
1. Τα κράτη μέλη συντάσσουν τα υποδείγματα εντύπων των διαφόρων δηλώσεων και εξασφαλίζουν ότι στα έντυπα αυτά αναφέρονται τουλάχιστον τα στοιχεία που περιλαμβάνονται στους πίνακες Α, Β, Γ και Δ του παραρτήματος.
Τα προαναφερόμενα έντυπα είναι δυνατόν να μην αναφέρουν ρητά την έκταση, εφόσον το κράτος μέλος έχει τη δυνατότητα να προσδιορίσει με ακρίβεια το στοιχείο αυτό μέσω άλλων πληροφοριών που αναφέρονται στη δήλωση, κυρίως την παραγωγική έκταση και τη συνολική εσοδεία της εκμετάλλευσης, ή στο αμπελουργικό μητρώο.
Τα στοιχεία που περιέχονται στις δηλώσεις που αναφέρονται στο πρώτο εδάφιο συγκεντρώνονται σε εθνικό επίπεδο.
Τα κράτη μέλη λαμβάνουν όλα τα αναγκαία μέτρα ελέγχου για να εξασφαλίζουν ότι οι δηλώσεις αυτές ανταποκρίνονται στην πραγματικότητα.
Ενημερώνουν την Επιτροπή σχετικά με τα μέτρα αυτά και της διαβιβάζουν τα υποδείγματα των εντύπων που καθορίζονται στο πρώτο εδάφιο.
2. Τα κράτη μέλη των οποίων η αμπελουργική έκταση δεν υπερβαίνει τα 100 εκτάρια και τα οποία διαθέτουν:
- ορισμένες πληροφορίες που πρέπει να αναφέρονται στις δηλώσεις που προβλέπονται στα κεφάλαια Ι και ΙΙ από άλλες διοικητικές πράξεις μπορούν να μην συμπληρώσουν τις δηλώσεις όσον αφορά τις πληροφορίες αυτές,
- όλες τις πληροφορίες που πρέπει να αναφέρονται στις δηλώσεις που προβλέπονται στα κεφάλαια Ι και ΙΙ από άλλες διοικητικές πράξεις μπορούν να απαλλάξουν τους επιχειρηματίες από την υποβολή της μιας ή της άλλης των δηλώσεων αυτών.
Τα κράτη μέλη στα οποία τα κεφάλαια Ι και ΙΙ του τίτλου ΙΙ του κανονισμού (ΕΚ) αριθ. 1493/1999 δεν εφαρμόζονται σύμφωνα με το άρθρο 21 του εν λόγω κανονισμού και τα οποία διαθέτουν:
- ορισμένες πληροφορίες που πρέπει να αναφέρονται στις δηλώσεις που προβλέπονται στο κεφάλαιο ΙΙΙ από άλλες διοικητικές πράξεις μπορούν να μην συμπληρώσουν τις δηλώσεις όσον αφορά τις πληροφορτες αυτές,
- όλες τις πληροφορίες που πρέπει να αναφέρονται στις δηλώσεις που προβλέπονται στο κεφάλαιο ΙΙΙ από άλλες διοικητικές πράξεις μπορούν να απαλλάξουν τους επιχειρηματίες από την υποβολή της μιας ή της άλλης των δηλώσεων αυτών.
Άρθρο 8
Για τη σύνταξη των δηλώσεων που προβλέπονται στα άρθρα 2 και 4 θεωρούνται ως "άλλοι οίνοι", οι οίνοι που προέρχονται από ποικιλίες σταφυλιών που εμφαίνονται στην ταξινόμηση των ποικιλιών οίνου που έχει συνταχθεί από τα κράτη μέλη σύμφωνα με το άρθρο 19 του κανονισμου (ΕΚ) αριθ. 1493/1999 συγχρόνως, για την ίδια διοικητική ενότητα, ως οινοποιήσιμες ποικιλίες σταφυλιών και, κατά περίπτωση, ως επιτραπέζιες ποικιλίες σταφυλιών, ποικιλίες σταφυλιών σταφιδοποιίας ή ποικιλίες σταφυλιών για την επεξεργασία αποσταγμάτων οίνου.
Ωστόσο, όσον αφορά τη δήλωση που αναφέρεται στο άρθρο 4, θεωρουνται ώς άλλοι οίνου, κατά την έννοια του πρώτου εδαφίου, μόνον εκείνοι οι οποίοι προορίζονται για την επεξεργασία αποσταγμάτων οίνου ονομασίας προελεύσεως ή για την υποχρεωτική απόσταξη που αναφέρεται στο άρθρο 28 παράγραφος 1 του κανονισμού (ΕΚ) αριθ. 1493/1999.
Άρθρο 9
Οι ποσότητες προϊόντων που πρέπει να εμφαίνονται στις δηλώσεις που αναφέρονται στα άρθρα 2, 4 και 6 εκφράζονται σε εκατόλιτρα οίνου. Οι ποσότητες συμπυκνωμένων γλευκών σταφυλιών ή ανακαθαρισμένων συμπυκνωμένων γλευκών σταφυλιών που εμφαίνονται στις δηλώσεις που αναφέρονται στο άρθρο 4 εκφράζονται σε εκατόλιτρα των προϊόντων αυτών.
Εντούτοις, τα κράτη μέλη μπορούν να ορίζουν ότι, στις προβλεπόμενες από το άρθρο 2 δηλώσεις, οι ποσότητες εκφράζονται σε εκατόκιλα αντί για εκατόλιτρα.
Για τη μετατροπή των ποσοτήτων των προϊόντων εκτός από τον οίνο σε εκατόλιτρα οίνον, τα κράτη μέλη μπορούν να καθορίσουν συντελεστές που μπορούν να προσαρμοστούν με διάφορα αντικειμενικά κριτήρια που επηρεάζουν τη μετατροπή αυτή. Οι συντελεστές ανακοινώνονται από τα κράτη μέλη στην Επιτροπή ταυτόχρονα με την ανακεφαλαίωση που προβλέπεται στο άρθρο 14.
Η ποσότητα του οίνου που εγγράφεται στη δήλωση παραγωγής που προβλέπεται στο άρθρο 4 είναι η συνολική ποσότητα που λαμβάνεται στο τέλος της βασικής αλκοολικής ζύμωσης, συμπεριλαμβανομένης της οινολάσπης.
Άρθρο 10
Με το παρόντα κανονισμό δεν θίγονται οι διατάξεις των κρατών μελών που θεσπίζουν καθεστώς δηλώσεων εσοδείας, παραγωγής, επεξεργασίας ή/και εμπορίας ή αποθεμάτων που προβλέπει την παροχή πληρέστερων πληροφοριών, λόγω, ιδίως, του γεγονότος ότι αναφέρεται σε κατηγορίες προσώπων ευρύτερες από αυτές που προβλέπονται στα άρθρα 2, 4 και 6.
Άρθρο 11
1. Οι δηλώσεις που αναφέρονται στα άρθρα 2 και 4 υποβάλλονται το αργότερο στις 10 Δεκεμβρίου. Εντούτοις, τα κράτη μέλη έχουν τη δυνατότητα καθορισμού μιας ή περισσότερων ημερομηνιών πριν από την προαναφερθείσα. Εκτός τούτων, μπορούν να καθορίζουν ημερομηνία κατά την οποία οι κατεχόμενες ποσότητες λαμβάνονται υπόψη για τη σύνταξη των δηλώσεων.
2. Οι δηλώσεις που αναφέρονται στο άρθρο 6 υποβάλλονται το αργότερο στις 10 Σεπτεμβρίου για τις ποσότητες που κατέχονται στις 31 Ιουλίου. Εντούτοις, τα κράτη μέλη έχουν τη δυνατότητα καθορισμού μιας ή περισσότερων ημερομηνιών πριν από την προαναφερθείσα.
Άρθρο 12
Οι υποκείμενοι στην υποχρέωση υποβολής δηλώσεων εσοδείας, παραγωγής, εμπορίας ή/και επεξεργασίας ή αποθεμάτων που δεν υπέβαλαν τις δηλώσεις αυτές στις προβλεπόμενες στο άρθρο 11 ημερομηνίες, πλην περιπτώσεων ανωτέρας βίας, αποκλείονται του ευεργετήματος των μέτρων που προβλέπονται στα άρθρα 24, 29, 30, 34 και 35 του κανονισμού (ΕΟΚ) αριθ. 1493/1999, κατά τη διάρκεια της ιδίας περιόδου εμπορίας, καθώς και των μέτρων που αποφασίζονται κατά την επόμενη περίοδο.
Εντούτοις, η υπέρβαση των προβλεπόμενων προθεσμιών του πρώτου εδαφίου συνεπάγεται μείωση κατά 15 % του καταβλητέου ποσού κατά τη διάρκεια της τρέχουσας περιόδου εμπορίας σε περίπτωση υπέρβασης της προθεσμίας μέχρι και κατά πέντε εργάσιμες ημέρες, και κατά 30 % σε περίπτωση υπέρβασης της προθεσμίας μέχρι και κατά δέκα εργάσιμες ημέρες.
Άρθρο 13
1. Οι υποκείμενοι στην υποχρέωση υποβολής δηλώσεων εσοδείας, παραγωγής, εμπορίας ή/και επεξεργασίας ή αποθεμάτων που έχουν υποβάλει δηλώσεις που αποδείχτηκαν ελλιπείς ή ανακριβείς από τις αρμόδιες αρχές των κρατών μελών, μπορούν να επωφεληθούν των μέτρων που προβλέπονται στα άρθρα 24, 29, 30, 34 και 35 του κανονισμού (ΕΚ) αριθ. 1493/1999, μόνον εάν η γνώση των ελλιπών ή ανακριβών στοιχείων δεν είναι ουσιώδης για την ορθή εφαρμογή των εν λόγω μέτρων.
2. Πλην περιπτώσεων ανωτέρας βίας, όταν οι δηλώσεις που προβλέπονται από τον κανονισμό αυτό έχουν αποδεχθεί ελλιπείς ή ανακριβείς από τις αρμόδιες αρχές των κρατών μελών, και όταν η γνώση των ελλιπών ή ανακριβών στοιχείων είναι ουσιώδους σημασίας για την ορθή εφαρμογή των μέτρων, το κράτος μέλος επιβάλλει τις ακόλουθες κυρώσεις, με την επιφύλαξη εθνικών κυρώσεων:
α) σε ό,τι αφορά τα προβλεπόμενα από τα άρθρα 24, 34 και 35 του κανονισμού (ΕΟΚ) αριθ. 1493/1999 μέτρα, οι ενισχύσεις μειώνόνται κατά τις ακόλουθες αναλογίες:
- κατά ποσοστό ίσο με το ποσοστό της διόρθωσης της απόδοσης όταν η εν λόγω διόρθωση είναι μικρότερη ή ίση με 5 %,
- κατά ποσοστό διπλάσιο του ποσοστού διόρθωσης της απόδοσης όταν η διόρθωση αυτή είναι μεταξύ του 5 και του 20 %.
Οι ενισχύσεις αυτές καθώς και εκείνες που αποφασίστηκαν για την επόμενη περίοδο δεν χορηγούνται όταν η διόρθωση της απόδοσης είναι ανώτερη του 20 %.
Εφόσον το διαπιστωθέν στη δήλωση σφάλμα οφείλεται σε στοιχεία παρασχεθέντα από άλλους παραγωγούς ή συνεταιριστές, τα ονόματα των οποίων αναφέρονται στα προβλεπόμενα έγγραφα, και δεν είναι δυνατόν να επαληθευθούν, εκ των προτέρων, από τον δηλούντα, οι ενισχύσεις μειώνονται μόνον κατά την αναλογία της πραγματοποιούμενης διόρθωσης·
β) σε ό,τι αφορά τα μέτρα που προβλέπονται από τα άρθρα 29 και 30 του κανονισμού (ΕΟΚ) αριθ. 1493/1999 εφόσον δεν έχει καταβληθεί η αξία του οίνου που παραδόθηκε στην απόσταξη, η τιμή που καταβάλλει ο οινοπνευματοποιός στον παραγωγό που υποβάλλει τη δήλωση μειώνεται κατά τις ακόλουθες αναλογίες:
- κατά ποσοστό ίσο με το ποσοστό του δηλωθέντος όγκου όταν η εν λόγω διόρθωση είναι μικρότερη ή ίση με 5 %,
Οι τιμές αυτές, καθώς και εκείνες που αποφασίζονται για την επόμενη περίοδο δεν χορηγούνται όταν η διόρθωση του δηλωθέντος όγκου είναι μεγαλύτερη του 20 %.
Εφόσον το διαπιστωθέν στη δήλωση σφάλμα οφείλεται σε στοιχεία παρασχεθέντα από άλλους παραγωγούς ή συνεταιριστές τα ονόματα των οποίων αναφέρονται στα προβλεπόμενα έγγραφα και δεν είναι δυνατόν να επαληθευθούν εκ των προτέρων από του δηλούντα, οι τιμές μειώνονται μόνο κατά την αναλογία της πραγματοποιούμενης διόρθωσης.
Οι ενισχύσεις που πρέπει να καταβάλλονται στον οινοπνευματοποιό προσαρμόζονται από τις αρμόδιες αρχές βάσει της τιμής που καταβλήθηκε στον παραγωγό.
Άρθρο 14
Σε ημερομηνίες που επιτρέπουν τις ανακοινώσεις που αναφέρονται στο άρθρο 16 τα κράτη μέλη συντάσσουν:
α) συγκεντρωτικό πίνακα, σε εθνικό επίπεδο, των δηλώσεων παραγωγής που προβλέπεται στο άρθρο 4 του κανονισμού αυτού και, ενδεχομένως, τους συντελεστές που χρησιμοποιήθηκαν για τη μετατροπή των ποσοτήτων προϊόντων εκτός του οίνου από εκατόκιλα σε εκατόλιτρα οίνου στις διάφορες περιφέρειες παραγωγής·
β) συγκεντρωτικό πίνακα, σε εθνικό επίπεδο, των δηλώσεων αποθεμάτων που προβλέπονται στο άρθρο 6 του κανονισμού αυτού·
γ) εκτίμηση, για την τρέχουσα περίοδο, της προβλεπόμενης παραγωγής των προϊόντων του αμπελοοινικού τομέα που ελήφθησαν στο έδαφός τους·
δ) εκτίμηση, για την τρέχονσα περίοδο, των στοιχείων που επιτρέπουν την εκτίμηση των διαθεσίμων ποσοτήτων και των χρήσεων των αμπελοοινικών προϊόντων στο έδαφός τους·
ε) προσωρινό ισοζύγιο της προηγουμένης περιόδου και οριστικό ισοζύγιο της προτελευταίας περιόδου.
Άρθρο 15
1. Για τη διαπίστωση των τιμών, τα κράτη μέλη, με εξαίρεση εκείνα στα οποία τα κεφάλαια Ι και ΙΙ του τίτλου ΙΙ του κανονισμού (ΕΚ) αριθ. 1493/1999 δεν εφαρμόζονται σύμφωνα με το άρθρο 21 του εν λόγω κανονισμού, οριοθετούν περιφέρειες παραγωγής που αποτελούνται από αμπελουργικές περιοχές των οποίων η παραγωγή εμφανίζει επαρκώς ομοιογενή χαρακτηριστικά.
2. Για κάθε περιφέρεια τα κράτη μέλη καθορίζουν τις αγορές για τη διαπίστωση των τιμών.
3. Στις επιλεγείσες αγορές καταγράφονται κάθε δεκατέσσερις ημέρες με τα κατάλληλα μέσα, οι τιμές των λευκών και ερυθρών επιτραπέζιων οίνων χωρίς γεωγραφική ένδειξη και η ποσότητα των οίνων αυτών που διατέθηκε στο εμπόριο.
4. Οι προαναφερθείσες τιμές είναι οι τιμές για εμπόρευμα χύμα στην εκμετάλλευση του παραγωγού.
Άρθρο 16
1. Τα κράτη μέλη ανακοινώνουν στην Επιτροπή:
α) το αργότερο στις 15 Σεπτεμβρίου και στις 30 Νοεμβρίου της τρέχουσας περιόδου, τις εκτιμήσεις του προβλεπόμενου όγκου παραγωγής του προϊόντος του αμπελοοινικού τομέα που ελήφθησαν στο έδαφός τους που αναφέρονται στο άρθρο 14 στοιχείο γ)·
β) το αργότερο στις 30 Νοεμβρίου, τον συγκεντρωτικό πίνακα των δηλώσεων των αποθεμάτων που αναφέρονται στο άρθρο 14 στοιχείο β)·
γ) το αργότερο στις 30 Νοεμβρίου, τα στοιχεία που επιτρέπουν την εκτίμηση των διαθέσιμων ποσοτήτων και των χρήσεων των αμπελοοινικών προϊόντων στο έδαφός τους, που αναφέρονται στο άρθρο 14 στοιχείο δ)·
δ) το αργότερο στις 15 Νοεμβρίου, το προσωρινό ισοζύγιο της προηγούμενης περιόδου και, το αργότερο στις 15 Μαρτίου, το οριστικό ισοζύγιο της προτελευταίας περιόδου, που αναφέρεται στο άρθρο 14 στοιχείο ε). Τα ισοζύγια αυτά πρέπει να απευθυνθούν στην Eurostat, τη στατιστική υπηρεσία των Ευρωπαϊκών Κοινοτήτων.
ε) το αργότερο στις 15 Φεβρουαρίου, τον συγκεντρωτικό πίνακα των δηλώσεων παραγωγής, που αναφέρεται στο άρθρο 14 στοιχείο α), ή εκτίμηση αυτού του συγκεντρωτικού πίνακα. Σε περίπτωση εκτιμήσεως, το οριστικό αποτέλεσμα πρέπει να ανακοινωθεί το αργότερο στις 15 Απριλίου.
2. Τα κράτη μέλη ανακοινώνουν στην Επιτροπή:
α) πριν από την 1η Αυγούστου 2001:
- την οριοθέτηση των περιφερειών παραγωγής,
- την εκτίμηση της παραγωγής των πέντε τελευταίων περιόδων για τις περιοχές που περιλαμβάνονται στις περιφέρειες αυτές,
- τις αγορές που έχουν επιλεγεί για κάθε περιφέρεια για τη διαπίστωση των τιμών,
- τις διατάξεις που θεσπίστηκαν για τη διαπίστωση των τιμών·
β) από την 1η Αυγούστου 2001 ανακοινώνουν στην Επιτροπή κάθε δεύτερη Τρίτη τις τιμές αυτές και τις ποσότητες που διατέθηκαν στο εμπόριο, καθώς και κάθε στοιχείο που θεωρούν χρήσιμο για την εκτίμηση της εξέλιξης της αγοράς στις περιφέρειες παραγωγής·
Άρθρο 17
Τα κράτη μέλη ενημερώνουν την Επιτροπή για κάθε νέο σημαντικό γεγονός που είναι δυνατό να μεταβάλει αισθητά την εκτίμηση των διαθέσιμων ποσοτήτων και των χρήσεων, η οποία πραγματοποιείται βάσει των οριστικών στοιχείων των παρελθόντων ετών.
Άρθρο 18
Εκτός από τη χρήση τους για στατιστικούς σκοπούς, τα στοιχεία των δηλώσεων χρησιμοποιούνται για την εφαρμογή του κανονισμού (ΕΚ) αριθ. 1493/1999. Ειδικότερα, τα στοιχεία που αφορούν την κατανομή της παραγωγής μεταξύ επιτραπέζιων οίνων v.q.p.r.d. και άλλων οίνων καθορίζουν τα δικαιώματα και τις υποχρεώσεις που απορρέουν, για τους παραγωγούς, από την εφαρμογή του εν λόγω κανονισμού.
Άρθρο 19
Η Επιτροπή διασφαλίζει την κατάλληλη διάδοση των πληροφοριών που έλαβε δυνάμει του κανονισμού αυτού.
Άρθρο 20
Το άρθρο 74 παράγραφος 4 πρώτο εδάφιο του κανονισμού (ΕΚ) αριθ. 1623/2000 αντικαθίσταται από το ακόλουθο κείμενο: "4. Ο οργανισμός παρέμβασης ανακτά από τον παραγωγό ποσό ίσο με μέρος ή με το σύνολο της ενίσχυσης που έχει καταβληθεί στον οινοπνευματοποιό, εφόσον ο παραγωγός δεν πληροί τους όρους που προβλέπονται από τις κοινοτικές διατάξεις για τη σχετική απόσταξη για έναν από τους ακόλουθους λόγους:
α) ο εν λόγω παραγωγός δεν έχει υποβάλει τη δήλωση συγκομιδής, παραγωγής, ή αποθέματος εντός των καθορισμένων προθεσμιών.
Το ποσό που θα ανακτηθεί καθορίζεται σύμφωνα με τους κανόνες που καθορίζονται από το άρθρο 12 του κανονισμού (ΕΚ) αριθ. 1282/2001 της Επιτροπής(7)·
β) υπέβαλε μία των δηλώσεων που αναφέρονται στο στοιχείο α) που έχει αποδειχθεί ελλιπής ή ανακριβής από την αρμόδια αρχή του κράτους μέλους και τα ελλείποντα ή ανακριβή στοιχεία είναι βασικά για την εφαρμογή του εν λόγω μέτρου.
Το ποσό που θα ανακτηθεί καθορίζεται σύμφωνα με τους κανόνες που έχουν καθοριστεί από το άρθρο 13 του κανονισμού (ΕΚ) αριθ. 1282/2001·
γ) δεν έχει εκπληρώσει τις υποχρεώσεις που καθορίζονται στο άρθρό 37 του κανονισμού (ΕΚ) αριθ. 1493/1999 και η παράβαση διαπιστώθηκε ή κοινοποιήθηκε στον οινοπνευματοποιό μετά την πληρωμή της ελάχιστης τιμής που πραγματοποιήθηκε βάσει προηγουμένων δηλώσεων·
Το ποσό που θα ανακτηθεί είναι το σύνολο της ενίσχυσης που καταβλήθηκε στον οινοπνευματοποιό."
Άρθρο 21
Καταργήσεις
Καταργούνται οι κανονισμοί της Επιτροπής (ΕΟΚ) αριθ. 2396/84(8) και (ΕΚ) αριθ. 1294/96(9).
Άρθρο 22
Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 1322/2001 της Επιτροπής
της 29ης Ιουνίου 2001
σχετικά με την τροποποίηση των παραρτημάτων Ι και ΙΙΙ του κανονισμού (ΕΟΚ) αριθ. 2377/90 του Συμβουλίου για τη θέσπιση κοινοτικής διαδικασίας για τον καθορισμό των ανώτατων ορίων καταλοίπων κτηνιατρικών φαρμάκων στα τρόφιμα ζωϊκής προέλευσης
(Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2377/90 του Συμβουλίου, της 26ης Ιουνίου 1990, για τη θέσπιση κονοτικής διαδικασίας για τον καθορισμό των ανώτατων ορίων καταλοίπων κτηνιατρικών φαρμάκων στα τρόφιμα ζωϊκής προέλευσης(1), όπως τροποποιήθηκε τελευταία από τον κανονισμό (ΕΚ) αριθ. 807/2001 της Επιτροπής(2), και ιδίως τα άρθρα 6, 7 και 8,
Εκτιμώντας τα ακόλουθα:
(1) Σύμφωνα με τον κανονισμό (ΕΚ) αριθ. 2377/90, πρέπει να θεσπιστούν προοδευτικά όρια καταλοίπων κτηνιατρικών φαρμάκων για όλες τις φαρμακολογικά δραστικές ουσίες που χρησιμοποιούνται στην Κοινότητα σε κτηνιατρικά φάρμακα προοριζόμενα να χορηγηθούν σε παραγωγικά ζώα.
(2) Ανώτατα όρια καταλοίπων πρέπει να θεσπιστούν μόνο αφού εξεταστούν στο πλαίσιο της επιτροπής κτηνιατρικών φαρμάκων όλα τα συναφή πληροφοριακά στοιχεία που αφορούν την ασφάλεια των καταλοίπων της σχετικής ουσίας για τον καταναλωτή τροφίμων ζωϊκής προέλευσης, καθώς και η επίδραση των καταλοίπων στη βιομηχανική μεταποίηση των τροφίμων.
(3) Κατά τη θέσπιση ανωτάτων oρίων για τα κατάλοιπα των κτηνιατρικών φαρμάκων στα τρόφιμα ζωϊκής προέλευσης, χρειάζεται να καθορισθούν τα ζωϊκά είδη στα οποία επιτρέπεται η παρουσία των καταλοίπων αυτών, οι ποσότητες που επιτρέπεται να ανευρίσκονται σε καθένα από τους ιστούς που λαμβάνονται από το ζώο στο οποίο χορηγήθηκε το φάρμακο (ιστός-στόχος) και η φύση του καταλοίπου εκείνου που είναι κατάλληλο για τον έλεγχο των καταλοίπων (κατάλοιπο ανιχνευτή).
(4) Για τον έλεγχο των καταλοίπων, όπως προβλέπει η κοινοτική νομοθεσία στον τομέα αυτό, πρέπει εν γένει να καθορίζονται ανώτατα όρια καταλοίπων για τους ιστούς-στόχους του ήπατος ή των νεφρών. Ωστόσο, το ήπαρ και τα νεφρά αφαιρούνται συχνά από τα σφάγια που αποτελούν αντικείμενο διεθνών, συναλλαγών και, ως εκ τούτου, επιβάλλεται να καθορίζονται επίσης ανώτατα όρια για τους μυς ή τους λιπώδεις ιστούς.
(5) Όσον αφορά τα κτηνιατρικά φάρμακα που προορίζονται να χορηγηθούν σε πτηνά που βρίσκονται σε περίοδο ωοτοκίας, σε ζώα που βρίσκονται σε περίοδο γαλουχίας ή σε μέλισσες, πρέπει επίσης να καθοριστούν ανώτατα όρια για τα αυγά, το γάλα ή το μέλι.
(6) Πρέπει να προστεθεί η φλορφαινικόλη στο παράρτημα Ι του κανονισμού (ΕΟΚ) αριθ. 2377/90.
(7) Προκειμένου να καταστεί δυνατή η ολοκλήρωση των επιστημονικών μελετών, η διάρκεια ισχύος των προσωρινών ανώτατων ορίων καταλοίπων κτηνιατρικών φαρμάκων στα τρόφιμα ζωϊκής προέλεσης όπως ήταν προηγούμενα καθορισμένη στο παράρτημα ΙΙΙ του κανονισμού (ΕΟΚ) αριθ. 2377/90 πρέπει να επεκταθεί για το κεφαλόνιο, τη μοραντέλη και τη μεταμιζόλη.
(8) Τα μέτρα που προβλέπονται στον παρόντα κανονισμό είναι σύμφωνα με τη γνώμη της μόνιμης επιτροπής κτηνιατρικών φαρμάκων,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Τα παραρτήματα Ι και ΙΙΙ του κανονισμού (ΕΟΚ) αριθ. 2377/90 τροποποιούνται σύμφωνα με το συνημένο παράρτημα.
Άρθρο 2
Ο παρών κανονισμός αρχίίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 1637/2001 της Επιτροπής
της 23ης Ιουλίου 2001
για την τροποποίηση του κανονισμού (ΕΟΚ) αριθ. 3880/91 του Συμβουλίου σχετικά με την υποβολή στατιστικών για τις ονομαστικές αλιεύσεις από τα κράτη μέλη που αλιεύουν στο Βορειοδυτικό Ατλαντικό
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (EΟΚ) αριθ. 3880/91 του Συμβουλίου, της 17ης Δεκεμβρίου 1991, σχετικά με την υποβολή στατιστικών για τις ονομαστικές αλιεύσεις από τα κράτη μέλη που αλιεύουν στο Βορειοανατολικό Ατλαντικό(1), και ιδίως το άρθρο 2 παράγραφος 3 και το άρθρο 4,
Εκτιμώντας τα ακόλουθα:
(1) Κατά την ένατη διάσκεψη των συμβαλλομένων μερών στη σύμβαση για το διεθνές εμπόριο απειλουμένων ειδών (CITES), το 1994, ζητήθηκε να αναληφθεί η παρακολούθηση των στοιχείων αλίευσης και εμπορίου των ελασμοβραγχίων (καρχαρίες, σελάχια, ράγιες) από τον Οργανισμό Επισιτισμού και Γεωργίας των Ηνωμένων Εθνών (FAO) καθώς και από τους περιφερειακούς οργανισμούς αλιείας.
(2) Κατά την 87η καταστατική του συνεδρίαση, το 1999, το Διεθνές Συμβούλιο για την Εξερεύνηση της Θάλασσας (ICES) αποφάσισε να εγκρίνει τις ομαδοποιήσεις των ειδών όσον αφορά τους ελασμοβράγχιους ιχθύες, όπως αυτές περιγράφονται στην έκθεση της ομάδας μελέτης των ελασμοβράγχιων ειδών καθώς και να καλέσει τον FAO να συμπεριλάβει τα εν λόγω είδη στο ερωτηματολόγιό του Statlant 27A σχετικά με τις στατιστικές για τις αλιεύσεις στο Βορειοανατολικό Ατλαντικό.
(3) Το ICES επεξέτεινε τον κατάλογο ειδών για τα οποία οι αλιεύσεις στον Βορειοανατολικό Ατλαντικό εγγράφονται στη βάση δεδομένων του και, ως εκ τούτου, τα κράτη μέλη πρέπει να παροτρυνθούν για την υποβολή διαθέσιμων στατιστικών όσον αφορά τις αλιεύσεις των εν λόγω πρόσθετων ειδών.
(4) Στο άρθρο 4 παράγραφος 2 του κανονισμού (ΕΟΚ) αριθ. 3880/91 προβλέπεται ότι τα κράτη μέλη, ύστερα από συμφωνία με την Eurostat, μπορούν να υποβάλουν στοιχεία με διαφορετική μορφή ή σε διαφορετικό τρόπο από τα οριζόμενα στο παράρτημα IV του κανονισμού.
(5) Διάφορα κράτη μέλη αιτήθηκαν την υποβολή στοιχείων με διαφορετική μορφή ή σε διαφορετικό μέσο από τα οριζόμενα στο παράρτημα IV του κανονισμού (ΕΟΚ) αριθ. 3880/91 (που αντιστοιχεί στα προαναφερθέντα ερωτηματολόγια Statlant).
(6) Τα μέτρα που προβλέπονται στον παρόντα κανονισμό είναι σύμφωνα με τη γνώμη της μόνιμης επιτροπής γεωργικής στατιστικής που θεσπίσθηκε με την απόφαση 72/279/ΕΟΚ του Συμβουλίου(2),
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το παράρτημα I του κανονισμού (ΕΟΚ) αριθ. 3880/91 αντικαθίσταται από το παράρτημα I του παρόντος κανονισμού.
Άρθρο 2
Τα κράτη μέλη μπορούν να υποβάλλουν στοιχεία σύμφωνα με το μορφότυπο που περιγράφεται στο παράρτημα II του παρόντος κανονισμού.
Άρθρο 3
Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 1660/2001 της Επιτροπής
της 16ης Αυγούστου 2001
για την τροποποίηση του κανονισμού (ΕΚ) αριθ. 1623/2000 για τον καθορισμό των λεπτομερειών εφαρμογής του κανονισμού (ΕΚ) αριθ. 1493/1999 του Συμβουλίου για την κοινή οργάνωση της αμπελοοινικής αγοράς, όσον αφορά τους μηχανισμούς της αγοράς
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 1493/1999 του Συμβουλίου, της 17ης Μαΐου 1999, για την κοινή οργάνωση της αμπελοοινικής αγοράς(1), όπως τροποποιήθηκε τελευταία από τον κανονισμό (ΕΚ) αριθ. 2826/2000(2), και ιδίως τα άρθρα 33 και 36,
Εκτιμώντας τα ακόλουθα:
(1) Το άρθρο 58 του κανονισμού (ΕΚ) αριθ. 1623/2000 της Επιτροπής, της 25ης Ιουλίου 2000, για τον καθορισμό των λεπτομερειών εφαρμογής του κανονισμού (ΕΚ) αριθ. 1493/1999 του Συμβουλίου για την κοινή οργάνωση της αμπελοοινικής αγοράς όσον αφορά τους μηχανισμούς της αγοράς(3), όπως τροποποιήθηκε τελευταία από τον κανονισμό (ΕΚ) αριθ. 1282/2001(4), προβλέπει τις λεπτομέρειες για τις παραδόσεις σε αποστακτήρια των υπολοίπων ποσοτήτων που αφορούν τις υποχρεώσεις των αμπελοπαραγωγών. Υπό το φως της κτηθείσας εμπειρίας, είναι σκόπιμο να παραταθεί η προθεσμία.
(2) Το άρθρο 63 του εν λόγω κανονισμού προβλέπει τη θέση σε εφαρμογή του καθεστώτος ενίσχυσης στην απόσταξη οίνων σε πόσιμη αλκοόλη. Το καθεστώς αυτό εισάχθηκε για πρώτη φορά για την περίοδο εμπορίας 2000/01. Βάσει της κτηθείσας εμπειρίας κατά τη διάρκεια της εν λόγω πρώτης περιόδου εφαρμογής, είναι σκόπιμο να υπάρξουν τροποποιήσεις. Κυρίως, καθίσταται αναγκαίο το άνοιγμα της απόσταξης αργότερα, κατά τη διάρκεια του έτους, και να μειωθεί το ποσοστό παραγωγής με το οποίο οι παραγωγός οίνου μπορεί να συμμετάσχει στην απόσταξη αυτή. Επιπλέον, πρέπει να θεσπιστεί προθεσμία όσον αφορά την τελευταία ημερομηνία απόσταξης.
(3) Τα άρθρα 86 έως 102 προβλέπουν τις λεπτομέρειες διάθεσης της αλκοόλης που διατηρείται από τους οργανισμούς παρέμβασης. Πρέπει να διορθωθούν ορισμένα σφάλματα, να μεταβληθεί, μεταξύ άλλων, το ποσό που καταβάλλεται για τα δείγματα και να χορηγηθεί στη βιοαιθανόλη, σε περίπτωση παραγωγής προϊόντων που προκύπτουν από εργασίες ανακαθαρισμού δι' αποστάξεως, η ίδια ανοχή με εκείνη που χορηγείται στις διάφορες βιομηχανικές χρήσεις.
(4) Η επιτροπή διαχείρισης οίνων δεν διατύπωσε γνώμη στην προθεσμία που όρισε ο πρόεδρός της,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΚ) αριθ. 1623/2000 τροποποιείται ως εξής:
1. Στο άρθρο 58, το πρώτο εδάφιο αντικαθίσταται από το ακόλουθο κείμενο: "Οι παραγωγοί που υπόκεινται μία από τις υποχρεώσεις που αναφέρονται στα άρθρα 45 και 52 του παρόντος κανονισμού και οι οποίοι έχουν παραδώσει, πριν από τις 15 Ιουλίου της τρέχουσας περιόδου, το 90 % τουλάχιστον της ποσότητας που αντιστοιχεί στην υποχρέωση τους, μπορούν να τηρήσουν την υποχρέωση αυτή παραδίδοντας την υπόλοιπη ποσότητα πριν από μια ημερομηνία που καθορίζεται από την αρμόδια εθνική αρχή, η οποία δεν πρέπει να είναι μεταγενέστερη της 31ης Ιουλίου της επόμενης περιόδου."
2. Το άρθρο 63 τροποποιείται ως εξής:
α) οι παράγραφοι 1 και 2 αντικαθίστανται από το ακόλουθο κείμενο: "1. Κάθε περίοδο, από τις 16 Οκτωβρίου, αρχίζει να πραγματοποιείται η απόσταξη επιτραπέζιων οίνων και οίνων από τους οποίους μπορούν να παραχθούν επιτραπέζιοι οίνοι, η οποία αναφέρεται στο άρθρο 29 του κανονισμού (ΕΚ) αριθ. 1493/1999.
2. Η ποσότητα επιτραπέζιων οίνων και οίνων από τους οποίους μπορούν να παραχθούν επιτραπέζιοι οίνοι, τους οποίους μπορεί να αποστάξει κάθε παραγωγός, περιορίζεται στο 30 % της μεγαλύτερης παραγωγής του όσον αφορά τους οίνους αυτούς, η οποία έχει δηλωθεί κατά τη διάρκεια των τριών τελευταίων περιόδων, συμπεριλαμβανομένης, εφόσον έχει ήδη δηλωθεί, της παραγωγής της τρέχουσας περιόδου. Σε περίπτωση εφαρμογής του ποσοστού που αναφέρεται ανωτέρω, η παραγόμενη ποσότητα επιτραπέζιων οίνων είναι αυτή που εμφαίνεται ως οίνος στη στήλη 'επιτραπέζιοι οίνοι' της δήλωσης παραγωγής που αναφέρεται στο άρθρο 18 παράγραφος 1 του κανονισμού (ΕΚ) αριθ. 1493/1999."
β) προστίθεται η ακόλουθη παράγραφος 10: "10. Ο οίνος που παραδίδεται στην οινοπνευματοποιεία πρέπει να αποσταχθεί το άργότερο στις 30 Σεπτεμβρίου της επόμενης περιόδου."
3. Στο άρθρο 86, το πρώτο εδάφιο αντικαθίσταται από το ακόλουθο κείμενο: "Σύμφωνα με τη διαδικασία που προβλέπεται στο άρθρο 75 του κανονισμού (ΕΚ) αριθ. 1493/1999, η Επιτροπή προκηρύσσει ανά τρίμηνο περισσότερους απλούς διαγωνισμούς που αφορούν κάθε ένας ποσότητες τουλάχιστον 50000 εκατόλιτρων αλκοόλης οινικής προέλευσης και ανέρχονται συνολικά κατ' ανώτατο όριο, ανά τρίμηνο, σε 600000 εκατόλιτρα αλκοόλης με 100 % vol, για εξαγωγή με προορισμό ορισμένες τρίτες χώρες για αποκλειστική τελική χρήση στον τομέα των καυσίμων."
4. Στο άρθρο 91, η παράγραφος 12 αντικαθίσταται από το ακόλουθο κείμενο: "12. Η εγγύηση για την εξασφάλιση της εξαγωγής των αλκοολών αποδεσμεύεται από τον οργανισμό παρέμβασης που κατέχει την αλκοόλη για κάθε ποσότητα αλκοόλης, για την οποία παρέχεται η απόδειξη ότι έχει εξαχθεί εντός της προβλεπόμενης προθεσμίας. Κατά παρέκκλιση από το άρθρο 23 του κανονισμού (ΕΟΚ) αριθ. 2220/85, και πλην περίπτωσης ανωτέρας βίας, σε περίπτωση υπέρβασης της προθεσμίας εξαγωγής καταπίπτει η εγγύηση που αποσκοπεί στην εξασφάλιση της εξαγωγής, ύψους 3 ευρώ ανά εκατόλιτρο αλκοόλης 100 % vol, μέχρι:
α) 15 % σε όλες τις περιπτώσεις·
β) 0,33 % του υπολειπόμενου ποσού, κατόπιν αφαιρέσεως των 15 %, ανά ημέρα υπέρβασης της σχετικής προθεσμίας εξαγωγής."
5. Στο άρθρο 95, παράγραφος 2 το δεύτερο και τρίτο εδάφιο αντικαθίστανται από το ακόλουθο κείμενο: "Η αλκοόλη των δεξαμενών που δεν αναφέρονται στις σχετικές προκηρύξεις διαγωνισμού ή δημοπρασίας ή που δεν ορίζεται στην απόφαση της Επιτροπής που αναφέρεται στα άρθρα 83 έως 93 του παρόντος κανονισμού, δεν υπόκειται στην εν λόγω απαγόρευση.
Η αλκοόλη των δεξαμενών που αναφέρονται στην ανακοίνωση των κρατών μελών που προβλέπεται στην παράγραφο 1 του παρόντος άρθρου μπορεί να υποκατασταθεί από τους οργανισμούς παρέμβασης που κατέχουν την αλκοόλη με μια αλκοόλη του ιδίου τύπου, ή να αναμειχθεί με άλλες αλκοόλες που παραδίδονται στον οργανισμό παρέμβασης μέχρι την έκδοση ενός δελτίου παραλαβής που την αφορά, κυρίως για λόγους διαχείρισης. Οι οργανισμοί παρέμβασης των κρατών μελών ενημερώνουν την Επιτροπή σχετικά με την υποκατάσταση της αλκοόλης."
6. Το άρθρο 98 τροποποιείται ως εξής:
α) η παράγραφος 1 αντικαθίσταται από το ακόλουθο κείμενο: "1. Μετά τη δημοσίευση προκήρυξης διαγωνισμού και μέχρι την προθεσμία λήξης υποβολής των προσφορών, την οποία αναφέρει η εν λόγω προκήρυξη, κάθε ενδιαφερόμενος μπορεί να λάβει δείγματα της αλκοόλης που διατίθεται προς πώληση έναντι πληρωμής 10 ευρώ ανά λίτρο. Η ποσότητα που λαμβάνει ο κάθε ενδιαφερόμενος δεν δύναται να υπερβαίνει τα πέντε λίτρα ανά δεξαμενή. Για τη διάθεση που αναφέρεται στο επιμέρους τμήμα III, το δείγμα μπορεί να ληφθεί, έναντι της ίδιας πληρωμής, εντός των 30 ημερών που έπονται της προκήρυξης δημοπρασίας."
β) η παράγραφος 2 αντικαθίσταται από το ακόλουθο κείμενο: "2. Μετά την εκπνοή της προθεσμίας για την κατάθεση των προσφορών, ή μετά από τριάντα ημέρες από την προκήρυξη του διαγωνισμού:
α) ο προσφέρων ή η εγκεκριμένη επιχείρηση που αναφέρεται στο άρθρο 92 μπορεί να λάβει δείγματα της αλκοόλης που του κατακυρώθηκε·
β) ο προσφέρων, στον οποίο προτείνεται υποκατάσταση κατ' εφαρμογή του άρθρου 83 παράγραφος 3 του παρόντος κανονισμού, μπορεί να λάβει δείγματα της προτεινόμενης αλκοόλης υποκατάστασης.
Τα δείγματα αυτά μπορεί να ληφθούν στον οργανισμό παρέμβασης έναντι πληρωμής 10 ευρώ ανά λίτρο, ο δε όγκος τους περιορίζεται σε πέντε λίτρα ανά δεξαμενή."
7. Στο άρθρο 100, παράγραφος 2 το στοιχείο γ) αντικαθίσταται από το ακόλουθο κείμενο: "γ) για τις αλκοόλες που έχουν κατακυρωθεί στο πλαίσιο νέων βιομηχανικών χρήσεων, καθώς και στο πλαίσιο δημόσιων πωλήσεων με σκοπό τη χρήση της βιοαιθανόλης στον τομέα των καυσίμων στην Κοινότητα, οι οποίες πρέπει να υποστούν διόρθωση πριν από την προβλεπόμενη τελική τους χρήση, η χρησιμοποίηση της αλκοόλης που έχει παραληφθεί για τους προβλεπόμενους σκοπούς θεωρείται πλήρης όταν 90 % τουλάχιστον των συνολικών ποσοτήτων αλκοόλης που έχουν παραληφθεί στο πλαίσιο ενός συγκεκριμένου διαγωνισμού έχουν χρησιμοποιηθεί για τους σκοπούς αυτούς. Ο υπερθεματιστής ή η εγκεκριμένη επιχείρηση που δέχτηκε να αγοράσει την αλκοόλη ενημερώνει την Επιτροπή και τον οργανισμό παρέμβασης σχετικά με την ποσότητα, τον προορισμό και την χρήση των παράγωγων προϊόντων που προκύπτουν από τον ανακαθορισμό. Ωστόσο, οι απώλειες δεν μπορούν να υπερβούν τα όρια που προβλέπονται στο στοιχείο β)."
Άρθρο 2
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 1681/2001 της Επιτροπής
της 22ας Αυγούστου 2001
για την τροποποίηση του κανονισμού (ΕΚ) αριθ. 174/1999 περί καθορισμού των ειδικών λεπτομερειών εφαρμογής του κανονισμού (ΕΟΚ) αριθ. 804/68 του Συμβουλίου όσον αφορά τα πιστοποιητικά εξαγωγής και επιστροφές κατά την εξαγωγή στον τομέα του γάλακτος και των γαλακτοκομικών προϊόντων και την τροποποίηση του κανονισμού (ΕΚ) αριθ. 1498/1999 για τις λεπτομέρειες εφαρμογής του κανονισμού (ΕΟΚ) αριθ. 804/68 του Συμβουλίου όσον αφορά τις ανακοινώσεις μεταξύ των κρατών μελών και της Επιτροπής στον τομέα του γάλακτος και των γαλακτοκομικών προϊόντων
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 1255/1999 του Συμβουλίου, της 17ης Μαΐου 1999, περί κοινής οργανώσεως αγοράς στον τομέα του γάλακτος και των γαλακτοκομικών προϊόντων(1), όπως τροποποιήθηκε τελευταία από τον κανονισμό (ΕΚ) αριθ. 1670/2000(2), και ιδίως το άρθρο 26 παράγραφος 3, το άρθρο 30, το άρθρο 31 παράγραφος 14 και το άρθρο 40,
Εκτιμώντας τα ακόλουθα:
(1) Το άρθρο 1 του κανονισμού (ΕΚ) αριθ. 174/1999 της Επιτροπής, της 26ης Ιανουαρίου 1999, για τον καθορισμό των ειδικών λεπτομερειών εφαρμογής του κανονισμού (ΕΟΚ) αριθ. 804/68 του Συμβουλίου όσον αφορά τα πιστοποιητικά εξαγωγής και επιστροφές κατά την εξαγωγή στον τομέα του γάλακτος και των γαλακτοκομικών προϊόντων(3) όπως τροποποιήθηκε τελευταία από τον κανονισμό (ΕΚ) αριθ. 1370/2001(4), προβλέπει, ως γενικό κανόνα, ότι κάθε εξαγωγή γαλακτοκομικών προϊόντων για την οποία ζητείται επιστροφή υπόκειται στην προσκόμιση πιστοποιητικού εξαγωγής. Είναι αναγκαίο, ενόψει αποτελεσματικής διαχείρισης της εσωτερικής αγοράς του αποκορυφωμένου γάλατος σε σκόνη, προϊόντος το οποίο μπορεί να αποτελεί το αντικείμενο μέτρων παρέμβασης, να γίνει υποχρεωτικό ένα πιστοποιητικό εξαγωγής και να προβλέπεται η κοινοποίηση των εν λόγω στοιχείων από τα κράτη μέλη στην Επιτροπή. Προς το σκοπό αυτό, πρέπει να τροποποιηθεί ο κανονισμός (ΕΚ) αριθ. 1498/1999 της Επιτροπής, της 8ης Ιουλίου 1999, για τις λεπτομέρειες εφαρμογής του κανονισμού (ΕΟΚ) αριθ. 804/68 του Συμβουλίου όσον αφορά τις ανακοινώσεις μεταξύ των κρατών μελών και της Επιτροπής στον τομέα του γάλακτος και των γαλακτοκομικών προϊόντων(5), όπως τροποποιήθηκε τελευταία από τον κανονισμό (ΕΚ) αριθ. 732/2001(6).
(2) Πρέπει να διορθωθεί ένα σφάλμα στη διατύπωση του άρθρου 9 του κανονισμού (ΕΚ) αριθ. 174/1999.
(3) Για τα γαλακτοκομικά προϊόντα δεν λαμβάνεται υπόψη κανένα στοιχείο σακχαρόζης όταν το βασικό ποσό της επιστροφής για το μέρος γάλακτος έχει οριστεί σε μηδέν. Είναι σκόπιμο η διάταξη αυτή να εφαρμόζεται και στην περίπτωση που δεν έχει καθοριστεί καμία επιστροφή για το μέρος γάλακτος.
(4) Τα οριστικά πιστοποιητικά για τις εξαγωγές χωρίς την καταβολή επιστροφής, στις Ηνωμένες Πολιτείες, στο πλαίσιο της συμπληρωματικής ποσόστωσης που απορρέει από τη συμφωνία για τη γεωργία στο πλαίσιο των συμφωνιών GATT του Γύρου της Ουρουγουάης(7) (στο εξής ονομαζόμενης "συμφωνία για τη γεωργία"), δεν υπόκεινται στη σύσταση εγγυήσεως. Προκειμένου να εξασφαλισθεί, στο μέρος του δυνατού, ότι η ποσόστωση αυτή όντως θα συμπληρώνεται και ότι τα εκδιδόμενα προς το σκοπό αυτό πιστοποιητικά όντως θα χρησιμοποιούνται, είναι σκόπιμο να προβλέπεται η σύσταση εγγγυήσεως.
(5) Προκειμένου να απλουστευθούν οι εγγυήσεις για τα προσωρινά πιστοποιητικά που αναφέρονται στο άρθρο 20, είναι σκόπιμο να τροποποιηθεί η εγγύηση για το προσωρινό πιστοποιητικό και να διευκρινιστεί η λειτουργία της εγγύησης για το οριστικό πιστοποιητικό.
(6) Η επιτροπή διαχείρισης γάλακτος και γαλακτοκομικών προϊόντων δεν διατύπωσε γνώμη στην προθεσμία που όρισε ο πρόεδρός της,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΚ) αριθ. 174/1999 τροποποιείται ως εξής:
1. Στο άρθρο 1 παράγραφος 1 προστίθεται το ακόλουθο δεύτερο εδάφιο: "Εντούτοις, και κατά παρέκκλιση από το πρώτο εδάφιο, πρέπει να προσκομίζεται ένα πιστοποιητικό εξαγωγής για κάθε εξαγωγή των προϊόντων που αναφέρονται στο παράρτημα Ι κατηγορία ΙΙ."
2. Στο άρθρο 9, το στοιχείο α) αντικαθίσταται από το ακόλουθο κείμενο: "α) 5 % για τα προϊόντα που υπάγονται στον κωδικό ΣΟ 0405"
3. Στο άρθρο 16 παράγραφος 3, το δεύτερο εδάφιο αντικαθίσταται από το ακόλουθο κείμενο: "Εντούτοις, το στοιχείο της σακχαρόζης δεν λαμβάνεται υπόψη στην περίπτωση που το βασικό ποσό της επιστροφής για το μέρος γάλακτος που αναφέρεται στο δεύτερο εδάφιο της παραγράφου 2, είτε καθορίζεται σε μηδέν είτε δεν καθορίζεται"
4. Στο άρθρο 20 παράγραφος 2 δεύτερο εδάφιο ο όρος "9 ευρώ" αντικαθίσταται από τον όρο "6 ευρώ".
5. Στο άρθρο 20, η παράγραφος 10 αντικαθίσταται από το ακόλουθο κείμενο: "10. Πριν από τη λήξη του έτους για το οποίο εκδόθηκαν προσωρινά πιστοποιητικά, ο ενδιαφερόμενος ζητεί, ακόμη και για μέρη ποσοτήτων, το οριστικό πιστοποιητικό εξαγωγής το οποίο του χορηγείται αμέσως, εφόσον αυξήσει την εγγύηση που αναφέρεται στην παράγραφο 2 μέχρι του συνολικού ποσού που προβλέπεται από το άρθρο 9 για τις ποσότητες για τις οποίες χορηγούνται πιστοποιητικά. Η αίτηση οριστικού πιστοποιητικού και το πιστοποιητικό περιλαμβάνουν στη θέση 20 την ακόλουθη μνεία: 'για εξαγωγή προς τις Ηνωμένες Πολιτείες της Αμερικής: άρθρο 20 του κανονισμού (ΕΚ) αριθ. 174/1999.'
Τα οριστικά πιστοποιητικά ισχύουν μόνο για τις εξαγωγές που αναφέρονται στην παράγραφο 1.
Η εγγύηση για το οριστικό πιστοποιητικό αποδεσμεύεται μόνο με την προσκόμιση της αποδείξεως που αναφέρεται στο άρθρο 35 παράγραφος 5 του κανονισμού (ΕΚ) αριθ. 1291/2000 της Επιτροπής(8)."
Άρθρο 2
Το σημείο 1 του άρθρου 9 του κανονισμού (ΕΚ) αριθ. 1498/1999 αντικαθίσταται από το ακόλουθο κείμενο: "1. Κάθε εργάσιμη ημέρα πριν από τις 18.00, εκτός των ποσοτήτων για τις οποίες ζητήθηκαν πιστοποιητικά εξαγωγής, είτε στο πλαίσιο του άρθρου 18 και του άρθρου 19 παράγραφος 5 του κανονισμού (ΕΚ) αριθ. 174/1999, είτε για να πραγματοποιηθούν οι παραδόσεις που προορίζονται για την επισιτιστική βοήθεια κατά την έννοια του άρθρου 10 παράγραφος 4 της συμφωνίας για τη γεωργία που συνήφθη στο πλαίσιο του Γύρου της Ουρουγουάης:
α) τις ποσότητες, κατανεμημένες ανά κωδικό της συνδυασμένης ονοματολογίας των γαλακτοκομικών προϊόντων για τις επιστροφές κατά την εξαγωγή και ανά κωδικό προορισμού, για τις οποίες ζητήθηκαν την ίδια ημέρα τα πιστοποιητικά:
i) που αναφέρονται στο άρθρο 1 του κανονισμού (ΕΚ) αριθ. 174/1999, εξαιρουμένων αυτών που αναφέρονται στο άρθρο 17 του εν λόγω κανονισμού (μηχανογραφημένος κωδικός ανακοίνωσης IDES: 1)·
β) τις ποσότητες, καταναμεμένες ανά αίτηση κα ανά κωδικό της ονοματολογίας των γαλακτοκομικών προϊόντων γαι τις επιστροφές κατά την εξαγωγή και ανά κωδικό προορισμού, για τις οποίες ζητήθηκαν την ίδια ημέρα προσωρινά πιστοποιητικά που αναφέρονται στο άρθρο 8 του κανονισμού (ΕΚ) αριθ. 174/1999, αναφέροντας την προθεσμία συμμετοχής στο διαγωνισμό καθώς και την ποσότητα προϊόντων για την οποία προκηρύσσεται ο διαγωνισμός ή, σε περίπτωση ανοικτού διαγωνισμού διενεργούμενου από στρατιωτικές δυνάμεις, κατά την έννοια του άρθρου 36 παράγραφος 1 στοιχείο γ) του κανονισμού (ΕΚ) αριθ. 800/1999 της Επιτροπής(9), που δεν προσδιορίζει την ποσότητα αυτή, την κατά προσέγγιση ποσότητα, κατανεμημένη όπως αναφέρεται κατωτέρω (μηχανογραφημένος κωδικός ανακοίνωσης IDES: 2)·
γ) τις ποσότητες, κατανεμημένες ανά αίτηση και ανά κωδικό της ονοματολογίας των γαλακτοκομικών προϊόντων για τις επιστροφές κατά την εξαγωγή και ανά κωδικό προορισμού, για τις οποίες εκδόθηκαν οριστικά ή ακυρώθηκαν την ίδια ημέρα τα προσωρινά πιστοποιητικά που αναφέρονται στο άρθρο 8 του κανονισμού (ΕΚ) αριθ. 174/1999, και αναφέρουν τον οργανισμό ο οποίος προκηρύσσει το διαγωνισμό, καθώς και την ημερομηνία και την ποσότητα του προσωρινού πιστοποιητικού·
δ) κατά περίπτωση, την αναθεωρημένη ποσότητα προϊόντων για την οποία προκηρύσσεται ο διαγωνισμός, που αναφέρεται στο ανωτέρω στοιχείο β.".
Άρθρο 3
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 2136/2001 του Συμβουλίου
της 23ης Οκτωβρίου 2001
για τροποποίηση του κανονισμού (ΕΚ) αριθ. 723/97 για την υλοποίηση προγραμμάτων δράσης των κρατών μελών στον τομέα των ελέγχων των δαπανών του ΕΓΤΠΕ, τμήμα Εγγυήσεων
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 37,
την πρόταση της Επιτροπής(1),
τη γνώμη του Ευρωπαϊκού Κοινοβουλίου(2),
Εκτιμώντας τα ακόλουθα:
(1) Το άρθρο 1 του κανονισμού (ΕΚ) αριθ. 723/97(3) προβλέπει ότι η Κοινότητα συμμετέχει στις δαπάνες των κρατών μελών για την υλοποίηση νέων προγραμμάτων δράσης που προκύπτουν από νέες κοινοτικές υποχρεώσεις και τα οποία εγκρίνει η Επιτροπή και έχουν ως στόχο τη βελτίωση της δομής ή της αποτελεσματικότητας των ελέγχων των δαπανών του ΕΓΤΠΕ, τμήμα Εγγυήσεων. Το άρθρο 4 του εν λόγω κανονισμού προβλέπει ότι η χρηματοδοτική συμμετοχή της Κοινότητας χορηγείται ανά ημερολογιακό έτος, για περίοδο πέντε διαδοχικών ετών αρχής γενομένης από το 1997, εντός του ορίου των ετησίων πιστώσεων οι οποίες εγκρίθηκαν από την αρμόδια επί του προϋπολογισμού αρχή εντός του ορίου των δημοσιονομικών προοπτικών.
(2) Η Επιτροπή διαβίβασε έκθεση στο Συμβούλιο σχετικά με την πρόοδο της εφαρμογής του κανονισμού (ΕΚ) αριθ. 723/97 κατά τη διάρκεια των ετών 1997 έως 2000. Λαμβανομένων υπόψη των εκθέσεων αξιολόγησης που προετοίμασαν τα κράτη μέλη και της αποτελεσματικότητας των προγραμμάτων που εφαρμόστηκαν, η Επιτροπή εκτιμά ότι τα κράτη μέλη θα πρέπει να συνεχίσουν να λαμβάνουν χρηματοδοτική ενίσχυση για την υλοποίηση των προγραμμάτων που προβλέπονται στο άρθρο 1 του κανονισμού (ΕΚ) αριθ. 723/97.
(3) Δεδομένου, ιδίως, ότι οι νέες δαπανηρές τεχνικές έχουν εισαχθεί από τον κανονισμό (ΕΚ) αριθ. 1593/2000 του Συμβουλίου, της 17ης Ιουλίου 2000, για την τροποποίηση του κανονισμού (ΕΟΚ) αριθ. 3508/92 για τη θέσπιση ολοκληρωμένου συστήματος διαχείρισης και ελέγχου σχετικά με ορισμένα καθεστώτα κοινοτικών ενισχύσεων(4), που έχουν ως στόχο τη βελτίωση του συστήματος αναγνώρισης αγροτεμαχίων με τη βοήθεια συστήματος γεωγραφικών πληροφοριών και ψηφιακής ορθοφωτογράφισης, δικαιολογείται κοινοτική συμμετοχή για την κάλυψη μέρους των δαπανών που επιβαρύνουν τα κράτη μέλη στο πλαίσιο νέων προγραμμάτων δράσης στον τομέα αυτό. Στο πλαίσιο αυτό, κρίνεται σκόπιμο, για λόγους νομικής σαφήνειας, να διαγραφεί η τελευταία περίπτωση του άρθρου 5 του κανονισμού (ΕΚ) αριθ. 723/97.
(4) Συνεπώς, θα πρέπει να παραταθεί για δύο έτη η περίοδος κατά την οποία μπορεί να καταβληθεί η χρηματοδοτική συμμετοχή της Κοινότητας.
(5) Ο κανονισμός (ΕΚ) αριθ. 723/97 θα πρέπει να τροποποιηθεί αναλόγως,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΚ) αριθ. 723/97 τροποποιείται ως εξής:
2. Στο άρθρο 4 παράγραφος 1, πρώτη πρόταση, οι λέξεις "πέντε διαδοχικών ετών" αντικαθίστανται από τις λέξεις "επτά διαδοχικών ετών".
Κανονισμός (ΕΚ) αριθ. 2601/2001 της Επιτροπής
της 28ης Δεκεμβρίου 2001
για τη συμπλήρωση του παραρτήματος του κανονισμού (ΕΚ) αριθ. 2400/96 της Επιτροπής σχετικά με την εγγραφή ορισμένων ονομασιών στο μητρώο προστατευόμενων ονομασιών προέλευσης και προστατευόμενων γεωγραφικών ενδείξεων που προβλέπεται στον κανονισμό (ΕΟΚ) αριθ. 2081/92 του Συμβουλίου περί προστασίας των γεωγραφικών ενδείξεων και των ονομασιών προέλευσης των γεωργικών προϊόντων και των τροφίμων
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2081/92 του Συμβουλίου, της 14ης Ιουλίου 1992, σχετικά με την προστασία των γεωγραφικών ενδείξεων και των ονομασιών προέλευσης των γεωργικών προϊόντων και των τροφίμων(1), όπως τροποποιήθηκε τελευταία από τον κανονισμό (ΕΚ) αριθ. 2796/2000 της Επιτροπής(2), και ιδίως το άρθρο 6 παράγραφοι 3 και 4,
Εκτιμώντας τα ακόλουθα:
(1) Σύμφωνα με το άρθρο 5 του κανονισμού (ΕΟΚ) αριθ. 2081/92, η Ισπανία διαβίβασε στην Επιτροπή μία αίτηση καταχώρησης ως ονομασία προέλευσης για την ονομασία "Manzana Reineta del Bierzo", και μία αίτηση καταχώρησης ως γεωγραφική ένδειξη για την ονομασία "Salchichón de Vic"/"Llonganissa de Vic".
(2) Διαπιστώθηκε, σύμφωνα με το άρθρο 6 παράγραφος 1 του εν λόγω κανονισμού, ότι οι δύο αιτήσεις ανταποκρίνονται σε αυτόν τον κανονισμό και ότι περιλαμβάνουν ιδίως όλα τα στοιχεία που προβλέπονται στο άρθρο 4.
(3) Μετά από τη δημοσίευση στην Επίσημη Εφημερίδα των Ευρωπαϊκών Κοινοτήτων(3) των ονομασιών που αναφέρονται στο παράρτημα του παρόντος κανονισμού, δεν διαβιβάστηκαν στην Επιτροπή δηλώσεις αντιρρήσεων κατά την έννοια του άρθρου 7 του κανονισμού (ΕΟΚ) αριθ. 2081/92.
(4) Κατά συνέπεια, οι ονομασίες αυτές μπορούν να εγγραφούν στο μητρώο προστατευόμενων ονομασιών προέλευσης και προστατευόμενων γεωγραφικών ενδείξεων και, επομένως, να προστατεύονται σε κοινοτικό επίπεδο ως προστατευόμενη ονομασία προέλευσης ή προστατευόμενη γεωγραφική ένδειξη.
(5) Το παράρτημα του παρόντος κανονισμού συμπληρώνει το παράρτημα του κανονισμού (ΕΚ) αριθ. 2400/96 της Επιτροπής(4), όπως τροποποιήθηκε τελευταία από τον κανονισμό (ΕΚ) αριθ. 2372/2001(5),
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το παράρτημα του κανονισμού (ΕΚ) αριθ. 2400/96 συμπληρώνεται με τις ονομασίες που αναφέρονται στο παράρτημα του παρόντος κανονισμού, και αυτές οι ονομασίες εγγράφονται στο μητρώο προστατευόμενων ονομασιών προέλευσης και προστατευόμενων γεωγραφικών ενδείξεων ως προστατευόμενη ονομασία προέλευσης (ΠΟΠ) ή προστατευόμενη γεωγραφική ένδειξη (ΠΓΕ), όπως προβλέπεται στο άρθρο 6 παράγραφος 3 του κανονισμού (ΕΟΚ) αριθ. 2081/92.
Άρθρο 2
Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Απόφαση της Επιτροπής
της 4ης Φεβρουαρίου 2002
(Κείμενο που παρουσιάζει ενδιαφέρον για τον ΕΟΧ)
(2002/79/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 93/43/EΟΚ του Συμβουλίου, της 14ης Ιουνίου 1993, για την υγιεινή των τροφίμων(1), και ιδίως το άρθρο της 10 παράγραφος 1,
Εκτιμώντας τα ακόλουθα:
(1) Οι αραχίδες κινεζικής καταγωγής ή προέλευσης διαπιστώθηκε ότι είναι συχνά μολυσμένες με υπερβολικά υψηλά επίπεδα αφλατοξίνης B1 και ολικής αφλατοξίνης.
(2) Η επιστημονική επιτροπή τροφίμων παρατήρησε ότι η αφλατοξίνη B1, ακόμη και σε άκρως χαμηλές δόσεις, προκαλεί καρκίνο του ήπατος και επιπλέον είναι γονοτοξική.
(3) Ο κανονισμός (EΚ) αριθ. 194/97 της Επιτροπής, της 31ης Ιανουαρίου 1997, για τον καθορισμό μεγίστων τιμών ανοχής για ορισμένες προσμείξεις στα τρόφιμα(2), όπως τροποποιήθηκε τελευταία από τον κανονισμό (EΚ) αριθ. 1566/1999(3), καθορίζει ανώτατα επίπεδα για ορισμένες προσμείξεις, και ιδίως αφλατοξίνες στα τρόφιμα. Σε δείγματα αραχίδων κινεζικής καταγωγής ή προέλευσης υπερβαίνονται σημαντικά τα όρια αυτά.
(4) Αυτό αποτελεί σοβαρή απειλή για τη δημόσια υγεία εντός της Κοινότητας και συνεπώς επιβάλλεται η έγκριση προστατευτικών μέτρων σε κοινοτικό επίπεδο.
(5) Από τις 8 έως τις 21 Μαΐου 2001 το γραφείο τροφίμων και κτηνιατρικών υποθέσεων (ΓΤΚΥ) της Ευρωπαϊκής Επιτροπής πραγματοποίησε αποστολή στην Κίνα για την αξιολόγηση των επιτόπου συστημάτων ελέγχου για την πρόληψη της μόλυνσης των αραχίδων με αφλατοξίνες που προορίζονται για εξαγωγή στην Ευρωπαϊκή Κοινότητα. Στην αποστολή διαπιστώθηκε, μεταξύ άλλων, ότι ο έλεγχος για τις αφλατοξίνες στις αραχίδες είναι ελάχιστος τόσο κατά την παραγωγή όσο και κατά τη γενική επεξεργασία. Επίσης παρατηρήθηκαν παρατυπίες στη λειτουργία των εργαστηρίων. Συνεπώς, ενδείκνυται να επιβληθούν ειδικοί όροι για τις αραχίδες ή τα προϊόντα τους κινεζικής καταγωγής ή προέλευσης, προκειμένου να εξασφαλιστεί υψηλότερο επίπεδο προστασίας στη δημόσια υγεία.
(6) Η παραγωγή, διαλογή, μεταχείριση, επεξεργασία, συσκευασία και η μεταφορά των αραχίδων είναι αναγκαίο να πραγματοποιούνται σύμφωνα με τις ορθές πρακτικές υγιεινής. Είναι αναγκαίο να καθοριστούν τα επίπεδα αφλατοξίνης B1 και ολικής αφλατοξίνης σε δείγματα που λαμβάνονται από το φορτίο αποστολής πριν από την αναχώρησή του από την Κίνα.
(7) Οι κινεζικές αρχές πρέπει να παρέχουν αποδεικτικά έγγραφα που θα συνοδεύουν κάθε φορτίο αποστολής αραχίδων καταγωγής ή προέλευσης από την Κίνα, όσον αφορά τις συνθήκες παραγωγής, διαλογής, μεταχείρισης, επεξεργασίας, συσκευασίας και μεταφοράς, καθώς και τα αποτελέσματα των εργαστηριακών αναλύσεων του φορτίου για τα επίπεδα αφλατοξίνης Β1 και ολικής αφλατοξίνης.
(8) Από τα πορίσματα της προαναφερόμενης αποστολής μπορεί να συμπεράνει κανείς ότι οι κινεζικές αρχές δεν είναι σε θέση προς το παρόν να εξασφαλίσουν αξιόπιστα αποτελέσματα αναλύσεων ή να εγγυηθούν την ακεραιότητα της παρτίδας από άποψη πιστοποίησης. Συνεπώς, κάθε πιστοποιητικό που εκδίδεται για τις αραχίδες κινεζικής καταγωγής προκαλεί σοβαρές αμφιβολίες σχετικά με την αξιοπιστία του.
(9) Συνεπώς, για τη διασφάλιση της δημόσιας υγείας είναι αναγκαίο, όλες οι παρτίδες αραχίδων κινεζικής καταγωγής ή προέλευσης που εισάγονται στην Ευρωπαϊκή Κοινότητα να υπόκεινται σε δειγματοληψία και ανάλυση για το επίπεδο αφλατοξίνης που περιέχουν από την αρμόδια αρχή του μέλους κράτους στο οποία εισάγονται πριν από τη διάθεσή τους στην αγορά. Δεδομένου ότι το μέτρο αυτό έχει σοβαρό αντίκτυπο στους ελεγκτικούς φορείς των κρατών μελών, τα αποτελέσματα αυτού του μέτρου θα αξιολογηθούν μετά από σύντομο χρονικό διάστημα και τα μέτρα θα τροποποιηθούν, αν χρειάζεται.
(10) Ζητήθηκε η γνώμη της μόνιμης επιτροπής τροφίμων στις 2 Απριλίου και στις 19 Ιουλίου 2001,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
1. Τα κράτη μέλη μπορούν να εισάγουν προϊόντα που ανήκουν σε μια από τις ακόλουθες κατηγορίες, κινεζικής καταγωγής ή προέλευσης, που προορίζονται για ανθρώπινη κατανάλωση ή χρησιμοποιούνται ως συστατικό σε τρόφιμα, με την προϋπόθεση ότι κάθε φορτίο συνοδεύεται από τα αποτελέσματα επίσημης δειγματοληψίας και ανάλυσης και από το πιστοποιητικό υγειονομικού ελέγχου στο παράρτημα Ι συμπληρωμένο, υπογεγραμμένο και επικυρωμένο από εκπρόσωπο της δημόσιας υπηρεσίας ελέγχων εισόδου-εξόδου και καραντίνας της Λαϊκής Δημοκρατίας της Κίνας:
- αραχίδες του κωδικού ΣΟ 1202 10 90 ή 1202 20 00,
- αραχίδες του κωδικού ΣΟ 2008 11 94 (σε συσκευασίες άμεσης κατανάλωσης καθαρού βάρους άνω του ενός χιλιογράμμου) ή του κωδικού ΣΟ 2008 11 98 (σε συσκευασίες άμεσης κατανάλωσης καθαρού βάρους κάτω του ενός χιλιογράμμου),
- καβουρντισμένες αραχίδες του κωδικού ΣΟ 2008 11 92 (σε συσκευασίες άμεσης κατανάλωσης καθαρού βάρους άνω του ενός χιλιογράμμου) ή του κωδικού ΣΟ 2008 11 96 (σε συσκευασίες άμεσης κατανάλωσης καθαρού βάρους κάτω του ενός χιλιογράμμου).
2. Τα φορτία μπορούν να εισαχθούν στην Κοινότητα μόνον μέσω ενός από τα σημεία εισόδου που αναφέρονται στον κατάλογο του παραρτήματος ΙΙ.
3. Κάθε φορτίο πρέπει να επισημαίνεται με κωδικό, ο οποίος αντιστοιχεί στον κωδικό του υγειονομικού πιστοποιητικού και της συνοδευτικής έκθεσης που περιέχει τα αποτελέσματα της επίσημης δειγματοληψίας και ανάλυσης που αναφέρεται στην παράγραφο 1.
4. Οι αρμόδιες αρχές σε κάθε κράτος μέλος πρέπει να εξασφαλίσουν ότι οι εισαγόμενες αραχίδες κινεζικής καταγωγής ή προέλευσης, υπόκεινται σε ελέγχους των εγγράφων έτσι ώστε να εξασφαλιστεί ότι συμμορφώνονται με τις απαιτήσεις του υγειονομικού πιστοποιητικού και τα αποτελέσματα δειγματοληψίας που αναφέρονται στην παράγραφο 1.
5. Τα κράτη μέλη πραγματοποιούν δειγματοληψίες και αναλύσεις αφλατοξίνης Β1 και ολικής αφλατοξίνης για κάθε φορτίο αραχίδων κινεζικής καταγωγής ή προέλευσης πριν από τη διάθεσή τους στην αγορά στο λιμένα εισόδου στην Κοινότητα και ενημερώνει την Επιτροπή σχετικά με τα αποτελέσματα.
Άρθρο 2
Απόφαση του Ευρωπαϊκού Κοινοβουλίου
της 14ης Μαρτίου 2002
που τροποποιεί την απόφαση 94/262/ΕΚΑΧ, ΕΚ, Ευρατόμ σχετικά με το καθεστώς του διαμεσολαβητή και τους γενικούς όρους άσκησης των καθηκόντων του
(2002/262/ΕΚ, ΕΚΑΧ, Ευρατόμ)
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 195 παράγραφος 4,
τη συνθήκη για την ίδρυση της Ευρωπαϊκής Κοινότητας Άνθρακα και Χάλυβα, και ιδίως το άρθρο 20Δ παράγραφος 4,
τη συνθήκη για την ίδρυση της Ευρωπαϊκής Κοινότητας Ατομικής Ενέργειας, και ιδίως το άρθρο 107Δ παράγραφος 4,
το ψήφισμα του Ευρωπαϊκού Κοινοβουλίου, της 17ης Νοεμβρίου 2000, με θέμα την τροποποίηση της απόφασης του Ευρωπαϊκού Κοινοβουλίου της 9ης Μαρτίου 1994 σχετικά με το καθεστώς του διαμεσολαβητή και τους γενικούς όρους άσκησης των καθηκόντων του(1),
τη γνώμη της Επιτροπής,
Με την έγκριση του Συμβουλίου,
Εκτιμώντας τα ακόλουθα:
(1) Δυνάμει του άρθρου 22 παράγραφος 5 του δημοσιονομικού κανονισμού της 21ης Δεκεμβρίου 1977 που εφαρμόζεται στο γενικό προϋπολογισμό των Ευρωπαϊκών Κοινοτήτων(2), ο διαμεσολαβητής εξομοιούται προς θεσμικό όργανο για την εφαρμογή του ως άνω κανονισμού.
(2) Ο κανονισμός (ΕΚ, ΕΚΑΧ, Ευρατόμ) αριθ. 2673/1999 του Συμβουλίου, που τροποποιεί τον δημοσιονομικό κανονισμό, δημιούργησε ειδικό τμήμα για τον διαμεσολαβητή στο γενικό προϋπολογισμό της Ευρωπαϊκής Ένωσης και τροποποίησε, κατά συνέπεια, τις διατάξεις του δημοσιονομικού κανονισμού που το αφορούν.
(3) Είναι, άρα, απαραίτητο να τροποποιηθεί η απόφαση 94/262/ΕΚΑΧ, ΕΚ, Ευρατόμ του Ευρωπαϊκού Κοινοβουλίου, της 9ης Μαρτίου 1994, σχετικά με το καθεστώς του διαμεσολαβητή και τους γενικούς όρους άσκησης των καθηκόντων του(3), καθόσον προβλέπει ότι ο προϋπολογισμός του διαμεσολαβητή εμφαίνεται ως παράρτημα του τμήματος Ι (Κοινοβούλιο) του γενικού προϋπολογισμού των Ευρωπαϊκών Κοινοτήτων.
(4) Πρέπει, κατά συνέπεια, να καταργηθούν τα άρθρα 12 και 16 της ως άνω απόφασης,
ΑΠΟΦΑΣΙΖΕΙ:
Άρθρο 1
Τα άρθρα 12 και 16 της απόφασης 94/262/ΕΚΑΧ, ΕΚ, Ευρατόμ καταργούνται.
Άρθρο 2
Απόφαση της Επιτροπής
της 29ης Ιουλίου 2002
σχετικά με τη σύσταση της ομάδας των ευρωπαϊκών ρυθμιστικών αρχών για δίκτυα και υπηρεσίες ηλεκτρονικών επικοινωνιών
(Κείμενο που παρουσιάζει ενδιαφέρον για τον ΕΟΧ)
(2002/627/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη τη συνθήκη για την ίδρυση της Ευρωπαϊκής Κοινότητας,
Εκτιμώντας τα ακόλουθα:
(1) Έχει θεσπιστεί νέο ρυθμιστικό πλαίσιο για δίκτυα και υπηρεσίες ηλεκτρονικών επικοινωνιών, σύμφωνα με την οδηγία 2002/21/ΕΚ του Ευρωπαϊκού Κοινοβουλίου και του Συμβουλίου, της 7ης Μαρτίου 2002, σχετικά με κοινό ρυθμιστικό πλαίσιο για δίκτυα και υπηρεσίες ηλεκτρονικών επικοινωνιών (οδηγία πλαίσιο)(1), την οδηγία 2002/19/EΚ του Ευρωπαϊκού Κοινοβουλίου και του Συμβουλίου, της 7ης Μαρτίου 2002, σχετικά με πρόσβαση σε δίκτυα ηλεκτρονικών επικοινωνιών και συναφείς ευκολίες, καθώς και με τη διασύνδεσή τους (οδηγία για την πρόσβαση)(2), την οδηγία 2002/20/EΚ του Ευρωπαϊκού Κοινοβουλίου και του Συμβουλίου, της 7ης Μαρτίου 2002, σχετικά με την αδειοδότηση δικτύων και υπηρεσιών ηλεκτρονικών επικοινωνιών (οδηγία για την αδειοδότηση)(3) και την οδηγία 2002/22/EΚ του Ευρωπαϊκού Κοινοβουλίου και του Συμβουλίου, της 7ης Μαρτίου 2002, σχετικά με την καθολική υπηρεσία και τα δικαιώματα των χρηστών όσον αφορά δίκτυα και υπηρεσίες ηλεκτρονικών επικοινωνιών (οδηγία για την καθολική υπηρεσία)(4).
(2) Για τη διεξαγωγή των ρυθμιστικών καθηκόντων που προσδιορίζονται στις εν λόγω οδηγίες έχουν συγκροτηθεί σε όλα τα κράτη μέλη εθνικές ρυθμιστικές αρχές οι οποίες πρέπει να κοινοποιούνται στην Επιτροπή σύμφωνα με το άρθρο 3 παράγραφος 6 της οδηγίας πλαίσιο. Σύμφωνα με την οδηγία πλαίσιο, τα κράτη μέλη πρέπει να εγγυώνται την ανεξαρτησία των εθνικών ρυθμιστικών αρχών εξασφαλίζοντας ότι αυτές είναι νομικά διακριτές και λειτουργούν ανεξάρτητα από όλους τους οργανισμούς παροχής δικτύων, εξοπλισμού ή υπηρεσιών ηλεκτρονικών επικοινωνιών. Τα κράτη μέλη τα οποία διατηρούν την κυριότητα ή τον έλεγχο των οργανισμών παροχής δικτύων ή/και υπηρεσιών ηλεκτρονικών επικοινωνιών εξασφαλίζουν πλήρη και αποτελεσματικό διαρθρωτικό διαχωρισμό της κανονιστικής αρμοδιότητας από τις δραστηριότητες που έχουν σχέση με την ιδιοκτησία ή τον έλεγχο.
(3) Οι επιμέρους αρμοδιότητες και καθήκοντα των εθνικών ρυθμιστικών αρχών διαφέρουν μεταξύ των κρατών μελών, σε όλα όμως υπάρχει τουλάχιστον μα εθνική ρυθμιστική αρχή, η οποία είναι επιφορτισμένη με την εφαρμογή των κανόνων έπειτα από τη μεταφορά τους στην εθνική νομοθεσία, ιδίως των κανόνων που αφορούν την καθημερινή εποπτεία της αγοράς.
(4) Η ανάγκη συνεπούς εφαρμογής των συναφών κανόνων σε όλα τα κράτη μέλη είναι ουσιαστικής σημασίας για την επιτυχή ανάπτυξη εσωτερικής αγοράς δικτύων και υπηρεσιών ηλεκτρονικών επικοινωνιών. Με το νέο ρυθμιστικό πλαίσιο καθορίζονται στόχοι προς επίτευξη και προβλέπεται πλαίσιο δράσης για τις εθνικές ρυθμιστικές αρχές, παρέχοντάς τους σε ορισμένα πεδία την ευχέρεια να εφαρμόζουν τους κανόνες υπό το πρίσμα των εθνικών συνθηκών.
(5) Θα ήταν σκόπιμο να συσταθεί ομάδα των ευρωπαϊκών ρυθμιστικών φορέων για δίκτυα και υπηρεσίες ηλεκτρονικών επικοινωνιών (εφεξής καλούμενη "η ομάδα") με σκοπό την παροχή συμβουλών και την επικούρηση της Επιτροπής στο πεδίο των ηλεκτρονικών επικοινωνιών.
(6) Η ομάδα θα πρέπει να αποτελέσει διεπαφή μεταξύ εθνικών ρυθμιστικών αρχών και Επιτροπής κατά τρόπο ώστε να συμβάλει στην ανάπτυξη της εσωτερικής αγοράς. Θα πρέπει επίσης να παρέχει τη δυνατότητα συνεργασίας μεταξύ εθνικών ρυθμιστικών αρχών και της Επιτροπής, υπό καθεστώς διαφάνειας, ώστε να εξασφαλίζεται σε όλα τα κράτη μέλη η συνεπής εφαρμογή του κανονιστικού πλαισίου για δίκτυα και υπηρεσίες ηλεκτρονικών επικοινωνιών.
(7) Η ομάδα θα πρέπει να λειτουργεί ως φορέας προβληματισμού, συζήτησης και παροχής συμβουλών με αποδέκτη την Επιτροπή στο πεδίο των ηλεκτρονικών επικοινωνιών, συμπεριλαμβανομένων θεμάτων σχετικών με την εφαρμογή και αναθεώρηση της σύστασης περί συναφών αγορών προϊόντων και υπηρεσιών, καθώς και στην κατάρτιση της απόφασης περί διακρατικών αγορών.
(8) Μεταξύ της ομάδας και της επιτροπής επικοινωνιών που καθιερώνεται από την οδηγία πλαίσιο θα πρέπει να υπάρχει στενή συνεργασία. Οι εργασίες της ομάδας δεν παρεμβαίνουν στις εργασίες της εν λόγω επιτροπής.
(9) Θα πρέπει να εξασφαλίζεται συνεργασία με την επιτροπή ραδιοφάσματος της απόφασης αριθ. 676/2002/ΕΚ του Ευρωπαϊκού Κοινοβουλίου και του Συμβουλίου, της 7ης Μαρτίου 2002, σχετικά με κανονιστικό πλαίσιο για πολιτική ραδιοφάσματος στην Ευρωπαϊκή Κοινότητα (απόφαση για το ραδιοφάσμα)(5), με την ομάδα πολιτικής ραδιοφάσματος της απόφασης 2002/622/ΕΚ της Επιτροπής, της 26ης Ιουλίου 2002, για τη σύσταση ομάδας πολιτικής ραδιοφάσματος(6) και με την επιτροπή επαφών τηλεόραση χωρίς σύνορα που συγκροτήθηκε κατ' εφαρμογή της οδηγίας 97/36/ΕΚ, του Ευρωπαϊκού Κοινοβουλίου και του Συμβουλίου(7), για το συντονισμό ορισμένων νομοθετικών, κανονιστικών και διοικητικών διατάξεων των κρατών μελών σχετικά με την άσκηση τηλεοπτικών δραστηριοτήτων,
ΑΠΟΦΑΣIZEI:
Άρθρο 1
Αντικείμενο
Με την παρούσα συνιστάται συμβουλευτική ομάδα των ανεξάρτητων εθνικών ρυθμιστικών αρχών για δίκτυα και επικοινωνίες ηλεκτρονικών επικοινωνιών, αποκαλούμενη "ομάδα ευρωπαϊκών ρυθμιστικών αρχών" για δίκτυα και υπηρεσίες ηλεκτρονικών επικοινωνιών (εφεξής αποκαλούμενη "η ομάδα").
Άρθρο 2
Ορισμός
Για τους σκοπούς της παρούσας απόφασης νοείται ως: "αρμόδια εθνική ρυθμιστική αρχή", η δημόσια αρχή που ιδρύεται σε κάθε κράτος μέλος για να εποπτεύει την καθημερινή ερμηνεία και εφαρμογή των διατάξεων των οδηγιών που αναφέρονται σε δίκτυα και υπηρεσίες ηλεκτρονικών επικοινωνιών, όπως ορίζεται στην οδηγία πλαίσιο.
Άρθρο 3
Στόχοι
Ο ρόλος της ομάδας είναι να συμβουλεύει και να επικουρεί την Επιτροπή στην εδραίωση της εσωτερικής αγοράς για δίκτυα και υπηρεσίες ηλεκτρονικών υπηρεσιών.
Η ομάδα θα πρέπει να αποτελέσει διεπαφή μεταξύ εθνικών ρυθμιστικών αρχών και Επιτροπής κατά τρόπο ώστε να συμβάλει στην ανάπτυξη της εσωτερικής αγοράς και στην εξασφάλιση από όλα τα κράτη μέλη συνεπούς εφαρμογής του κανονιστικού πλαισίου για δίκτυα και υπηρεσίες ηλεκτρονικών επικοινωνιών.
Άρθρο 4
Μέλη
Η ομάδα αποτελείται από τους επικεφαλής κάθε αρμόδιας εθνικής ρυθμιστικής αρχής κάθε κράτους μέλος ή από τους εκπροσώπους τους.
Η Επιτροπή αντιπροσωπεύεται σε κατάλληλο επίπεδο και παρέχει γραμματειακή υποστήριξη στην ομάδα.
Άρθρο 5
Οργανωτικές ρυθμίσεις
Αυτοβούλως ή κατ' αίτηση της Επιτροπής, η ομάδα παρέχει συμβουλές και επικουρεί την Επιτροπή σε κάθε θέμα σχετικό με δίκτυα και υπηρεσίες ηλεκτρονικών επικοινωνιών.
Η ομάδα εκλέγει πρόεδρο μεταξύ των μελών της. Oι εργασίες της ομάδας δύνανται να οργανώνονται κατά περίπτωση σε υποομάδες και σε ομάδες εργασίας εμπειρογνωμόνων.
O πρόεδρος συγκαλεί τις συνεδριάσεις της ομάδας σε συμφωνία με την Επιτροπή.
Η ομάδα θεσπίζει τον εσωτερικό κανονισμό της συναινετικά ή, σε αντίθετη περίπτωση, με πλειοψηφία δύο τρίτων, όπου κάθε κράτος διαθέτει μία ψήφο, υπό την επιφύλαξη έγκρισης της Επιτροπής.
Η Επιτροπή εκπροσωπείται σε όλες τις συνεδριάσεις της ομάδας και μπορεί να παρίσταται σε όλες τις συνεδριάσεις των υποομάδων της και των ομάδων εργασίας εμπειρογνωμόνων.
Ως παρατηρητές μπορούν να συμμετέχουν στην ομάδα εμπειρογνώμονες από χώρες του ΕΟΧ και από χώρες υποψήφιες για ένταξη στην Ευρωπαϊκή Ένωση. Η ομάδα δύναται να προσκαλεί στις συνεδριάσεις της άλλους εμπειρογνώμονες και παρατηρητές.
Άρθρο 6
Διαβούλευση
Η ομάδα συμβουλεύεται, εκτενώς και σε πρώιμο στάδιο, συντελεστές της αγοράς, καταναλωτές και τελικούς χρήστες, με ανοικτό και διαφανή τρόπο.
Άρθρο 7
Τήρηση του απορρήτου
Με την επιφύλαξη των διατάξεων του άρθρου 287 της συνθήκης και εφόσον ενημερωθούν για τον εμπιστευτικό χαρακτήρα της αιτηθείσας συμβουλής ή του εξεταζόμενου θέματος, τα μέλη της ομάδας καθώς και οι παρατηρητές και κάθε άλλο άτομο υποχρεούνται να μην αποκαλύπτουν πληροφορίες που περιήλθαν σε γνώση τους κατά τις εργασίες της ομάδας, των υποομάδων της ή των ομάδων εμπειρογνωμόνων. Στις περιπτώσεις αυτές δύναται η Επιτροπή να αποφασίζει την παρουσία στις συνεδριάσεις αποκλειστικά μελών της ομάδας.
Άρθρο 8
Ετήσια έκθεση
Η ομάδα υποβάλλει ετήσια έκθεση των δραστηριοτήτων της στην Επιτροπή. Η Επιτροπή υποβάλλει την έκθεση προς το Ευρωπαϊκό Κοινοβούλιο και το Συμβούλιο, κατά περίπτωση σχολιασμένη.
Άρθρο 9
Θέση σε ισχύ
Η παρούσα απόφαση αρχίζει να ισχύει από την ημέρα της δημοσίευσής της στην Επίσημη Εφημερίδα των Ευρωπαϊκών Κοινοτήτων.
Απόφαση της Επιτροπής
της 21ης Νοεμβρίου 2002
για την τροποποίηση της απόφασης 94/652/ΕΚ όσον αφορά την ανανέωση του καταλόγου των προς εκτέλεση καθηκόντων στο πλαίσιο της συνεργασίας των κρατών μελών κατά την επιστημονική εξέταση θεμάτων που αφορούν τα τρόφιμα
(2002/916/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 93/5/ΕΟΚ του Συμβουλίου, της 25ης Φεβρουαρίου 1993, για τη συνδρομή και τη συνεργασία των κρατών μελών με την Επιτροπή σχετικά με την επιστημονική εξέταση θεμάτων που αφορούν τα τρόφιμα(1), και ιδίως την τέταρτη περίπτωση του άρθρου 3 παράγραφος 2,
Εκτιμώντας τα ακόλουθα:
(1) Με την απόφαση 94/458/ΕΚ της Επιτροπής(2) θεσπίζονται κανόνες διοικητικής διαχείρισης της συνεργασίας κατά την επιστημονική εξέταση θεμάτων που αφορούν τα τρόφιμα.
(2) Η απόφαση 94/652/ΕΚ της Επιτροπής(3), όπως τροποποιήθηκε τελευταία από την απόφαση 2001/773/ΕΚ(4), θεσπίζει τον κατάλογο και την κατανομή των καθηκόντων που πρέπει να εκτελούνται από τα κράτη μέλη στο πλαίσιο της συνεργασίας τους κατά την επιστημονική εξέταση θεμάτων που αφορούν τα τρόφιμα.
(3) Η ανανέωση του καταλόγου των καθηκόντων πρέπει να λαμβάνει υπόψη την ανάγκη προστασίας της δημόσιας υγείας στην Κοινότητα και τις απαιτήσεις της κοινοτικής νομοθεσίας στον τομέα των τροφίμων.
(4) Τα καθήκοντα πρέπει να κατανέμονται με βάση την επιστημονική εξειδίκευση και τους διαθέσιμους πόρους των κρατών μελών, και ιδίως των φορέων που θα συμμετέχουν στην επιστημονική συνεργασία.
(5) Η απόφαση 94/652/ΕΚ πρέπει να τροποποιηθεί ανάλογα.
(6) Τα μέτρα που προβλέπονται από την παρούσα απόφαση είναι σύμφωνα με τη γνώμη τη μόνιμης επιτροπής για την τροφική αλυσίδα και την υγεία των ζώων,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Το παράρτημα της απόφασης 94/652/ΕΚ αντικαθίσταται από το παράρτημα της παρούσας απόφασης.
Άρθρο 2
Η παρούσα απόφαση απευθύνεται στα κράτη μέλη.
Οδηγία 2002/14/ΕΚ του Ευρωπαϊκού Κοινοβουλίου και του Συμβουλίου
της 11ης Μαρτίου 2002
περί θεσπίσεως γενικού πλαισίου ενημερώσεως και διαβουλεύσεως των εργαζομένων στην Ευρωπαϊκή Κοινότητα
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη περί ιδρύσεως της Ευρωπαϊκής Κοινότητας, και ιδίως το άρθρο 137 παράγραφος 2,
την πρόταση της Επιτροπής(1),
τη γνώμη της Οικονομικής και Κοινωνικής Επιτροπής(2),
τη γνώμη της Επιτροπής των Περιφερειών(3),
αποφασίζοντας σύμφωνα με τη διαδικασία του άρθρου 251(4), υπό το πρίσμα του κοινού σχεδίου που εγκρίθηκε από την επιτροπή συνδιαλλαγής στις 23 Ιανουαρίου 2002,
Εκτιμώντας τα ακόλουθα:
(1) Σύμφωνα με το άρθρο 136 της συνθήκης, η Κοινότητα και τα κράτη μέλη έχουν ιδιαίτερο στόχο την προώθηση του κοινωνικού διαλόγου μεταξύ των κοινωνικών εταίρων.
(2) Το σημείο 17 του κοινοτικού χάρτη των θεμελιωδών κοινωνικών δικαιωμάτων των εργαζομένων προβλέπει, μεταξύ άλλων, ότι η πληροφόρηση, η διαβούλευση και η συμμετοχή των εργαζομένων πρέπει να αναπτυχθούν με τον κατάλληλο τρόπο, σύμφωνα με την πρακτική που ισχύει στα διάφορα κράτη μέλη.
(3) Η Επιτροπή προέβη σε διαβουλεύσεις με τους κοινωνικούς εταίρους σε κοινοτικό επίπεδο όσον αφορά την πιθανή κατεύθυνση μιας κοινοτικής δράσης σχετικά με την ενημέρωση και τη διαβούλευση των εργαζομένων στις επιχειρήσεις της Κοινότητας.
(4) Μετά τις διαβουλεύσεις αυτές, η Επιτροπή, θεωρώντας ότι μια κοινοτική δράση είναι σκόπιμη, διαβουλεύθηκε εκ νέου με τους κοινωνικούς εταίρους σχετικά με το περιεχόμενο της σχεδιαζόμενης πρότασης και αυτοί διαβίβασαν στην Επιτροπή τη γνώμη τους.
(5) Ύστερα απ' αυτή τη δεύτερη φάση διαβούλευσης, οι κοινωνικοί εταίροι δεν πληροφόρησαν την Επιτροπή για την επιθυμία τους να κινήσουν τη διαδικασία που θα μπορούσε να καταλήξει στη σύναψη συμφωνίας.
(6) Η ύπαρξη νομοθετικών πλαισίων σε κοινοτικό και εθνικό επίπεδο, τα οποία σκοπό έχουν να εξασφαλίσουν τη συμμετοχή των εργαζομένων στην πορεία των οικείων επιχειρήσεων και στις αποφάσεις που τους αφορούν, δεν απέτρεψαν σε όλες τις περιπτώσεις τη λήψη και την κοινοποίηση σοβαρών αποφάσεων εις βάρος των εργαζομένων χωρίς να έχουν προηγηθεί επαρκείς διαδικασίες ενημέρωσης και διαβούλευσης.
(7) Θα πρέπει να ενισχυθεί ο κοινωνικός διάλογος και οι σχέσεις εμπιστοσύνης μέσα στην επιχείρηση με σκοπό την αποτελεσματικότερη πρόληψη των κινδύνων, τη μεγαλύτερη ευελιξία στην οργάνωση της εργασίας και την ευκολότερη πρόσβαση των εργαζομένων στην μαθητεία μέσα στην επιχείρηση σε πλαίσιο ασφάλειας, την ευαισθητοποίηση των εργαζομένων για τις ανάγκες προσαρμογής, τη μεγαλύτερη προθυμία των εργαζομένων να συμμετάσχουν σε μέτρα και ενέργειες που σκοπό έχουν να ενισχύσουν την απασχολησιμότητά τους, την προώθηση της συμμετοχής των εργαζομένων στην πορεία και το μέλλον της επιχείρησης και την ενίσχυση της ανταγωνιστικότητάς της.
(8) Θα πρέπει συγκεκριμένα να προωθηθεί και να ενισχυθεί η ενημέρωση και η διαβούλευση σχετικά με την κατάσταση και την πιθανή εξέλιξη της απασχόλησης στην επιχείρηση καθώς και, όταν ο εργοδότης εκτιμά ότι η απασχόληση μπορεί να κινδυνεύσει, η ενημέρωση και διαβούλευση σχετικά με τα πιθανώς σχεδιαζόμενα μέτρα πρόληψης, ιδίως όσα αφορούν την κατάρτιση και βελτίωση των ικανοτήτων των εργαζομένων, προς αντιστάθμιση των αρνητικών επιπτώσεων ή μετριασμό τους, αλλά και την ενίσχυση της απασχολησιμότητας και προσαρμοστικότητας των οικείων εργαζομένων.
(9) Η έγκαιρη ενημέρωση και διαβούλευση αποτελούν προϋπόθεση για την επιτυχία των διαδικασιών αναδιάρθρωσης και προσαρμογής των επιχειρήσεων στις νέες συνθήκες που δημιουργούνται από την παγκοσμιοποίηση της οικονομίας, ιδίως μέσω της ανάπτυξης νέων τρόπων οργάνωσης της εργασίας.
(10) Η Κοινότητα χάραξε και εφαρμόζει στρατηγική απασχόλησης, με άξονα τις έννοιες της "πρόβλεψης", της "πρόληψης" και της "απασχολησιμότητας" οι οποίες θα αποτελέσουν βασικά στοιχεία κάθε δημόσιας πολιτικής που μπορεί να επηρεάσει θετικά την απασχόληση, και σε επίπεδο επίσης μεμονωμένων επιχειρήσεων, μέσω της ενίσχυσης του κοινωνικού διαλόγου ώστε να διευκολυνθεί η αλλαγή χωρίς να τεθεί σε κίνδυνο ο πρωταρχικός στόχος της απασχόλησης.
(11) Η ανάπτυξη της εσωτερικής αγοράς πρέπει να γίνει αρμονικά, διατηρουμένων των βασικών αξιών στις οποίες στηρίζονται οι κοινωνίες μας, με μια οικονομική ανάπτυξη της οποίας θα επωφελούνται όλοι οι πολίτες.
(12) Η είσοδος της οικονομικής και νομισματικής ένωσης στην τρίτη της φάση επέφερε εμβάθυνση και επιτάχυνση των ανταγωνιστικών πιέσεων σε ευρωπαϊκό επίπεδο, πράγμα που απαιτεί περαιτέρω στήριξη σε εθνικό επίπεδο.
(13) Τα ήδη υφιστάμενα νομοθετικά πλαίσια σχετικά με την ενημέρωση και τη διαβούλευση των εργαζομένων σε κοινοτικό και εθνικό επίπεδο είναι συχνά υπερβολικά προσανατολισμένα προς την εκ των υστέρων αντιμετώπιση των αλλαγών, χωρίς να λαμβάνουν υπόψη τις οικονομικές παραμέτρους των αποφάσεων και χωρίς να ευνοούν μια πραγματική πρόβλεψη της εξέλιξης της απασχόλησης μέσα στην επιχείρηση και την πρόληψη των κινδύνων.
(14) Το σύνολο αυτών των πολιτικών, οικονομικών, κοινωνικών και νομοθετικών εξελίξεων επιβάλλει μια προσαρμογή του υπάρχοντος νομοθετικού πλαισίου που θα προβλέπει τα νομικά και πρακτικά μέσα άσκησης του δικαιώματος ενημέρωσης και διαβούλευσης.
(15) Η παρούσα οδηγία δεν θίγει τα εθνικά συστήματα στο πλαίσιο των οποίων η άσκηση αυτού του δικαιώματος προϋποθέτει την εκδήλωση συλλογικής βούλησης των δικαιούχων.
(16) Η παρούσα οδηγία δεν θίγει εκείνα τα συστήματα που προβλέπουν μηχανισμούς άμεσης συμμετοχής των εργαζομένων, διότι αυτοί θα μπορούν πάντοτε να επιλέξουν να ασκήσουν το δικαίωμά τους προς ενημέρωση και διαβούλευση μέσω των εκπροσώπων τους.
(17) Δεδομένου ότι οι στόχοι της προβλεπόμενης δράσης, όπως περιγράφονται ανωτέρω, δεν μπορούν να επιτευχθούν επαρκώς από τα κράτη μέλη, διότι επιδιώκεται η καθιέρωση ενός πλαισίου ενημέρωσης και διαβούλευσης των εργαζομένων καταλλήλου για το προαναφερθέν νέο ευρωπαϊκό πλαίσιο, και μπορούν συνεπώς να επιτευχθούν καλύτερα σε επίπεδο Κοινότητας λόγω των διαστάσεων και των αποτελεσμάτων της προβλεπόμενης δράσης, η Κοινότητα μπορεί να θεσπίσει μέτρα σύμφωνα με την αρχή της επικουρικότητας του άρθρου 5 της συνθήκης. Σύμφωνα με την αρχή της αναλογικότητας του ιδίου άρθρου, η παρούσα οδηγία δεν υπερβαίνει τα αναγκαία όρια προς επίτευξη των στόχων αυτών.
(18) Αυτό το γενικό πλαίσιο πρέπει να στοχεύει στην καθιέρωση ελάχιστων προδιαγραφών διακοινοτικής ισχύος χωρίς να εμποδίζει τα κράτη μέλη να θεσπίσουν ευνοϊκότερες διατάξεις για τους εργαζομένους.
(19) Το γενικό αυτό πλαίσιο θα πρέπει επίσης να αποφύγει διοικητικούς, οικονομικούς και νομικούς περιορισμούς οι οποίοι θα εμπόδιζαν τη δημιουργία και την ανάπτυξη μικρών και μεσαίων επιχειρήσεων· προς τούτο, το πεδίο εφαρμογής της παρούσας οδηγίας θα πρέπει να περιορισθεί κατ' επιλογή των κρατών μελών, στις επιχειρήσεις που απασχολούν τουλάχιστον 50 εργαζομένους ή στις εγκαταστάσεις που απασχολούν τουλάχιστον 20 εργαζομένους.
(20) Τούτο λαμβάνει υπόψη και δεν θίγει άλλα εθνικά μέτρα και πρακτικές που αποβλέπουν στην προαγωγή του κοινωνικού διαλόγου στις επιχειρήσεις οι οποίες δεν καλύπτονται από την παρούσα οδηγία, καθώς και στις δημόσιες διοικήσεις.
(21) Προσωρινά ωστόσο, τα κράτη μέλη που δεν διαθέτουν κατοχυρωμένο σύστημα πληροφόρησης και διαβούλευσης των εργαζομένων ή εκπροσώπησης του προσωπικού, θα πρέπει να έχουν τη δυνατότητα να περιορίσουν ακόμα περισσότερο το πεδίο εφαρμογής της οδηγίας όσον αφορά τον αριθμό των εργαζομένων.
(22) Το κοινοτικό πλαίσιο πληροφόρησης και διαβούλευσης θα πρέπει να περιορίζει στο ελάχιστο δυνατόν τις επιβαρύνσεις που επιβάλλονται στις επιχειρήσεις ή εγκαταστάσεις εξασφαλίζοντας παράλληλα και την πραγμάτωση των χορηγουμένων δικαιωμάτων.
(23) Ο στόχος της παρούσας οδηγίας θα επιτευχθεί με την καθιέρωση ενός γενικού πλαισίου που θα περιλαμβάνει τις βασικές αρχές, τους ορισμούς και τις πρακτικές λεπτομέρειες της ενημέρωσης και διαβούλευσης, με το οποίο τα κράτη μέλη πρέπει να συμμορφωθούν αλλά και να το προσαρμόσουν στην εθνική τους πραγματικότητα, εξασφαλίζοντας, όπου δει, πρωτεύοντα ρόλο στους κοινωνικούς εταίρους, επιτρέποντάς τους να ορίζουν ελεύθερα, δια συμφωνίας, τις πρακτικές λεπτομέρειες ενημέρωσης και διαβούλευσης που ανταποκρίνονται περισσότερο στις ανάγκες και τις επιθυμίες τους.
(24) Δεν θα πρέπει να θιγούν ορισμένοι ειδικοί κανόνες ενημέρωσης και διαβούλευσης των εργαζομένων που υπάρχουν σε ορισμένα εθνικά δίκαια, οι οποίοι απευθύνονται σε επιχειρήσεις ή εγκαταστάσεις με σκοπούς πολιτικούς, επαγγελματικής οργάνωσης, θρησκευτικούς, φιλανθρωπικούς, εκπαιδευτικούς, επιστημονικούς ή καλλιτεχνικούς καθώς και με σκοπούς ενημέρωσης ή διατύπωσης απόψεων.
(25) Οι επιχειρήσεις και οι εγκαταστάσεις θα πρέπει να προστατευθούν από τη διάδοση ορισμένων ιδιαίτερα ευαίσθητων πληροφοριών.
(26) Ο εργοδότης θα πρέπει να έχει το δικαίωμα να μην προβαίνει σε ενημέρωση και διαβούλευση εάν αυτό πρόκειται να βλάψει σοβαρά την επιχείρηση ή την εγκατάσταση ή όταν πρέπει να συμμορφωθεί αμέσως προς υπόδειξη που του απευθύνει μια ρυθμιστική ή εποπτική αρχή.
(27) Η ενημέρωση και η διαβούλευση συνεπάγονται δικαιώματα και υποχρεώσεις για αμφότερους τους κοινωνικούς εταίρους σε επίπεδο επιχείρησης ή εγκατάστασης.
(28) Σε περίπτωση παράβασης των υποχρεώσεων που απορρέουν από την παρούσα οδηγία θα πρέπει να εφαρμόζονται διοικητικές ή δικαστικές διαδικασίες καθώς και κυρώσεις που θα είναι αποτελεσματικές, αποτρεπτικές και ανάλογες με τη σοβαρότητα των παραβάσεων.
(29) Η παρούσα οδηγία δεν θα πρέπει να θίξει τις τυχόν ειδικότερες διατάξεις της οδηγίας 98/59/ΕΚ του Συμβουλίου, της 20ής Ιουλίου 1998, περί προσεγγίσεως των νομοθεσιών των κρατών μελών που αφορούν τις ομαδικές απολύσεις(5) και της οδηγίας 2001/23/ΕΚ του Συμβουλίου, της 12ης Μαρτίου 2001, περί προσεγγίσεως των νομοθεσιών των κρατών μελών, σχετικά με τη διατήρηση των δικαιωμάτων των εργαζομένων σε περίπτωση μεταβιβάσεως επιχειρήσεων, εγκαταστάσεων ή τμημάτων εγκαταστάσεων ή επιχειρήσεων(6).
(30) Η παρούσα οδηγία δεν θα πρέπει να θίγει άλλα δικαιώματα ενημέρωσης και διαβούλευσης, καθώς και όσα απορρέουν από την οδηγία 94/45/ΕΚ του Συμβουλίου, της 22ας Σεπτεμβρίου 1994, για τη θέσπιση μιας ευρωπαϊκής επιτροπής επιχείρησης ή μιας διαδικασίας σε επιχειρήσεις και ομίλους επιχειρήσεων κοινοτικής κλίμακας με σκοπό να ενημερώνονται οι εργαζόμενοι και να ζητείται η γνώμη τους(7).
(31) Η εφαρμογή της παρούσας οδηγίας δεν θα πρέπει να δικαιολογήσει ένα περιορισμό του γενικού επιπέδου ασφαλείας των εργαζομένων στον τομέα που καλύπτει,
ΕΞΕΔΩΣΑΝ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Στόχος και αρχές
1. Η παρούσα οδηγία έχει ως στόχο τη θέσπιση ενός γενικού πλαισίου που καθορίζει τις ελάχιστες απαιτήσεις όσον αφορά το δικαίωμα για ενημέρωση και διαβούλευση των εργαζομένων στις επιχειρήσεις ή εγκαταστάσεις στην Κοινότητα.
2. Οι πρακτικές λεπτομέρειες ενημέρωσης και διαβούλευσης καθορίζονται και εφαρμόζονται σύμφωνα με την εθνική νομοθεσία και τις εργασιακές πρακτικές των διαφόρων κρατών μελών, ώστε να εξασφαλίζεται η αποτελεσματικότητά τους.
3. Κατά τον καθορισμό ή την εφαρμογή των πρακτικών λεπτομερειών ενημέρωσης και διαβούλευσης, ο εργοδότης και οι εκπρόσωποι των εργαζομένων εργάζονται με πνεύμα συνεργασίας, σεβόμενοι αμοιβαία τα δικαιώματα και τις υποχρεώσεις και λαμβάνοντας υπόψη τους τόσο τα συμφέροντα της επιχείρησης ή της εγκατάστασης όσο και εκείνα των εργαζομένων.
Άρθρο 2
Ορισμοί
Για τους σκοπούς της παρούσας οδηγίας:
α) ως "επιχείρηση" νοείται η δημόσια ή ιδιωτική επιχείρηση που ασκεί οικονομική δραστηριότητα, με κερδοσκοπικό ή μη χαρακτήρα, και είναι εγκατεστημένη στο έδαφος των κρατών μελών της Κοινότητας,
β) ως "εγκατάσταση" νοείται η μονάδα εκμετάλλευσης, όπως ορίζεται σύμφωνα με την εθνική νομοθεσία και πρακτική, στην οποία αναπτύσσεται μόνιμη οικονομική δραστηριότητα με ανθρώπινους και υλικούς πόρους, και είναι εγκατεστημένη στο έδαφος ενός κράτους μέλους,
γ) ως "εργοδότης", νοείται το φυσικό ή νομικό πρόσωπο το οποίο συνάπτει συμβάσεις ή σχέσεις εργασίας με τους εργαζομένους, σύμφωνα με την εθνική νομοθεσία και πρακτική,
δ) ως "εργαζόμενος" νοείται κάθε πρόσωπο, το οποίο, στο οικείο κράτος μέλος προστατεύεται ως εργαζόμενος δυνάμει της εθνικής εργατικής νομοθεσίας και πρακτικής,
ε) ως "εκπρόσωποι των εργαζομένων", νοούνται οι εκπρόσωποι των εργαζομένων κατά την εθνική νομοθεσία και/ή πρακτική,
στ) ως "ενημέρωση", νοείται η διαβίβαση στοιχείων από τον εργοδότη στους εκπροσώπους των εργαζομένων προκειμένου να λάβουν γνώση του εκάστοτε θέματος και να το εξετάσουν,
ζ) ως "διαβούλευση", νοείται η ανταλλαγή απόψεων και η καθιέρωση διαλόγου μεταξύ των εκπροσώπων των εργαζομένων και του εργοδότου.
Άρθρο 3
Πεδίο εφαρμογής
1. Η παρούσα οδηγία εφαρμόζεται, κατ' επιλογή των κρατών μελών:
α) στις επιχειρήσεις που απασχολούν σε ένα κράτος μέλος τουλάχιστον 50 εργαζόμενους ή
β) στις εγκαταστάσεις που απασχολούν σε ένα κράτος μέλος τουλάχιστον 20 εργαζόμενους.
Τα κράτη μέλη καθορίζουν τον τρόπο υπολογισμού των κατωτάτων ορίων απασχολούμενων εργαζομένων.
2. Τα κράτη μέλη, σεβόμενα τις αρχές και τους στόχους της παρούσας οδηγίας, μπορούν να εισάγουν ειδικές διατάξεις για τις επιχειρήσεις ή τις εγκαταστάσεις που επιδιώκουν αμέσως και κυρίως σκοπούς πολιτικούς, επαγγελματικής οργάνωσης, θρησκευτικούς, φιλανθρωπικούς, εκπαιδευτικούς, επιστημονικούς ή καλλιτεχνικούς, καθώς και σκοπούς ενημέρωσης ή διατύπωσης απόψεων, εφόσον κατά την ημερομηνία έναρξης ισχύος της παρούσας οδηγίας, οι ειδικές αυτές διατάξεις υπάρχουν ήδη στο εθνικό δίκαιο.
3. Τα κράτη μέλη δύνανται να αποκλίνουν από την παρούσα οδηγία, μέσω ειδικών διατάξεων που εφαρμόζονται στα πληρώματα των ποντοπόρων πλοίων.
Άρθρο 4
Πρακτικές λεπτομέρειες ενημέρωσης και διαβούλευσης
1. Σύμφωνα με τις αρχές που αναφέρονται στο άρθρο 1 και με την επιφύλαξη των τυχόν υφιστάμενων ευνοϊκότερων για τους εργαζομένους διατάξεων ή/και πρακτικών, τα κράτη μέλη καθορίζουν τις πρακτικές λεπτομέρειες άσκησης του δικαιώματος ενημέρωσης και διαβούλευσης στο ανάλογο επίπεδο, σύμφωνα με το παρόν άρθρο.
2. Η ενημέρωση και η διαβούλευση καλύπτουν:
α) την ενημέρωση σχετικά με την πρόσφατη και την πιθανή εξέλιξη των δραστηριοτήτων και της οικονομικής κατάστασης της επιχείρησης ή της εγκατάστασης,
β) την ενημέρωση και τη διαβούλευση σχετικά με την κατάσταση, τη διάρθρωση και την πιθανή εξέλιξη της απασχόλησης μέσα στην επιχείρηση ή εγκατάσταση, καθώς και τα μέτρα πρόληψης που ενδεχομένως προβλέπονται σε περίπτωση ιδίως που η απασχόληση απειλείται,
γ) την ενημέρωση και τη διαβούλευση σχετικά με αποφάσεις που μπορούν να επιφέρουν ουσιαστικές μεταβολές στην οργάνωση της εργασίας ή στις συμβάσεις εργασίας, συμπεριλαμβανομένων όσων καλύπτονται από τις κοινοτικές διατάξεις που αναφέρει η παράγραφος 1 του άρθρου 9.
3. Η ενημέρωση πραγματοποιείται κατά τον κατάλληλο χρόνο, τρόπο και περιεχόμενο, ώστε να μπορούν οι εκπρόσωποι των εργαζομένων να προβαίνουν στη δέουσα εξέταση και να προετοιμάζονται, ενδεχομένως, για διαβουλεύσεις.
4. Η διαβούλευση πραγματοποιείται:
α) κατά τον κατάλληλο χρόνο, τρόπο και περιεχόμενο,
β) στο ενδεδειγμένο επίπεδο διεύθυνσης και εκπροσώπησης, ανάλογα με το θέμα που συζητείται,
γ) βάσει των σχετικών πληροφοριών που παρέχει ο εργοδότης, σύμφωνα με το άρθρο 2, σημείο στ), και της γνώμης που έχουν δικαίωμα να διατυπώσουν οι εκπρόσωποι των εργαζομένων,
δ) κατά τρόπον ώστε οι εκπρόσωποι των εργαζομένων να μπορούν να συναντήσουν τον εργοδότη και να λαμβάνουν αιτιολογημένη απάντηση στη γνώμη που ενδεχομένως διατύπωσαν,
ε) προκειμένου να επιτευχθεί συμφωνία όσον αφορά τις αποφάσεις που εμπίπτουν στις αρμοδιότητες του εργοδότη, οι οποίες αναφέρονται στην παράγραφο 2 στοιχείο γ).
Άρθρο 5
Ενημέρωση και διαβούλευση βάσει συμφωνίας
Τα κράτη μέλη μπορούν, στο κατάλληλο επίπεδο, συμπεριλαμβανομένου του επιπέδου της επιχείρησης ή της εγκατάστασης, να αναθέσουν στους κοινωνικούς εταίρους να καθορίζουν ελεύθερα και οποτεδήποτε, μέσω συμφωνίας, τις πρακτικές λεπτομέρειες ενημέρωσης και διαβούλευσης των εργαζομένων. Οι συμφωνίες αυτές και οι συμφωνίες που υφίστανται κατά την ημερομηνία που ορίζεται στο άρθρο 11, καθώς και οποιεσδήποτε μεταγενέστερες ανανεώσεις αυτών, μπορούν να προβλέπουν, τηρουμένων των αρχών που αναφέρονται στο άρθρο 1 και υπό τις προϋποθέσεις και τους περιορισμούς που θέτουν τα κράτη μέλη, διατάξεις διαφορετικές από αυτές του άρθρου 4.
Άρθρο 6
Εμπιστευτικές πληροφορίες
1. Τα κράτη μέλη προβλέπουν ότι, υπό τις προϋποθέσεις και εντός των ορίων που θέτει η εθνική νομοθεσία, οι εκπρόσωποι των εργαζομένων και οι εμπειρογνώμονες που ενδεχομένως τους επικουρούν δεν επιτρέπεται να αποκαλύψουν στους εργαζομένους ή σε τρίτους πληροφορίες που τους ανακοινώθηκαν ρητά ως εμπιστευτικές χάριν προστασίας των νομίμων συμφερόντων της επιχείρησης ή της εγκατάστασης. Η υποχρέωση αυτή εξακολουθεί να υφίσταται οπουδήποτε και αν ευρίσκονται, ακόμη και μετά τη λήξη της θητείας τους. Τα κράτη μέλη μπορούν όμως να επιτρέπουν στους εκπροσώπους των εργαζομένων και τα άτομα που ενδεχομένως τους επικουρούν να διαβιβάζουν εμπιστευτικές πληροφορίες στους εργαζομένους και σε τρίτους οι οποίοι δεσμεύονται από το απόρρητο.
2. Τα κράτη μέλη προβλέπουν, σε ειδικές περιπτώσεις και υπό τους όρους και εντός των ορίων που θέτει η εθνική νομοθεσία, ότι ο εργοδότης δεν υποχρεούται να ανακοινώσει πληροφορίες ή να προβεί σε διαβουλεύσεις, όταν η φύση τους είναι τέτοια που, αντικειμενικώς, θα εμπόδιζαν σοβαρά τη λειτουργία της επιχείρησης ή της εγκατάστασης ή θα την έθιγαν.
3. Με την επιφύλαξη των υφισταμένων εθνικών διαδικασιών, τα κράτη μέλη προβλέπουν διοικητικές ή δικαστικές διαδικασίες προσφυγής όταν ο εργοδότης απαιτεί εμπιστευτικότητα ή δεν παρέχει πληροφορίες σύμφωνα με τις παραγράφους 1 και 2. Μπορούν επίσης να προβλέψουν διαδικασίες προστασίας της εμπιστευτικότητας αυτών των πληροφοριών.
Άρθρο 7
Προστασία των εκπροσώπων των εργαζομένων
Τα κράτη μέλη μεριμνούν ώστε οι εκπρόσωποι των εργαζομένων να απολαύουν, κατά την άσκηση των καθηκόντων τους, προστασίας και εγγυήσεων επαρκών ώστε να μπορούν να επιτελούν απερίσπαστοι τα καθήκοντά τους που τους έχουν ανατεθεί.
Άρθρο 8
Προστασία των δικαιωμάτων
1. Τα κράτη μέλη προβλέπουν τα δέοντα μέτρα για τις περιπτώσεις μη τήρησης της παρούσας οδηγίας από τον εργοδότη ή από τους εκπροσώπους των εργαζομένων· ιδιαίτερα, φροντίζουν να υπάρχουν κατάλληλες διοικητικές ή δικαστικές διαδικασίες που να επιβάλλουν την εκπλήρωση των εκ της παρούσας οδηγίας υποχρεώσεων.
2. Τα κράτη μέλη προβλέπουν τις κατάλληλες επιβλητέες κυρώσεις όταν ο εργοδότης ή οι εκπρόσωποι των εργαζομένων παραβαίνουν την παρούσα οδηγία. Οι κυρώσεις αυτές πρέπει να είναι αποτελεσματικές, ανάλογες και αποτρεπτικές.
Άρθρο 9
Σχέση της παρούσας οδηγίας με τις άλλες κοινοτικές και εθνικές διατάξεις
1. Η παρούσα οδηγία δεν θίγει τις ειδικές διαδικασίες ενημέρωσης και διαβούλευσης του άρθρου 2 της οδηγίας 98/59/ΕΚ και του άρθρου 7 της οδηγίας 2001/23/ΕΚ.
2. Η παρούσα οδηγία δεν θίγει τις διατάξεις που έχουν θεσπισθεί σύμφωνα με τις οδηγίες 94/45/ΕΚ και 97/74/ΕΚ.
3. Η παρούσα οδηγία ισχύει υπό την επιφύλαξη άλλων δικαιωμάτων ενημέρωσης, διαβούλευσης και συμμετοχής δυνάμει του εθνικού δικαίου.
4. Η εφαρμογή της παρούσας οδηγίας δεν δύναται να αποτελέσει επαρκή αιτιολογία για οπισθοδρόμηση σε σχέση με την κατάσταση που υφίσταται στα κράτη μέλη όσον αφορά το γενικό επίπεδο ασφαλείας των εργαζομένων στον τομέα που καλύπτει.
Άρθρο 10
Μεταβατικές διατάξεις
Παρά το άρθρο 3, τα κράτη μέλη στα οποία, κατά την ημερομηνία έναρξης ισχύος της παρούσας οδηγίας, δεν υπάρχει ένα γενικό, μόνιμο και κατοχυρωμένο σύστημα ενημέρωσης και διαβούλευσης με τους εργαζομένους, ούτε ένα γενικό, μόνιμο και κατοχυρωμένο σύστημα εκπροσώπησης των εργαζομένων στο χώρο εργασίας που θα τους επιτρέπει να εκπροσωπούνται για τους ανωτέρω σκοπούς, δύνανται να περιορίσουν την εφαρμογή των εθνικών διατάξεων εφαρμογής της παρούσας της οδηγίας στις:
α) επιχειρήσεις που απασχολούν τουλάχιστον 150 εργαζομένους ή τις εγκαταστάσεις που απασχολούν τουλάχιστον 100 εργαζομένους μέχρι την 23η Μαρτίου 2007, και
β) επιχειρήσεις που απασχολούν τουλάχιστον 100 εργαζομένους ή τις εγκαταστάσεις που απασχολούν τουλάχιστον 50 εργαζομένους κατά το έτος που ακολουθεί την ημερομηνία του σημείου α).
Άρθρο 11
Μεταφορά της οδηγίας στο εθνικό δίκαιο
1. Τα κράτη μέλη εκδίδουν τις αναγκαίες νομοθετικές, κανονιστικές και διοικητικές διατάξεις ώστε να συμμορφωθούν προς την παρούσα οδηγία το αργότερο έως τις 23 Μαρτίου 2005, ή διασφαλίζουν ότι οι κοινωνικοί εταίροι θεσπίζουν μέχρι την ημερομηνία αυτή τις απαιτούμενες διατάξεις μέσω συμφωνίας, οπότε τα κράτη μέλη οφείλουν να λάβουν όλα τα αναγκαία μέτρα για να μπορούν ανά πάσα στιγμή να εξασφαλίσουν τα αποτελέσματα που επιβάλλονται από την παρούσα οδηγία. Ενημερώνουν αμέσως την Επιτροπή σχετικά.
2. Οι διατάξεις αυτές, όταν θεσπίζονται από τα κράτη μέλη, αναφέρονται στην παρούσα οδηγία, ή συνοδεύονται από την αναφορά αυτή κατά την επίσημη δημοσίευσή τους. Οι λεπτομερείς διατάξεις για την αναφορά αυτή καθορίζονται από τα κράτη μέλη.
Άρθρο 12
Επανεξέταση από την Επιτροπή
Το αργότερο έως τις 23 Μαρτίου 2005, η Επιτροπή επανεξετάζει, σε συνεννόηση με τα κράτη μέλη και τους κοινωνικούς εταίρους σε κοινοτικό επίπεδο, την εφαρμογή της παρούσας οδηγίας, με σκοπό να προτείνει τις τυχόν αναγκαίες τροποποιήσεις.
Άρθρο 13
Έναρξη ισχύος
Η παρούσα οδηγία αρχίζει να ισχύει την ημέρα της δημοσίευσής της στην Επίσημη Εφημερίδα των Ευρωπαϊκών Κοινοτήτων.
Άρθρο 14
Αποδέκτες
Η παρούσα οδηγία απευθύνεται στα κράτη μέλη.
Οδηγία 2002/61/ΕΚ του Ευρωπαϊκού Κοινοβουλίου και του Συμβουλίου
της 19ης Ιουλίου 2002
για τη δέκατη ένατη τροποποίηση της οδηγίας 76/769/ΕΟΚ του Συμβουλίου που αφορά περιορισμούς της κυκλοφορίας στην αγορά και της χρήσης μερικών επικίνδυνων ουσιών και παρασκευασμάτων (αζωχρωστικές ουσίες)
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 95,
τις προτάσεις της Επιτροπής(1),
τη γνώμη της Οικονομικής και Κοινωνικής Επιτροπής(2),
Αποφασίζοντας σύμφωνα με τη διαδικασία του άρθρου 251 της συνθήκης(3),
Εκτιμώντας τα ακόλουθα:
(1) Με την πρόοδο της εσωτερικής αγοράς θα πρέπει σταδιακά να βελτιωθεί η ποιότητα ζωής, η προστασία της υγείας και η ασφάλεια των καταναλωτών. Τα μέτρα τα προτεινόμενα στην παρούσα οδηγία διασφαλίζουν υψηλό επίπεδο υγείας και προστασίας των καταναλωτών.
(2) Κλωστοϋφαντουργικά και δερμάτινα είδη περιέχοντα ορισμένα αζωχρώματα έχουν την ιδιότητα να απελευθερώνουν ορισμένες αρυλαμίνες που ενδέχεται να είναι καρκινογόνες.
(3) Οι διατάξεις τις οποίες έχουν θεσπίσει ή σκοπεύουν να θεσπίσουν ορισμένα κράτη μέλη προς περιορισμό της χρήσης ορισμένων κλωστοϋφαντουργικών και δερμάτινων ειδών βαμμένων με αζωχρώματα, αφορούν άμεσα την ολοκλήρωση και λειτουργία της εσωτερικής αγοράς. Είναι, επομένως, απαραίτητο να υπάρξει προσέγγιση των νομοθεσιών των κρατών μελών στον τομέα αυτό και, κατά συνέπεια, να τροποποιηθεί το παράρτημα Ι της οδηγίας 76/769/ΕΟΚ του Συμβουλίου, της 27ης Ιουλίου 1976, περί προσεγγίσεως των νομοθετικών, κανονιστικών και διοικητικών διατάξεων των κρατών μελών που αφορούν περιορισμούς κυκλοφορίας στην αγορά και χρήσεως μερικών επικινδύνων ουσιών και παρασκευασμάτων(4).
(4) Η Επιστημονική Επιτροπή Τοξικότητας, Οικοτοξικότητας και Περιβάλλοντος (CSTEE), που κλήθηκε να γνωμοδοτήσει από την Επιτροπή, επιβεβαίωσε ότι το ενδεχόμενο πρόκλησης νεοπλασιών από κλωστοϋφαντουργικά και δερμάτινα προϊόντα τα οποία έχουν βαφεί με ορισμένα αζωχρώματα προκαλεί όντως ανησυχίες.
(5) Προκειμένου να προστατευθεί αποτελεσματικά η ανθρώπινη υγεία, επιβάλλεται να απαγορευθεί η χρήση επικίνδυνων αζωχρωμάτων και η εμπορία ορισμένων προϊόντων τα οποία έχουν χρωματισθεί με τέτοιες βαφές.
(6) Όσον αφορά τα είδη που κατασκευάζονται από ανακυκλωμένες ίνες, θα πρέπει να ισχύει ανώτατη συγκέντρωση 70 ppm για τις αμίνες του σημείου 43 του προσαρτήματος της οδηγίας 76/769/ΕΟΚ. Αυτό θα πρέπει να ισχύει επί μια μεταβατική περίοδο έως την 1η Ιανουαρίου 2005 εάν οι αμίνες εκλύονται από τα κατάλοιπα που προέρχονται από προηγούμενο χρωματισμό των ίδιων ινών. Με τον τρόπο αυτόν, θα καταστεί δυνατή η ανακύκλωση υφασμάτων που έχει γενικά ευεργετικά αποτελέσματα για το περιβάλλον.
(7) Οι εναρμονισμένες μέθοδοι δοκιμής είναι αναγκαίες για την εφαρμογή της παρούσας οδηγίας. Οι μέθοδοι αυτές θα πρέπει να καθοριστούν από την Επιτροπή σύμφωνα με το άρθρο 2α της οδηγίας 76/769/ΕΟΚ. Οι μέθοδοι δοκιμής θα πρέπει, κατά προτίμηση, να αναπτυχθούν σε ευρωπαϊκό επίπεδο, εν ανάγκη από την Ευρωπαϊκή Επιτροπή Τυποποίησης (CEN).
(8) Υπό το πρίσμα των νέων επιστημονικών γνώσεων θα πρέπει να επανεξετάζονται οι μέθοδοι ανάλυσης, συμπεριλαμβανομένων των μεθόδων ανάλυσης του 4-αμινο-αζωβενζολίου.
(9) Οι διατάξεις για ορισμένες αζωχρωστικές ουσίες θα πρέπει να επανεξεταστούν υπό το πρίσμα των νέων επιστημονικών γνώσεων, ιδίως όσον αφορά την ανάγκη να περιληφθούν και άλλα υλικά, όταν δεν καλύπτονται από την παρούσα οδηγία, και άλλες αρωματικές αμίνες. Ιδιαίτερη προσοχή θα πρέπει να δοθεί στους δυνητικούς κινδύνους για τα παιδιά.
(10) Η παρούσα οδηγία εφαρμόζεται με την επιφύλαξη της κοινοτικής νομοθεσίας σχετικά με τις ελάχιστες απαιτήσεις για την προστασία των εργαζομένων που καθορίζει η οδηγία 89/391/ΕΟΚ του Συμβουλίου(5) και οι βάσει αυτής επιμέρους οδηγίες, όπως ιδίως η οδηγία 90/394/ΕΟΚ του Συμβουλίου(6) και η οδηγία 98/24/ΕΚ του Ευρωπαϊκού Κοινοβουλίου και του Συμβουλίου(7),
ΕΞΕΔΩΣΑΝ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Το παράρτημα Ι της οδηγίας 76/769/ΕΟΚ τροποποιείται σύμφωνα με το παράρτημα της παρούσας οδηγίας.
Άρθρο 2
Οι μέθοδοι δοκιμής για την εφαρμογή του σημείου 43 του παραρτήματος Ι της οδηγίας 76/769/ΕΟΚ θεσπίζονται από την Επιτροπή σύμφωνα με τη διαδικασία που αναφέρεται στο άρθρο 2α της εν λόγω οδηγίας.
Τα κράτη μέλη εφαρμόζουν τις διατάξεις αυτές από τις 11 Σεπτεμβρίου 2003.
2. Οι διατάξεις αυτές, όταν θεσπίζονται από τα κράτη μέλη, αναφέρονται στην παρούσα οδηγία ή συνοδεύονται από την αναφορά αυτή κατά την επίσημη δημοσίευσή τους. Οι λεπτομερείς διατάξεις για την αναφορά αυτή καθορίζονται από τα κράτη μέλη.
Άρθρο 4
Η παρούσα οδηγία αρχίζει να ισχύει την ημέρα της δημοσίευσής της στην Επίσημη Εφημερίδα των Ευρωπαϊκών Κοινοτήτων.
Άρθρο 5
Η παρούσα οδηγία απευθύνεται στα κράτη μέλη.
Οδηγία 2002/85/ΕΚ του Ευρωπαϊκού Κοινοβουλίου και του Συμβουλίου
της 5ης Νοεμβρίου 2002
για την τροποποίηση της οδηγίας 92/6/ΕΟΚ του Συμβουλίου σχετικά με την εγκατάσταση και τη χρήση διατάξεων περιορισμού της ταχύτητας σε ορισμένες κατηγορίες οχημάτων με κινητήρα στην Κοινότητα
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 71,
την πρόταση της Επιτροπής(1),
τη γνώμη της Οικονομικής και Κοινωνικής Επιτροπής(2),
Αφού ζητήθηκε η γνώμη της Επιτροπής των Περιφερειών,
Αποφασίζοντας σύμφωνα με τη διαδικασία του άρθρου 251 της συνθήκης(3),
Εκτιμώντας τα ακόλουθα:
(1) Η ασφάλεια των μεταφορών και τα σχετικά με τις μεταφορές περιβαλλοντικά ζητήματα είναι ζωτικής σημασίας για την εξασφάλιση βιώσιμης κινητικότητας.
(2) Η χρησιμοποίηση διατάξεων περιορισμού της ταχύτητας στις κατηγορίες βαρέων οχημάτων με κινητήρα είχε θετικά αποτελέσματα στην ασφάλεια των μεταφορών και συνέβαλε στην προστασία του περιβάλλοντος.
(3) Η οδηγία 92/6/ΕΟΚ του Συμβουλίου(4) προβλέπει ότι, λαμβάνοντας υπόψη τις τεχνικές δυνατότητες και την εμπειρία των κρατών μελών, οι απαιτήσεις σχετικά με την εγκατάσταση και τη χρήση διατάξεων περιορισμού της ταχύτητας θα μπορούσαν να επεκταθούν στα ελαφρά επαγγελματικά οχήματα.
(4) Η επέκταση του πεδίου εφαρμογής της οδηγίας 92/6/ΕΟΚ σε οχήματα άνω των 3,5 τόνων που προορίζονται για τη μεταφορά εμπορευμάτων ή επιβατών ήταν ένα από τα μέτρα που συνέστησε το Συμβούλιο στο ψήφισμά του της 26ης Ιουνίου 2000 για την ενίσχυση της οδικής ασφάλειας(5), σύμφωνα με την ανακοίνωση της Επιτροπής της 20ής Μαρτίου 2000 για τις προτεραιότητες της οδικής ασφάλειας στην Ευρωπαϊκή Ένωση.
(5) Είναι σκόπιμο να επεκταθεί το πεδίο εφαρμογής της οδηγίας 92/6/ΕΟΚ στα οχήματα με κινητήρα της κατηγορίας Μ2, στα οχήματα της κατηγορίας Μ3 μέγιστου βάρους άνω των πέντε τόνων αλλά ίσου ή κατωτέρου των δέκα τόνων και στα οχήματα της κατηγορίας Ν2.
(6) Δεδομένου ότι οι στόχοι της προβλεπόμενης δράσης, δηλαδή η τροποποίηση των κοινοτικών διατάξεων που αφορούν την εγκατάσταση και τη χρήση συστημάτων περιορισμού της ταχύτητας σε ορισμένες κατηγορίες βαρέων οχημάτων, δεν είναι δυνατόν να επιτευχθούν επαρκώς από τα κράτη μέλη και δύνανται συνεπώς, λόγω των διαστάσεων και των αποτελεσμάτων της προβλεπόμενης δράσης, να επιτευχθούν καλύτερα σε κοινοτικό επίπεδο, η Κοινότητα μπορεί να λάβει μέτρα σύμφωνα με την αρχή της επικουρικότητας που διατυπώνεται στο άρθρο 5 της συνθήκης. Σύμφωνα με την αρχή της αναλογικότητας όπως διατυπώνεται στο εν λόγω άρθρο, η παρούσα οδηγία δεν υπερβαίνει τα αναγκαία όρια για την επίτευξη των στόχων αυτών.
(7) Η οδηγία 92/6/ΕΟΚ θα πρέπει να τροποποιηθεί αναλόγως,
ΕΞΕΔΩΣΑΝ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η οδηγία 92/6/ΕΟΚ τροποποιείται ως εξής:
1. Τα άρθρα 1 έως 5 αντικαθίστανται από το ακόλουθο κείμενο:
"Άρθρο 1
Για τους σκοπούς της παρούσας οδηγίας, ως 'όχημα με κινητήρα' νοείται κάθε αυτοπροωθούμενο όχημα το οποίο ανήκει στην κατηγορία Μ2, Μ3, Ν2 ή Ν3 και το οποίο προορίζεται για οδική κυκλοφορία, διαθέτει τέσσερις τουλάχιστον τροχούς και έχει εκ κατασκευής μέγιστη ταχύτητα που υπερβαίνει τα 25 km/h.
Οι κατηγορίες M2, M3, N2 και N3 είναι εκείνες που ορίζονται στο παράρτημα ΙΙ της οδηγίας 70/156/EΟΚ(6).
Άρθρο 2
Τα κράτη μέλη λαμβάνουν τα αναγκαία μέτρα ώστε τα οχήματα με κινητήρα των κατηγοριών Μ2 και Μ3 που αναφέρονται στο άρθρο 1 να τίθενται σε οδική κυκλοφορία μόνον εφόσον διαθέτουν διάταξη περιορισμού της ταχύτητας ρυθμισμένη ούτως ώστε η ταχύτητά τους να μην υπερβαίνει τα 100 km/h.
Τα οχήματα της κατηγορίας Μ3 των οποίων το μέγιστο βάρος υπερβαίνει τους δέκα τόνους και τα οποία λαμβάνουν άδεια κυκλοφορίας πριν από την 1η Ιανουαρίου 2005 δύνανται να συνεχίζουν να φέρουν διατάξεις που ρυθμίζουν τη μέγιστη ταχύτητα στα 100 km/h.
Άρθρο 3
1. Τα κράτη μέλη λαμβάνουν τα αναγκαία μέτρα ώστε τα οχήματα με κινητήρα των κατηγοριών Ν2 και Ν3 να τίθενται σε οδική κυκλοφορία μόνον εφόσον διαθέτουν διάταξη περιορισμού της ταχύτητας ρυθμισμένη ούτως ώστε η ταχύτητά τους να μην υπερβαίνει τα 90 km/h.
2. Τα κράτη μέλη εξουσιοδοτούνται να απαιτούν η διάταξη περιορισμού της ταχύτητας των οχημάτων που έχουν λάβει άδεια κυκλοφορίας στην επικράτειά τους και προορίζονται αποκλειστικά για τη μεταφορά επικίνδυνων εμπορευμάτων να ρυθμίζεται κατά τρόπον ώστε να μην μπορούν να υπερβαίνουν μια μέγιστη ταχύτητα κατώτερη των 90 km/h.
Άρθρο 4
1. Όσον αφορά τα οχήματα με κινητήρα της κατηγορίας Μ3 μέγιστου βάρους άνω των δέκα τόνων και τα οχήματα με κινητήρα της κατηγορίας Ν3, τα άρθρα 2 και 3 εφαρμόζονται:
α) στα οχήματα τα οποία έχουν λάβει άδεια κυκλοφορίας από την 1η Ιανουαρίου 1994, από την 1η Ιανουαρίου 1994·
β) στα οχήματα που έχουν λάβει άδεια κυκλοφορίας μεταξύ της 1ης Ιανουαρίου 1988 και της 1ης Ιανουαρίου 1994:
i) από την 1η Ιανουαρίου 1995, προκειμένου για οχήματα που εκτελούν τόσο εθνικές όσο και διεθνείς μεταφορές·
ii) από την 1η Ιανουαρίου 1996, προκειμένου για οχήματα που εκτελούν αποκλειστικά εθνικές μεταφορές.
2. Όσον αφορά τα οχήματα με κινητήρα της κατηγορίας Μ2, τα οχήματα της κατηγορίας Μ3 μέγιστου βάρους άνω των πέντε τόνων αλλά ίσου ή κατώτερου των δέκα τόνων και τα οχήματα της κατηγορίας Ν2, τα άρθρα 2 και 3 εφαρμόζονται το αργότερο:
α) στα οχήματα τα οποία λαμβάνουν άδεια κυκλοφορίας από την 1η Ιανουαρίου 2005, από την 1η Ιανουαρίου 2005·
β) στα οχήματα που συμμορφούνται με τις οριακές τιμές που αναφέρονται στην οδηγία 88/77/ΕΟΚ(7) και λαμβάνουν άδεια κυκλοφορίας μεταξύ της 1ης Οκτωβρίου 2001 και της 1ης Ιανουαρίου 2005:
i) από την 1η Ιανουαρίου 2006, προκειμένου για οχήματα που εκτελούν τόσο εθνικές όσο και διεθνείς μεταφορές·
ii) από την 1η Ιανουαρίου 2007, προκειμένου για οχήματα που εκτελούν αποκλειστικά εθνικές μεταφορές.
3. Επί τρία έτη κατ' ανώτατο όριο από την 1η Ιανουαρίου 2005, κάθε κράτος μέλος δύναται να εξαιρέσει από την εφαρμογή των άρθρων 2 και 3 τα οχήματα της κατηγορίας Μ2 και της κατηγορίας Ν2 μέγιστου βάρους άνω των 3,5 τόνων αλλά ίσου ή κατωτέρου των 7,5 τόνων, τα οποία έχουν καταχωρηθεί στο εθνικό μητρώο και δεν κυκλοφορούν στην επικράτεια άλλου κράτους μέλους.
Άρθρο 5
1. Οι διατάξεις περιορισμού της ταχύτητας που αναφέρονται στα άρθρα 2 και 3 πρέπει να ικανοποιούν τις τεχνικές προδιαγραφές του παραρτήματος της οδηγίας 92/24/ΕΟΚ(8). Ωστόσο, όλα τα οχήματα που καλύπτει η παρούσα οδηγία, τα οποία λαμβάνουν άδεια κυκλοφορίας πριν από την 1η Ιανουαρίου 2005, μπορούν να συνεχίζουν να φέρουν διατάξεις περιορισμού της ταχύτητας οι οποίες πληρούν τις τεχνικές προδιαγραφές που καθορίζονται από τις αρμόδιες εθνικές αρχές.
2. Η εγκατάσταση των διατάξεων περιορισμού της ταχύτητας γίνεται από συνεργεία ή οργανισμούς εγκεκριμένους από τα κράτη μέλη."
2. Παρεμβάλλεται το ακόλουθο άρθρο:
"Άρθρο 6α
Η Επιτροπή προβαίνει σε αξιολόγηση, στα πλαίσια του προγράμματος δράσης για την οδική ασφάλεια για την περίοδο 2002-2010, των επιπτώσεων που έχει στην οδική ασφάλεια και την οδική κυκλοφορία η ρύθμιση, στις ταχύτητες που προβλέπονται από την παρούσα οδηγία, των διατάξεων περιορισμού της ταχύτητας που χρησιμοποιούνται από τα οχήματα της κατηγορίας Μ2 και από τα οχήματα της κατηγορίας Ν2 μεγίστου βάρους ίσου ή κατώτερου των 7,5 τόνων.
Η Επιτροπή υποβάλλει, ενδεχομένως, κατάλληλες προτάσεις."
Άρθρο 2
Τα κράτη μέλη θέτουν σε ισχύ τις αναγκαίες νομοθετικές, κανονιστικές και διοικητικές διατάξεις για να συμμορφωθούν με την παρούσα οδηγία το αργότερο την 1η Ιανουαρίου 2005. Ενημερώνουν αμέσως την Επιτροπή σχετικά.
Οι διατάξεις αυτές, όταν θεσπίζονται από τα κράτη μέλη, αναφέρονται στην παρούσα οδηγία ή συνοδεύονται από την αναφορά αυτή κατά την επίσημη δημοσίευσή τους. Οι λεπτομέρειες της αναφοράς αυτής καθορίζονται από τα κράτη μέλη.
Άρθρο 3
Η παρούσα οδηγία αρχίζει να ισχύει την ημέρα της δημοσίευσής της στην Επίσημη Εφημερίδα των Ευρωπαϊκών Κοινοτήτων.
Άρθρο 4
Η παρούσα οδηγία απευθύνεται στα κράτη μέλη.
Οδηγία 2002/87/ΕΚ του Ευρωπαϊκού Κοινοβουλίου και του Συμβουλίου
της 16ης Δεκεμβρίου 2002
σχετικά με τη συμπληρωματική εποπτεία πιστωτικών ιδρυμάτων, ασφαλιστικών επιχειρήσεων και επιχειρήσεων επενδύσεων χρηματοπιστωτικού ομίλου ετερογενών δραστηριοτήτων και για την τροποποίηση των οδηγιών του Συμβουλίου 73/239/ΕΟΚ, 79/267/ΕΟΚ, 92/49/ΕΟΚ, 92/96/ΕΟΚ 93/6/ΕΟΚ και 93/22/ΕΟΚ και των οδηγιών του Ευρωπαϊκού Κοινοβουλίου και του Συμβουλίου 98/78/ΕΚ και 2000/12/ΕΚ
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 47 παράγραφος 2,
την πρόταση της Επιτροπής(1),
τη γνώμη της Οικονομικής και Κοινωνικής Επιτροπής(2),
Αφού ζητήθηκε η γνώμη της Επιτροπής των Περιφερειών,
τη γνώμη της Ευρωπαϊκής Κεντρικής Τράπεζας(3),
Αποφασίζοντας σύμφωνα με τη διαδικασία του άρθρου 251 της συνθήκης(4),
Εκτιμώντας τα ακόλουθα:
(1) Η σημερινή κοινοτική νομοθεσία περιέχει μια πλήρη σειρά κανόνων για την προληπτική εποπτεία των πιστωτικών ιδρυμάτων, των ασφαλιστικών επιχειρήσεων και των επιχειρήσεων επενδύσεων σε ατομική βάση, καθώς και για την προληπτική εποπτεία των πιστωτικών ιδρυμάτων, των ασφαλιστικών επιχειρήσεων και των επιχειρήσεων επενδύσεων που ανήκουν αντίστοιχα σε τραπεζικό όμιλο/όμιλο επενδυτικών εταιρειών ή ασφαλιστικό όμιλο, δηλαδή σε ομίλους που ασκούν ομοιογενείς χρηματοπιστωτικές δραστηριότητες.
(2) Οι πρόσφατες εξελίξεις στις χρηματοπιστωτικές αγορές οδήγησαν στη δημιουργία χρηματοπιστωτικών ομίλων οι οποίοι παρέχουν υπηρεσίες και προϊόντα σε διάφορους τομείς των χρηματοπιστωτικών αγορών, αποκαλούμενων χρηματοπιστωτικών ομίλων ετερογενών δραστηριοτήτων. Μέχρι σήμερα, δεν υπήρξε καμία μορφή προληπτικής εποπτείας σε επίπεδο ομίλου για τα πιστωτικά ιδρύματα, τις ασφαλιστικές επιχειρήσεις και τις επιχειρήσεις επενδύσεων, που ανήκουν σε όμιλο ετερογενών δραστηριοτήτων, ιδίως σε ό,τι αφορά τη φερεγγυότητα και τη συγκέντρωση κινδύνων στο επίπεδο του ομίλου ετερογενών δραστηριοτήτων, τις εντός ομίλου συναλλαγές, τις εσωτερικές διαδικασίες διαχείρισης κινδύνων σε επίπεδο ομίλου ετερογενών δραστηριοτήτων, και τις ικανότητες και το ήθος των στελεχών διαχείρισης. Ορισμένοι από αυτούς τους ομίλους ετερογενών δραστηριοτήτων συγκαταλέγονται μεταξύ των μεγαλύτερων χρηματοπιστωτικών ομίλων που δραστηριοποιούνται στις χρηματοπιστωτικές αγορές και παρέχουν υπηρεσίες σε παγκόσμια βάση. Εάν αυτοί οι όμιλοι ετερογενών δραστηριοτήτων, ιδίως τα πιστωτικά ιδρύματα, οι ασφαλιστικές επιχειρήσεις και οι επιχειρήσεις επενδύσεων που ανήκουν σε τέτοιο όμιλο, αντιμετώπιζαν οικονομικές δυσκολίες, θα μπορούσαν να αποσταθεροποιήσουν σοβαρά το χρηματοπιστωτικό σύστημα και να επηρεάσουν τους ιδιώτες καταθέτες, τους κατόχους ασφαλιστικών συμβολαίων και τους επενδυτές.
(3) Το σχέδιο δράσης για τις χρηματοπιστωτικές υπηρεσίες της Επιτροπής περιλαμβάνει ορισμένες δράσεις απαραίτητες για την ολοκλήρωση της ενιαίας αγοράς χρηματοπιστωτικών υπηρεσιών και προβλέπει την ανάπτυξη νομοθεσίας για τη συμπληρωματική προληπτική εποπτεία των ομίλων ετερογενών δραστηριοτήτων, που θα καλύπτει τα κενά της ισχύουσας τομεακής νομοθεσίας και θα αντιμετωπίζει τους πρόσθετους εποπτικούς κινδύνους, έτσι ώστε να διασφαλίζεται η ορθή εποπτεία των χρηματοπιστωτικών ομίλων που ασκούν διατομεακές χρηματοπιστωτικές δραστηριότητες. Ένας τόσο φιλόδοξος στόχος δεν μπορεί να επιτευχθεί παρά σταδιακά. Η εγκαθίδρυση συμπληρωματικής εποπτείας για τα πιστωτικά ιδρύματα, τις ασφαλιστικές επιχειρήσεις και τις επιχειρήσεις επενδύσεων που ανήκουν σε χρηματοπιστωτικό όμιλο ετερογενών δραστηριοτήτων αποτελεί ένα από τα στάδια αυτά.
(4) Και άλλοι διεθνείς οργανισμοί έχουν επισημάνει ότι είναι ανάγκη να αναπτυχθεί κατάλληλο εποπτικό καθεστώς όσον αφορά τους χρηματοπιστωτικούς ομίλους ετερογενών δραστηριοτήτων.
(5) Για να είναι αποτελεσματική η συμπληρωματική εποπτεία των πιστωτικών ιδρυμάτων, των ασφαλιστικών επιχειρήσεων και των επιχειρήσεων επενδύσεων που ανήκουν σε χρηματοπιστωτικό όμιλο ετερογενών δραστηριοτήτων, θα πρέπει να εφαρμόζεται στο σύνολο αυτών των ομίλων, ανεξάρτητα από τον τρόπο με τον οποίο είναι διαρθρωμένοι, εφόσον οι διατομεακές χρηματοπιστωτικές δραστηριότητές τους είναι ουσιώδεις, πράγμα που συμβαίνει όταν επιτυγχάνονται ορισμένα κατώτατα όρια. Η συμπληρωματική εποπτεία θα πρέπει να καλύπτει όλες τις χρηματοπιστωτικές δραστηριότητες που καταγράφονται στην τομεακή χρηματοπιστωτική νομοθεσία, καθώς και όλες τις οντότητες που ασκούν κατά κύριο λόγο αυτό το είδος δραστηριοτήτων, συμπεριλαμβανομένων των εταιρειών διαχείρισης περιουσιακών στοιχείων.
(6) Η απόφαση για τη μη υπαγωγή συγκεκριμένης οντότητας στο πεδίο εφαρμογής της συμπληρωματικής εποπτείας θα πρέπει να λαμβάνεται, έχοντας υπόψη, μεταξύ άλλων, το κατά πόσον η εν λόγω οντότητα εμπίπτει στην εποπτεία σε επίπεδο ομίλου σύμφωνα με τομεακούς κανόνες.
(7) Οι αρμόδιες αρχές θα πρέπει να μπορούν να εκτιμούν, σε επίπεδο ομίλου, την χρηματοοικονομική κατάσταση των πιστωτικών ιδρυμάτων, των ασφαλιστικών επιχειρήσεων και των επιχειρήσεων επενδύσεων που ανήκουν σε χρηματοπιστωτικό όμιλο ετερογενών δραστηριοτήτων, ιδίως σε ό,τι αφορά την φερεγγυότητά τους (καθώς και την αποφυγή διπλού υπολογισμού των ιδίων κεφαλαίων), τη συγκέντρωση κινδύνων και τις συναλλαγές στο εσωτερικό του ομίλου.
(8) Η διαχείριση των χρηματοπιστωτικών ομίλων ετερογενών δραστηριοτήτων συχνά ασκείται κατά τομείς επιχειρηματικής δραστηριότητας που δεν συμπίπτουν απόλυτα με τις νομικές δομές του χρηματοπιστωτικού ομίλου ετερογενών δραστηριοτήτων. Προκειμένου να ληφθεί υπόψη αυτή η εξέλιξη, θα πρέπει να διευρυνθούν περαιτέρω οι απαιτήσεις για τη διαχείριση, ιδίως όσον αφορά τη διαχείριση των εταιρειών χρηματοπιστωτικών συμμετοχών.
(9) Για όλους τους υποκείμενους σε συμπληρωματική εποπτεία χρηματοπιστωτικούς ομίλους ετερογενών δραστηριοτήτων, θα πρέπει να ορίζεται ένας συντονιστής μεταξύ των ενεχομένων αρμόδιων αρχών.
(10) Τα καθήκοντα του συντονιστή δεν θα πρέπει να επηρεάζουν τα καθήκοντα και τις ευθύνες των αρμοδίων αρχών, όπως προβλέπονται από τους τομεακούς κανόνες.
(11) Οι ενεχόμενες αρμόδιες αρχές, ιδίως ο συντονιστής, θα πρέπει να μπορούν να λαμβάνουν από τις οντότητες που ανήκουν σε χρηματοπιστωτικό όμιλο ετερογενών δραστηριοτήτων, ή από άλλες αρμόδιες αρχές, τις απαραίτητες πληροφορίες για την εκτέλεση της αποστολής τους όσον αφορά τη συμπληρωματική εποπτεία.
(12) Υπάρχει πιεστική ανάγκη ενισχυμένης συνεργασίας μεταξύ των αρχών που είναι υπεύθυνες για την εποπτεία των πιστωτικών ιδρυμάτων, των ασφαλιστικών επιχειρήσεων και των επιχειρήσεων επενδύσεων, μεταξύ άλλων με την ανάπτυξη πλαισίων ad hoc συνεργασίας μεταξύ των ενεχομένων αρχών για την εποπτεία οντοτήτων που ανήκουν στον ίδιο χρηματοπιστωτικό όμιλο ετερογενών δραστηριοτήτων.
(13) Τα πιστωτικά ιδρύματα, οι ασφαλιστικές επιχειρήσεις και οι επιχειρήσεις επενδύσεων που έχουν την έδρα τους στην Κοινότητα, μπορούν να ανήκουν σε χρηματοπιστωτικό όμιλο ετερογενών δραστηριοτήτων η κεφαλή του οποίου ευρίσκεται εκτός Κοινότητας. Οι εν λόγω ρυθμιζόμενες οντότητες θα πρέπει επίσης να υπόκεινται σε ισοδύναμο και κατάλληλο καθεστώς συμπληρωματικής εποπτείας με το οποίο να επιτυγχάνονται στόχοι και αποτελέσματα παρόμοιοι με εκείνους που επιδιώκονται με τις διατάξεις της παρούσας οδηγίας. Για το σκοπό αυτό, η διαφάνεια των κανόνων και η ανταλλαγή πληροφοριών με τις αρχές τρίτων χωρών έχουν μεγάλη σημασία σε όλες τις ενδεδειγμένες περιστάσεις.
(14) Ένα ισοδύναμο και κατάλληλο καθεστώς συμπληρωματικής εποπτείας εικάζεται ότι υπάρχει μόνον εάν οι εποπτικές αρχές της τρίτης χώρας έχουν συμφωνήσει να συνεργάζονται με τις ενδιαφερόμενες αρμόδιες αρχές όσον αφορά τους στόχους και τα μέσα άσκησης της συμπληρωματικής εποπτείας των ρυθμιζόμενων οντοτήτων ενός χρηματοπιστωτικού ομίλου ετερογενών δραστηριοτήτων.
(15) Η παρούσα οδηγία δεν απαιτεί από τις αρμόδιες αρχές να αποκαλύπτουν στην Επιτροπή χρηματοπιστωτικών ομίλων ετερογενών δραστηριοτήτων πληροφορίες οι οποίες καλύπτονται από την υποχρέωση εμπιστευτικότητας δυνάμει της παρούσας οδηγίας ή άλλων τομεακών οδηγιών.
(16) Δεδομένου ότι ο στόχος της προβλεπόμενης δράσης, ήτοι ο καθορισμός κανόνων για τη συμπληρωματική εποπτεία των πιστωτικών ιδρυμάτων, των ασφαλιστικών επιχειρήσεων και των επιχειρήσεων επενδύσεων που ανήκουν σε χρηματοπιστωτικό όμιλο ετερογενών δραστηριοτήτων δεν μπορεί να επιτευχθεί επαρκώς από τα κράτη μέλη και, συνεπώς, λόγω των διαστάσεων και των αποτελεσμάτων της προβλεπόμενης δράσης, δύναται να επιτευχθεί καλύτερα σε κοινοτικό επίπεδο, η Κοινότητα μπορεί να θεσπίσει μέτρα σύμφωνα με την αρχή της επικουρικότητας, που εκτίθεται στο άρθρο 5 της συνθήκης. Σύμφωνα με την αρχή της αναλογικότητας, όπως ορίζεται στο εν λόγω άρθρο, η παρούσα οδηγία δεν υπερβαίνει τα αναγκαία όρια για την επίτευξη του στόχου αυτού. Δεδομένου ότι η παρούσα οδηγία καθορίζει ελάχιστα πρότυπα, τα κράτη μέλη μπορούν να καθορίζουν αυστηρότερους κανόνες.
(17) Η παρούσα οδηγία σέβεται τα θεμελιώδη δικαιώματα και τηρεί τις αρχές που αναγνωρίζονται ιδίως από τον Χάρτη των Θεμελιωδών Δικαιωμάτων της Ευρωπαϊκής Ένωσης.
(18) Τα μέτρα που απαιτούνται για την εφαρμογή της παρούσας οδηγίας θα πρέπει να θεσπισθούν σύμφωνα με την απόφαση 1999/468/ΕΚ του Συμβουλίου, της 28ης Ιουνίου 1999, για τον καθορισμό των όρων άσκησης των εκτελεστικών αρμοδιοτήτων που ανατίθενται στην Επιτροπή(5).
(19) Προκειμένου να λαμβάνονται υπόψη οι νέες εξελίξεις στις χρηματοπιστωτικές αγορές, ενδέχεται κατά καιρούς να προκύπτει ανάγκη τεχνικής καθοδήγησης και εκτελεστικών μέτρων για τους κανόνες που θεσπίζει η παρούσα οδηγία. Η Επιτροπή θα πρέπει, συνεπώς, να εξουσιοδοτηθεί να λαμβάνει εκτελεστικά μέτρα, υπό τον όρο ότι αυτά δεν τροποποιούν τα βασικά στοιχεία της παρούσας οδηγίας.
(20) Οι ισχύοντες τομεακοί κανόνες για τα πιστωτικά ιδρύματα, τις ασφαλιστικές επιχειρήσεις και τις επιχειρήσεις επενδύσεων θα πρέπει να συμπληρωθούν μέχρις ενός ελαχίστου επιπέδου, ιδίως ώστε να αποφευχθεί το νομοθετικό αρμπιτράζ μεταξύ των τομεακών κανόνων και των κανόνων για τους χρηματοπιστωτικούς ομίλους ετερογενών δραστηριοτήτων. Κατά συνέπεια, θα πρέπει να τροποποιηθούν αναλόγως η πρώτη οδηγία 73/239/ΕΟΚ του Συμβουλίου, της 24ης Ιουλίου 1973, περί συντονισμού των νομοθετικών, κανονιστικών και διοικητικών διατάξεων που αφορούν την ανάληψη δραστηριότητας πρωτασφαλίσεως, εκτός της ασφαλίσεως ζωής, και την άσκηση αυτής(6), η πρώτη οδηγία 79/267/ΕΟΚ του Συμβουλίου, της 5ης Μαρτίου 1979, περί συντονισμού των νομοθετικών, κανονιστικών και διοικητικών διατάξεων που αφορούν την ανάληψη της δραστηριότητας της πρωτασφαλίσεως ζωής και την άσκηση αυτής(7), η οδηγία 92/49/ΕΟΚ του Συμβουλίου, της 18ης Ιουνίου 1992, για το συντονισμό των νομοθετικών, κανονιστικών και διοικητικών διατάξεων που αφορούν την πρωτασφάλιση, εκτός της ασφάλειας ζωής (τρίτη οδηγία για την πρωτασφάλιση εκτός της ασφάλειας ζωής)(8), η οδηγία 92/96/ΕΟΚ του Συμβουλίου, της 10ης Νοεμβρίου 1992, για το συντονισμό των νομοθετικών, κανονιστικών και διοικητικών διατάξεων που αφορούν την πρωτασφάλιση ζωής (τρίτη οδηγία σχετικά με την ασφάλεια ζωής)(9), η οδηγία 93/6/ΕΟΚ του Συμβουλίου, της 15ης Μαρτίου 1993, για την επάρκεια των ιδίων κεφαλαίων των επιχειρήσεων επενδύσεων και των πιστωτικών ιδρυμάτων(10) και η οδηγία 93/22/ΕΟΚ του Συμβουλίου, της 10ης Μαΐου 1993, σχετικά με τις επενδυτικές υπηρεσίες στον τομέα των κινητών αξιών(11), καθώς και η οδηγία 98/78/ΕΚ του Ευρωπαϊκού Κοινοβουλίου και του Συμβουλίου, της 27ης Οκτωβρίου 1998, σχετικά με τη συμπληρωματική εποπτεία ασφαλιστικών επιχειρήσεων στο πλαίσιο ενός ασφαλιστικού ομίλου(12) και η οδηγία 2000/12/ΕΚ του Ευρωπαϊκού Κοινοβουλίου και του Συμβουλίου, της 20ής Μαρτίου 2000, σχετικά με την ανάληψη και την άσκηση δραστηριότητας πιστωτικών ιδρυμάτων(13). Ο στόχος της περαιτέρω εναρμόνισης μπορεί, ωστόσο, να επιτευχθεί μόνο σταδιακά και χρειάζεται να βασίζεται σε προσεκτικές αναλύσεις.
(21) Προκειμένου να εκτιμηθεί κατά πόσον υπάρχει ανάγκη για ενδεχόμενη μελλοντική εναρμόνιση και να γίνουν οι σχετικές προετοιμασίες όσον αφορά τη μεταχείριση των εταιρειών διαχείρισης περιουσιακών στοιχείων βάσει τομεακών κανόνων, η Επιτροπή θα πρέπει να υποβάλει έκθεση για τις πρακτικές των κρατών μελών σε αυτόν τον τομέα,
ΕΞΕΔΩΣΑΝ ΤΗΝ ΠΑΡΟΥΣΑ ΟΔΗΓΙΑ:
ΚΕΦΑΛΑΙΟ I
ΣΤΟΧΟΣ ΚΑΙ ΟΡΙΣΜΟΙ
Άρθρο 1
Στόχος
Η παρούσα οδηγία θεσπίζει κανόνες σχετικά με τη συμπληρωματική εποπτεία των ρυθμιζόμενων οντοτήτων που έχουν λάβει άδεια λειτουργίας σύμφωνα με το άρθρο 6 της οδηγίας 73/239/ΕΟΚ, το άρθρο 6 της οδηγίας 79/267/ΕΟΚ, το άρθρο 3 παράγραφος 1 της οδηγίας 93/22/ΕΟΚ ή το άρθρο 4 της οδηγίας 2000/12/ΕΚ και οι οποίες ανήκουν σε χρηματοπιστωτικό όμιλο ετερογενών δραστηριοτήτων. Τροποποιεί επίσης τους σχετικούς τομεακούς κανόνες που ισχύουν για τις οντότητες οι οποίες ρυθμίζονται από τις προαναφερόμενες οδηγίες.
Άρθρο 2
Ορισμοί
Για τους σκοπούς της παρούσας οδηγίας, νοούνται ως:
1. "πιστωτικό ίδρυμα": το κατά την έννοια του άρθρου 1 παράγραφος 1 δεύτερο εδάφιο της οδηγίας 2000/12/ΕΚ, πιστωτικό ίδρυμα·
2. "ασφαλιστική επιχείρηση": η κατά την έννοια του άρθρου 6 της οδηγίας 73/239/ΕΟΚ, του άρθρου 6 της οδηγίας 79/267/ΕΟΚ ή του άρθρου 1 στοιχείο β) της οδηγίας 98/78/ΕΚ, ασφαλιστική επιχείρηση·
3. "επιχείρηση επενδύσεων": η επιχείρηση επενδύσεων κατά την έννοια του άρθρου 1 παράγραφος 2 της οδηγίας 93/22/ΕΟΚ, συμπεριλαμβανομένων των επιχειρήσεων που ορίζονται στο άρθρο 2 παράγραφος 4 της οδηγίας 93/6/ΕΟΚ·
4. "ρυθμιζόμενη οντότητα": πιστωτικό ίδρυμα, ασφαλιστική επιχείρηση ή επιχείρηση επενδύσεων·
5. "εταιρεία διαχείρισης περιουσιακών στοιχείων": η εταιρεία διαχείρισης κατά την έννοια του άρθρου 1α παράγραφος 2 της οδηγίας 85/611/ΕΟΚ του Συμβουλίου, της 20ής Δεκεμβρίου 1985, για το συντονισμό των νομοθετικών, κανονιστικών και διοικητικών διατάξεων σχετικά με ορισμένους οργανισμούς συλλογικών επενδύσεων σε κινητές αξίες (ΟΣΕΚΑ)(14), καθώς και η επιχείρηση η οποία έχει την καταστατική της έδρα εκτός της Κοινότητας και η οποία θα ήταν υποχρεωμένη να ζητήσει άδεια λειτουργίας σύμφωνα με το άρθρο 5 παράγραφος 1 της εν λόγω οδηγίας, εάν είχε την καταστατική της έδρα εντός της Κοινότητας·
6. "αντασφαλιστική επιχείρηση": η κατά την έννοια του άρθρου 1 στοιχείο γ) της οδηγίας 98/78/ΕΚ, επιχείρηση αντασφάλισης·
7. "τομεακοί κανόνες": η κοινοτική νομοθεσία σχετικά με την προληπτική εποπτεία των ρυθμιζόμενων επιχειρήσεων, όπως θεσπίζεται ιδίως με τις οδηγίες 73/239/ΕΟΚ, 79/267/ΕΟΚ, 98/78/ΕΚ, 93/6/ΕΟΚ, 93/22/ΕΟΚ και 2000/12/ΕΚ·
8. "χρηματοπιστωτικός τομέας": τομέας που αποτελείται από μία ή περισσότερες από τις ακόλουθες επιχειρήσεις:
α) πιστωτικό ίδρυμα, χρηματοδοτικό ίδρυμα ή επιχείρηση παροχής επικουρικών τραπεζικών υπηρεσιών, κατά την έννοια του άρθρου 1 σημεία 5 και 23 της οδηγίας 2000/12/ΕΚ (τραπεζικός τομέας)·
β) ασφαλιστική επιχείρηση, αντασφαλιστική επιχείρηση ή ασφαλιστική εταιρεία χαρτοφυλακίου, κατά την έννοια του άρθρου 1 στοιχείο θ) της οδηγίας 98/78/ΕΚ (ασφαλιστικός τομέας)·
γ) επιχείρηση επενδύσεων ή χρηματοοικονομικό ίδρυμα, κατά την έννοια του άρθρου 2 σημείο 7 της οδηγίας 93/6/ΕΟΚ (τομέας επενδυτικών υπηρεσιών)·
δ) εταιρεία χρηματοπιστωτικών συμμετοχών·
9. "μητρική επιχείρηση": η κατά την έννοια του άρθρου 1 της έβδομης οδηγίας 83/349/ΕΟΚ του Συμβουλίου, της 13ης Ιουνίου 1983, για τους ενοποιημένους λογαριασμούς(15), μητρική επιχείρηση ή οποιαδήποτε επιχείρηση η οποία, κατά τη γνώμη των αρμόδιων αρχών, ασκεί ουσιαστικά δεσπόζουσα επιρροή σε άλλη επιχείρηση·
10. "θυγατρική επιχείρηση": η κατά την έννοια του άρθρου 1 της οδηγίας 83/349/ΕΟΚ θυγατρική επιχείρηση ή οποιαδήποτε επιχείρηση επί της οποίας, κατά τη γνώμη των αρμόδιων αρχών, μια μητρική επιχείρηση ασκεί ουσιαστικά δεσπόζουσα επιρροή· επίσης, όλες οι θυγατρικές επιχειρήσεις θυγατρικών επιχειρήσεων θεωρούνται θυγατρικές επιχειρήσεις της μητρικής επιχείρησης·
11. "συμμετοχή": η κατά την έννοια του άρθρου 17 πρώτο εδάφιο της οδηγίας 78/660/ΕΟΚ του Συμβουλίου, της 25ης Ιουλίου 1978, περί των ετησίων λογαριασμών εταιρειών ορισμένων μορφών(16), συμμετοχή ή η άμεση ή έμμεση κατοχή του 20 % και άνω των δικαιωμάτων ψήφου ή του κεφαλαίου μιας επιχείρησης·
12. "όμιλος": ο όμιλος επιχειρήσεων ο οποίος αποτελείται από μητρική επιχείρηση, τις θυγατρικές της και τις οντότητες στις οποίες η μητρική επιχείρηση ή οι θυγατρικές της κατέχουν συμμετοχή καθώς και οι επιχειρήσεις που συνδέονται μεταξύ τους με σχέση κατά την έννοια του άρθρου 12 παράγραφος 1 της οδηγίας 83/349/ΕΟΚ·
13. "στενοί δεσμοί": η κατάσταση στην οποία δύο ή περισσότερα φυσικά ή νομικά πρόσωπα συνδέονται με:
α) "συμμετοχή", η οποία σημαίνει την ιδιοκτησία, απ' ευθείας ή μέσω ελέγχου, του 20 % ή περισσότερο των δικαιωμάτων ψήφου ή του κεφαλαίου της επιχείρησης, ή
β) "έλεγχο", ο οποίος σημαίνει τις σχέσεις μεταξύ μητρικής και θυγατρικής σε όλες τις περιπτώσεις που αναφέρονται στο άρθρο 1 παράγραφοι 1 και 2 της οδηγίας 83/349/ΕΟΚ, ή παρόμοια σχέση μεταξύ οιουδήποτε φυσικού ή νομικού προσώπου και επιχείρησης· οιαδήποτε θυγατρική επιχείρηση θυγατρικής επιχείρησης θεωρείται επίσης ως θυγατρική επιχείρηση μητρικής επιχείρησης η οποία ευρίσκεται επικεφαλής των εν λόγω επιχειρήσεων.
Η κατάσταση στην οποία δύο ή περισσότερα φυσικά ή νομικά πρόσωπα συνδέονται μονίμως με ένα και το αυτό πρόσωπο με σχέση ελέγχου, θεωρείται επίσης ότι συνιστά στενό δεσμό μεταξύ των εν λόγω προσώπων·
14. "χρηματοπιστωτικός όμιλος ετερογενών δραστηριοτήτων": όμιλος που πληροί τις ακόλουθες προϋποθέσεις, τηρουμένου του άρθρου 3:
α) επικεφαλής του ομίλου είναι ρυθμιζόμενη οντότητα κατά την έννοια του άρθρου 1 ή τουλάχιστον μια από τις θυγατρικές του ομίλου αποτελεί ρυθμιζόμενη οντότητα κατά την έννοια του άρθρου 1·
β) εφόσον επικεφαλής του ομίλου είναι ρυθμιζόμενη οντότητα κατά την έννοια του άρθρου 1, πρόκειται για μητρική επιχείρηση επιχειρήσεως του χρηματοπιστωτικού τομέα, για επιχείρηση που κατέχει συμμετοχή σε επιχείρηση του χρηματοπιστωτικού τομέα ή για επιχείρηση συνδεόμενη με επιχείρηση του χρηματοπιστωτικού τομέα με σχέση κατά την έννοια του άρθρου 12 παράγραφος 1 της οδηγίας 83/349/ΕΟΚ·
γ) εφόσον δεν είναι επικεφαλής του ομίλου ρυθμιζόμενη οντότητα κατά την έννοια του άρθρου 1, οι δραστηριότητες του ομίλου ασκούνται κυρίως στον χρηματοπιστωτικό τομέα κατά την έννοια του άρθρου 3 παράγραφος 1·
δ) μία τουλάχιστον από τις οντότητες του ομίλου υπάγεται στον ασφαλιστικό τομέα και μία τουλάχιστον στον τραπεζικό τομέα ή στον τομέα των επενδυτικών υπηρεσιών·
ε) τόσο οι ενοποιημένες ή/και αθροιστικές δραστηριότητες των οντοτήτων του ομίλου στον ασφαλιστικό τομέα όσο και οι ενοποιημένες ή/και αθροιστικές δραστηριότητες των οντοτήτων του ομίλου στον τραπεζικό τομέα και στον τομέα των επενδυτικών υπηρεσιών, είναι ουσιώδεις κατά την έννοια του άρθρου 3 παράγραφος 2 ή παράγραφος 3.
Οποιοσδήποτε υποόμιλος ομίλου κατά την έννοια του σημείου 12, εφόσον πληροί τα κριτήρια του παρόντος σημείου, θεωρείται ως χρηματοπιστωτικός όμιλος ετερογενών δραστηριοτήτων·
15. "εταιρεία χρηματοπιστωτικών συμμετοχών": η μητρική επιχείρηση, πλην της ρυθμιζόμενης οντότητας, η οποία, μαζί με τις θυγατρικές της, από τις οποίες μία τουλάχιστον είναι ρυθμιζόμενη οντότητα με έδρα στην Κοινότητα, καθώς και άλλες οντότητες, συνιστά χρηματοπιστωτικό όμιλο ετερογενών δραστηριοτήτων·
16. "αρμόδιες αρχές": οι εθνικές αρχές των κρατών μελών που είναι εξουσιοδοτημένες βάσει νομοθετικής ή κανονιστικής ρύθμισης να εποπτεύουν τα πιστωτικά ιδρύματα ή/και τις ασφαλιστικές επιχειρήσεις ή/και τις επιχειρήσεις επενδύσεων, είτε σε ατομική βάση είτε σε επίπεδο ομίλου·
17. "σχετικές αρμόδιες αρχές":
α) οι αρμόδιες αρχές των κρατών μελών οι υπεύθυνες για την τομεακή εποπτεία σε επίπεδο ομίλου οιασδήποτε από τις ρυθμιζόμενες οντότητες ενός χρηματοπιστωτικού ομίλου ετερογενών δραστηριοτήτων·
β) ο συντονιστής, ο οποίος ορίζεται σύμφωνα με το άρθρο 10, αν είναι άλλος από τις αρχές που αναφέρονται στο στοιχείο α)·
γ) άλλες ενδιαφερόμενες αρμόδιες αρχές, εφόσον είναι σχετικές, κατά τη γνώμη των αρχών που αναφέρονται στα στοιχεία α) και β). Η γνώμη αυτή διαμορφώνεται, ιδίως, λαμβάνοντας υπόψη το μερίδιο αγοράς που κατέχουν οι ρυθμιζόμενες οντότητες του ομίλου σε άλλα κράτη μέλη, ιδίως αν υπερβαίνει το 5 %, και τη βαρύτητα που έχει στα πλαίσια του ομίλου ρυθμιζόμενη οντότητα που είναι εγκατεστημένη σε άλλο κράτος μέλος·
18. "εντός ομίλου συναλλαγές": όλες οι συναλλαγές με τις οποίες ρυθμιζόμενες οντότητες που ανήκουν σε έναν χρηματοπιστωτικό όμιλο ετερογενών δραστηριοτήτων στηρίζονται, άμεσα ή έμμεσα, σε άλλες επιχειρήσεις του ίδιου ομίλου, ή σε οποιοδήποτε φυσικό ή νομικό πρόσωπο συνδεόμενο με τις επιχειρήσεις του ομίλου αυτού με "στενούς δεσμούς", για να εκπληρώνουν μια υποχρέωση, είτε συμβατική είτε όχι, είτε επ' αμοιβή είτε όχι·
19. "συγκέντρωση κινδύνων": κάθε έκθεση με πιθανότητα ζημίας που επιβαρύνει οντότητες ενός χρηματοπιστωτικού ομίλου ετερογενών δραστηριοτήτων, αρκετά μεγάλου ώστε να απειλεί τη φερεγγυότητα ή τη γενική χρηματοοικονομική κατάσταση των ρυθμιζόμενων οντοτήτων του χρηματοπιστωτικού ομίλου ετερογενών δραστηριοτήτων· η έκθεση μπορεί να είναι αποτέλεσμα κινδύνων αντισυμβαλλομένου ή πιστωτικών κινδύνων, επενδυτικών κινδύνων, ασφαλιστικών κινδύνων, κινδύνων της αγοράς ή άλλων κινδύνων, ή συνδυασμού ή αλληλεπίδρασης αυτών των κινδύνων.
Άρθρο 3
Κατώτατα όρια για τον προσδιορισμό ενός χρηματοπιστωτικού ομίλου ετερογενών δραστηριοτήτων
1. Προκειμένου να προσδιορισθεί αν οι δραστηριότητες ενός ομίλου ασκούνται κυρίως στον χρηματοπιστωτικό τομέα, κατά την έννοια του άρθρου 2 σημείο 14 στοιχείο γ), ο λόγος του συνόλου του ισολογισμού των ρυθμιζόμενων και μη ρυθμιζόμενων οντοτήτων του χρηματοπιστωτικού τομέα του ομίλου προς το σύνολο του ισολογισμού ολόκληρου του ομίλου πρέπει να υπερβαίνει το 40 %.
2. Προκειμένου να προσδιορισθεί αν οι δραστηριότητες σε διάφορους χρηματοπιστωτικούς τομείς είναι ουσιώδεις, κατά την έννοια του άρθρου 2 σημείο 14 στοιχείο ε), για κάθε χρηματοπιστωτικό τομέα, ο μέσος όρος του λόγου του συνόλου του ισολογισμού του εν λόγω χρηματοπιστωτικού τομέα προς το σύνολο του ισολογισμού των οντοτήτων του χρηματοπιστωτικού τομέα του ομίλου και του λόγου των απαιτήσεων φερεγγυότητας του ιδίου χρηματοπιστωτικού τομέα προς το σύνολο των απαιτήσεων φερεγγυότητας των οντοτήτων του χρηματοπιστωτικού τομέα του ομίλου πρέπει να υπερβαίνει το 10 %.
Για τους σκοπούς της παρούσας οδηγίας, ως μικρότερος χρηματοπιστωτικός τομέας σε έναν χρηματοπιστωτικό όμιλο ετερογενών δραστηριοτήτων, νοείται ο τομέας με τον μικρότερο μέσο όρο και ως σημαντικότερος χρηματοπιστωτικός τομέας εκείνος με τον υψηλότερο μέσο όρο. Για τον υπολογισμό του μέσου όρου και τη μέτρηση του μικρότερου και του σημαντικότερου χρηματοπιστωτικού τομέα, πρέπει να συνυπολογίζονται ο τραπεζικός τομέας και ο τομέας των επενδυτικών υπηρεσιών.
3. Οι διατομεακές δραστηριότητες θεωρούνται επίσης ουσιώδεις, κατά την έννοια του άρθρου 2 σημείο 14 στοιχείο ε), εάν το σύνολο του ισολογισμού του μικρότερου χρηματοπιστωτικού τομέα του ομίλου υπερβαίνει το ποσό των 6 δισεκατομμυρίων ευρώ. Εάν ο όμιλος δεν καλύπτει το όριο που αναφέρεται στην παράγραφο 2, οι σχετικές αρμόδιες αρχές μπορούν να αποφασίζουν με κοινή συμφωνία να μην θεωρήσουν τον όμιλο ως χρηματοπιστωτικό όμιλο ετερογενών δραστηριοτήτων, ή να μην εφαρμόζουν τις διατάξεις των άρθρων 7, 8 ή 9, εφόσον είναι της γνώμης ότι η υπαγωγή του ομίλου στο πεδίο εφαρμογής της παρούσας οδηγίας ή η εφαρμογή των εν λόγω διατάξεων δεν είναι αναγκαία ή ότι θα ήταν απρόσφορη ή παραπλανητική σε σχέση με τους στόχους της συμπληρωματικής εποπτείας, λαμβάνοντας υπόψη, παραδείγματος χάριν, εάν:
α) το σχετικό μέγεθος του μικρότερου χρηματοπιστωτικού τομέα του ομίλου δεν υπερβαίνει το 5 %, υπολογιζόμενο είτε βάσει του μέσου όρου που αναφέρεται στην παράγραφο 2 είτε βάσει του συνόλου του ισολογισμού ή των απαιτήσεων φερεγγυότητας που ισχύουν για τον εν λόγω χρηματοπιστωτικό τομέα, ή
β) ότι το μερίδιο αγοράς του δεν υπερβαίνει το 5 % σε κανένα κράτος μέλος, υπολογιζόμενο βάσει του συνόλου του ισολογισμού στους τομείς των τραπεζικών ή επενδυτικών υπηρεσιών και βάσει των ακαθάριστων ασφαλίστρων στον ασφαλιστικό τομέα.
Οι αποφάσεις που λαμβάνονται σύμφωνα με την παρούσα παράγραφο κοινοποιούνται στις άλλες ενδιαφερόμενες αρμόδιες αρχές.
4. Για την εφαρμογή των παραγράφων 1, 2 και 3, οι σχετικές αρμόδιες αρχές μπορούν, κατόπιν κοινής συμφωνίας:
α) να αποκλείουν συγκεκριμένη οντότητα κατά τον υπολογισμό των δεικτών, στις περιπτώσεις που προβλέπονται στο άρθρο 6 παράγραφος 5·
β) να λαμβάνουν υπόψη τους τη συμμόρφωση με τα κατώτατα όρια που αναφέρονται στις παραγράφους 1 και 2 επί τρία συνεχή έτη, ώστε να αποφεύγονται απότομες αλλαγές καθεστώτος, και να μην τη λαμβάνουν υπόψη τους αν υπάρχουν ουσιαστικές μεταβολές στη δομή του ομίλου.
Όταν ο προσδιορισμός ενός χρηματοπιστωτικού ομίλου ετερογενών δραστηριοτήτων γίνεται σύμφωνα με τις παραγράφους 1, 2 και 3, οι αποφάσεις οι οποίες αναφέρονται στο πρώτο εδάφιο της παρούσας παραγράφου λαμβάνονται με βάση πρόταση του συντονιστή του εν λόγω χρηματοπιστωτικού ομίλου ετερογενών δραστηριοτήτων.
5. Για την εφαρμογή των παραγράφων 1 και 2, οι σχετικές αρμόδιες αρχές μπορούν, σε εξαιρετικές περιπτώσεις, με κοινή συμφωνία, να αντικαθιστούν το κριτήριο που βασίζεται στο σύνολο του ισολογισμού με μία ή και τις δύο από τις ακόλουθες παραμέτρους ή να προσθέτουν μία ή και τις δύο από τις παραμέτρους αυτές, εάν είναι της γνώμης ότι οι εν λόγω παράμετροι έχουν ιδιαίτερη σημασία για τους σκοπούς της συμπληρωματικής εποπτείας που προβλέπεται στην παρούσα οδηγία: διάρθρωση εσόδων, δραστηριότητες εκτός ισολογισμού.
6. Για την εφαρμογή των παραγράφων 1 και 2, εάν οι δείκτες που αναφέρονται στις παραγράφους αυτές είναι κατώτεροι του 40 και του 10 %, αντιστοίχως, για τους χρηματοπιστωτικούς ομίλους ετερογενών δραστηριοτήτων που ήδη υπόκεινται σε συμπληρωματική εποπτεία, τότε ισχύουν χαμηλότεροι δείκτες ύψους 35 και 8 %, αντιστοίχως, για την επόμενη τριετία, ώστε να αποφεύγονται απότομες αλλαγές καθεστώτος.
Ομοίως, για την εφαρμογή της παραγράφου 3, εάν το σύνολο του ισολογισμού του μικρότερου χρηματοπιστωτικού τομέα του ομίλου είναι κατώτερο των 6 δισεκατομμυρίων ευρώ για τους χρηματοπιστωτικούς ομίλους ετερογενών δραστηριοτήτων που ήδη υπόκεινται σε συμπληρωματική εποπτεία, τότε ισχύει το χαμηλότερο ποσό των 5 δισεκατομμυρίων ευρώ για την επόμενη τριετία, ώστε να αποφεύγονται απότομες αλλαγές καθεστώτος.
Κατά την περίοδο που αναφέρεται στην παρούσα παράγραφο, ο συντονιστής μπορεί, με τη συγκατάθεση των άλλων σχετικών αρμόδιων αρχών, να αποφασίζει ότι παύουν να ισχύουν οι χαμηλότεροι δείκτες ή το χαμηλότερο ποσό που ορίζονται στην παρούσα παράγραφο.
7. Οι υπολογισμοί που αναφέρονται στο παρόν άρθρο σχετικά με τον ισολογισμό βασίζονται στον συνολικό αθροιστικό ισολογισμό των επιχειρήσεων του ομίλου, βάσει των ετήσιων λογαριασμών τους. Για τους σκοπούς του υπολογισμού αυτού, οι επιχειρήσεις στις οποίες κατέχεται συμμετοχή λαμβάνονται υπόψη κατά το ποσό του συνολικού ισολογισμού τους που αντιστοιχεί αναλογικά στο αθροιστικό μερίδιο που κατέχεται από τον όμιλο. Ωστόσο, στην περίπτωση που υπάρχουν ενοποιημένοι λογαριασμοί, είναι αυτοί που λαμβάνονται υπόψη αντί των αθροιστικών λογαριασμών.
Οι απαιτήσεις φερεγγυότητας που αναφέρονται στις παραγράφους 2 και 3, υπολογίζονται σύμφωνα με τις διατάξεις των σχετικών τομεακών κανόνων.
Άρθρο 4
Προσδιορισμός ενός χρηματοπιστωτικού ομίλου ετερογενών δραστηριοτήτων
1. Οι αρμόδιες αρχές οι οποίες έχουν δώσει άδεια λειτουργίας σε ρυθμιζόμενες οντότητες προσδιορίζουν, βάσει των άρθρων 2, 3 και 5, κάθε όμιλο που εμπίπτει στο πεδίο εφαρμογής της παρούσας οδηγίας.
Για τον σκοπό αυτό:
- οι αρμόδιες αρχές που έχουν δώσει άδεια λειτουργίας σε ρυθμιζόμενες οντότητες του ομίλου συνεργάζονται στενά, όπου αυτό απαιτείται,
- εάν μια αρμόδια αρχή είναι της γνώμης ότι ρυθμιζόμενη οντότητα στην οποία έχει δώσει άδεια λειτουργίας ανήκει σε όμιλο που ενδέχεται να αποτελεί χρηματοπιστωτικό όμιλο ετερογενών δραστηριοτήτων, ο οποίος δεν έχει ακόμη προσδιορισθεί σύμφωνα με την παρούσα οδηγία, η εν λόγω αρμόδια αρχή γνωστοποιεί τη γνώμη της στις άλλες ενδιαφερόμενες αρμόδιες αρχές.
2. Ο συντονιστής που ορίζεται σύμφωνα με το άρθρο 10 γνωστοποιεί στη μητρική επιχείρηση που είναι επικεφαλής του ομίλου ή, ελλείψει μητρικής επιχείρησης, στη ρυθμιζόμενη επιχείρηση με το υψηλότερο σύνολο ισολογισμού στο σημαντικότερο χρηματοπιστωτικό τομέα ενός ομίλου, ότι ο όμιλος προσδιορίσθηκε ως χρηματοπιστωτικός όμιλος ετερογενών δραστηριοτήτων, και ότι ορίσθηκε συντονιστής. Ο συντονιστής ενημερώνει επίσης τις αρμόδιες αρχές που έχουν δώσει άδεια λειτουργίας σε ρυθμιζόμενες οντότητες του ομίλου και τις αρμόδιες αρχές του κράτους μέλους στο οποίο έχει την έδρα της η εταιρεία χρηματοπιστωτικών συμμετοχών καθώς και την Επιτροπή.
ΚΕΦΑΛΑΙΟ II
ΣΥΜΠΛΗΡΩΜΑΤΙΚΗ ΕΠΟΠΤΕΙΑ
ΤΜΗΜΑ 1
ΠΕΔΙΟ ΕΦΑΡΜΟΓΗΣ
Άρθρο 5
Πεδίο εφαρμογής της συμπληρωματικής εποπτείας των ρυθμιζόμενων οντοτήτων που αναφέρονται στο άρθρο 1
1. Με την επιφύλαξη των διατάξεων σχετικά με την εποπτεία που προβλέπουν οι τομεακοί κανόνες, τα κράτη μέλη διασφαλίζουν τη συμπληρωματική εποπτεία των ρυθμιζόμενων οντοτήτων που αναφέρονται στο άρθρο 1, στο βαθμό και κατά τον τρόπο που προβλέπει η παρούσα οδηγία.
2. Οι ακόλουθες ρυθμιζόμενες οντότητες υπόκεινται σε συμπληρωματική εποπτεία στο επίπεδο του χρηματοπιστωτικού ομίλου ετερογενών δραστηριοτήτων, σύμφωνα με τα άρθρα 6 έως 17:
α) οποιαδήποτε ρυθμιζόμενη οντότητα είναι επικεφαλής χρηματοπιστωτικού ομίλου ετερογενών δραστηριοτήτων·
β) οποιαδήποτε ρυθμιζόμενη οντότητα, η μητρική επιχείρηση της οποίας είναι εταιρεία χρηματοπιστωτικών συμμετοχών που έχει την έδρα της στην Κοινότητα·
γ) οποιαδήποτε ρυθμιζόμενη οντότητα που συνδέεται με άλλη επιχείρηση του χρηματοπιστωτικού τομέα με σχέση κατά την έννοια του άρθρου 12 παράγραφος 1 της οδηγίας 83/349/ΕΟΚ.
Όταν ο χρηματοπιστωτικός όμιλος ετερογενών δραστηριοτήτων αποτελεί υποόμιλο άλλου χρηματοπιστωτικού ομίλου ο οποίος πληροί τις προϋποθέσεις του πρώτου εδαφίου, τα κράτη μέλη μπορούν να εφαρμόζουν τις διατάξεις των άρθρων 6 έως 17 μόνο στις ρυθμιζόμενες οντότητες του δεύτερου ομίλου, οιαδήποτε δε μνεία στην παρούσα οδηγία, των εννοιών του ομίλου και του χρηματοπιστωτικού ομίλου ετερογενών δραστηριοτήτων, εξυπακούεται ότι αφορά τον δεύτερο αυτό όμιλο.
3. Κάθε ρυθμιζόμενη οντότητα η οποία δεν υπόκειται σε συμπληρωματική εποπτεία σύμφωνα με την παράγραφο 2 και η μητρική επιχείρηση της οποίας είναι ρυθμιζόμενη οντότητα ή εταιρεία χρηματοπιστωτικών συμμετοχών που έχει την έδρα της εκτός της Κοινότητας, υπόκειται σε συμπληρωματική εποπτεία στο επίπεδο του χρηματοπιστωτικού ομίλου ετερογενών δραστηριοτήτων, στο βαθμό και κατά τον τρόπο που προβλέπει το άρθρο 18.
4. Στην περίπτωση όπου πρόσωπα κατέχουν συμμετοχή σε μία ή πλείονες ρυθμιζόμενες οντότητες ή έχουν κεφαλαιακούς δεσμούς με τις εν λόγω οντότητες, ή ασκούν ουσιώδη επιρροή χωρίς να κατέχουν συμμετοχή ούτε να έχουν κεφαλαιακούς δεσμούς, εκτός από τις περιπτώσεις που αναφέρονται στις παραγράφους 2 και 3, οι σχετικές αρμόδιες αρχές προσδιορίζουν, με κοινή συμφωνία και δυνάμει του εθνικού δικαίου, αν και σε ποιο βαθμό οι ρυθμιζόμενες οντότητες υπόκεινται σε συμπληρωματική εποπτεία ως εάν ανήκαν σε χρηματοπιστωτικό όμιλο ετερογενών δραστηριοτήτων.
Προκειμένου να έχει εφαρμογή η συμπληρωματική εποπτεία, πρέπει μία τουλάχιστον από τις οντότητες να είναι ρυθμιζόμενη οντότητα σύμφωνα με το άρθρο 1 και να πληρούνται οι προϋποθέσεις του άρθρου 2 σημείο 14 στοιχεία δ) και ε). Οι σχετικές αρμόδιες αρχές αποφασίζουν, λαμβάνοντας υπόψη τους στόχους της συμπληρωματικής εποπτείας, όπως καθορίζονται στην παρούσα οδηγία.
Για τους σκοπούς της εφαρμογής του πρώτου εδαφίου στους "συνεταιριστικούς ομίλους", οι αρμόδιες αρχές πρέπει να λαμβάνουν υπόψη τους τις δημόσιες οικονομικές υποχρεώσεις αυτών των ομίλων έναντι άλλων χρηματοπιστωτικών οντοτήτων.
5. Με την επιφύλαξη του άρθρου 13, η άσκηση της συμπληρωματικής εποπτείας στο επίπεδο του χρηματοπιστωτικού ομίλου ετερογενών δραστηριοτήτων δεν συνεπάγεται σε καμία περίπτωση την υποχρέωση για τις αρμόδιες αρχές να διαδραματίζουν εποπτικό ρόλο, έναντι εταιρειών χρηματοπιστωτικών συμμετοχών, ρυθμιζόμενων οντοτήτων τρίτων χωρών χρηματοπιστωτικού ομίλου ετερογενών δραστηριοτήτων, ή μη ρυθμιζόμενων οντοτήτων χρηματοπιστωτικού ομίλου ετερογενών δραστηριοτήτων, σε ατομική βάση.
ΤΜΗΜΑ 2
ΧΡΗΜΑΤΟΟΙΚΟΝΟΜΙΚΗ ΚΑΤΑΣΤΑΣΗ
Άρθρο 6
Κεφαλαιακή επάρκεια
1. Με την επιφύλαξη των τομεακών κανόνων, η συμπληρωματική εποπτεία σχετικά με την κεφαλαιακή επάρκεια των ρυθμιζόμενων οντοτήτων που ανήκουν σε χρηματοπιστωτικό όμιλο ετερογενών δραστηριοτήτων ασκείται σύμφωνα με τους κανόνες που καθορίζονται στις παραγράφους 2 έως 5, στο άρθρο 9, στο τμήμα 3 του παρόντος κεφαλαίου και στο παράρτημα I.
2. Τα κράτη μέλη απαιτούν από τις ρυθμιζόμενες οντότητες που ανήκουν σε χρηματοπιστωτικό όμιλο ετερογενών δραστηριοτήτων να μεριμνούν ώστε να έχουν πάντοτε διαθέσιμα ίδια κεφάλαια στο επίπεδο του χρηματοπιστωτικού ομίλου ετερογενών δραστηριοτήτων ύψους τουλάχιστον ίσου με τις κεφαλαιακές απαιτήσεις που υπολογίζονται σύμφωνα με το παράρτημα I.
Τα κράτη μέλη απαιτούν επίσης από τις εν λόγω ρυθμιζόμενες οντότητες να διαθέτουν ικανοποιητική πολιτική κεφαλαιακής επάρκειας σε επίπεδο χρηματοπιστωτικού ομίλου ετερογενών δραστηριοτήτων.
Οι απαιτήσεις που αναφέρονται στο πρώτο και το δεύτερο εδάφιο υπόκεινται σε εποπτικό έλεγχο από τον συντονιστή σύμφωνα με το τμήμα 3.
Ο συντονιστής εξασφαλίζει ότι ο υπολογισμός στον οποίο αναφέρεται το πρώτο εδάφιο πραγματοποιείται τουλάχιστον μία φορά το χρόνο, είτε από τις ρυθμιζόμενες οντότητες είτε από την εταιρεία χρηματοπιστωτικών συμμετοχών.
Τα αποτελέσματα του υπολογισμού και τα απαραίτητα στοιχεία για τον υπολογισμό υποβάλλονται στον συντονιστή από τη ρυθμιζόμενη οντότητα κατά την έννοια του άρθρου 1, η οποία είναι επικεφαλής του χρηματοπιστωτικού ομίλου ετερογενών δραστηριοτήτων, ή, στην περίπτωση που ο χρηματοπιστωτικός όμιλος ετερογενών δραστηριοτήτων δεν έχει επικεφαλής του ρυθμιζόμενη οντότητα κατά την έννοια του άρθρου 1, από την εταιρεία χρηματοπιστωτικών συμμετοχών ή από τη ρυθμιζόμενη οντότητα του χρηματοπιστωτικού ομίλου ετερογενών δραστηριοτήτων που ορίζεται από τον συντονιστή μετά από διαβούλευση με τις άλλες σχετικές αρμόδιες αρχές και τον χρηματοπιστωτικό όμιλο ετερογενών δραστηριοτήτων.
3. Προκειμένου να υπολογίζονται οι κεφαλαιακές απαιτήσεις οι οποίες αναφέρονται στο πρώτο εδάφιο της παραγράφου 2, η συμπληρωματική εποπτεία καλύπτει τις ακόλουθες οντότητες, κατά τον τρόπο και στο βαθμό που ορίζονται στο παράρτημα I:
α) πιστωτικό ίδρυμα, χρηματοδοτικό ίδρυμα ή επιχείρηση παροχής επικουρικών τραπεζικών υπηρεσιών, κατά την έννοια του άρθρου 1 σημεία 5 και 23 της οδηγίας 2000/12/ΕΚ·
β) ασφαλιστική επιχείρηση, αντασφαλιστική επιχείρηση ή ασφαλιστική εταιρεία χαρτοφυλακίου, κατά την έννοια του άρθρου 1 στοιχείο θ) της οδηγίας 98/78/ΕΚ·
γ) επιχείρηση επενδύσεων ή χρηματοοικονομικό ίδρυμα, κατά την έννοια του άρθρου 2 σημείο 7 της οδηγίας 93/6/ΕΟΚ·
δ) εταιρεία χρηματοπιστωτικών συμμετοχών.
4. Όταν υπολογίζονται, σύμφωνα με τη μέθοδο 1 ("λογιστική ενοποίηση"), οι συμπληρωματικές κεφαλαιακές απαιτήσεις για έναν χρηματοπιστωτικό όμιλο ετερογενών δραστηριοτήτων, το ύψος των ιδίων κεφαλαίων και οι απαιτήσεις φερεγγυότητας των οντοτήτων του ομίλου υπολογίζονται εφαρμόζοντας τους αντίστοιχους τομεακούς κανόνες σχετικά με την έκταση και τη μορφή της ενοποίησης, όπως καθορίζονται ιδίως στο άρθρο 54 της οδηγίας 2000/12/ΕΚ και το παράρτημα I σημείο 1 τμήμα Β της οδηγίας 98/78/ΕΚ.
Όταν χρησιμοποιείται η μέθοδος 2 ("Αφαίρεση και συνένωση") ή η μέθοδος 3 ("Λογιστική αξία - αφαίρεση των απαιτήσεων"), που αναφέρονται στο παράρτημα I, στον υπολογισμό πρέπει να λαμβάνεται υπόψη το αναλογικό τμήμα του κεφαλαίου που κατέχει η μητρική επιχείρηση ή η επιχείρηση που κατέχει συμμετοχή σε άλλη οντότητα του ομίλου. Ως "αναλογικό τμήμα" νοείται το μέρος του καταβεβλημένου κεφαλαίου που κατέχεται, άμεσα ή έμμεσα, από την εν λόγω επιχείρηση.
5. Ο συντονιστής μπορεί να αποφασίσει να μην συμπεριλάβει μια συγκεκριμένη οντότητα στο πεδίο εφαρμογής κατά τον υπολογισμό των συμπληρωματικών κεφαλαιακών απαιτήσεων στις ακόλουθες περιπτώσεις:
α) εάν η οντότητα ευρίσκεται σε τρίτη χώρα όπου υπάρχουν νομικά εμπόδια στη διαβίβαση των απαραίτητων πληροφοριών, με την επιφύλαξη των τομεακών κανόνων σχετικά με την υποχρέωση των αρμόδιων αρχών να αρνούνται την έκδοση άδειας λειτουργίας όταν παρεμποδίζεται η αποτελεσματική άσκηση της εποπτείας τους·
β) εάν η οντότητα έχει αμελητέα σημασία έναντι των στόχων της συμπληρωματικής εποπτείας των ρυθμιζόμενων οντοτήτων που ανήκουν σε χρηματοπιστωτικό όμιλο ετερογενών δραστηριοτήτων·
γ) εάν ο συνυπολογισμός της οντότητας δεν είναι σκόπιμος ή είναι παραπλανητικός σε σχέση με τους στόχους της συμπληρωματικής εποπτείας.
Ωστόσο, εάν ορισμένες οντότητες αποκλείονται σύμφωνα με το στοιχείο β) του πρώτου εδαφίου, αυτές, εν τούτοις, πρέπει να περιλαμβάνονται στον υπολογισμό, εάν αθροιστικά έχουν μη αμελητέα σημασία.
Στην περίπτωση που αναφέρεται στο στοιχείο γ) του πρώτου εδαφίου, ο συντονιστής, εκτός από επείγουσες καταστάσεις, διαβουλεύεται με τις άλλες σχετικές αρμόδιες αρχές προτού λάβει απόφαση.
Όταν ο συντονιστής δεν περιλαμβάνει μια ρυθμιζόμενη οντότητα στο πεδίο εφαρμογής σε μια από τις περιπτώσεις που προβλέπονται στα στοιχεία β) και γ) του πρώτου εδαφίου, οι αρμόδιες αρχές του κράτους μέλους όπου ευρίσκεται η συγκεκριμένη οντότητα μπορούν να ζητούν, από την επικεφαλής οντότητα του χρηματοπιστωτικού ομίλου ετερογενών δραστηριοτήτων, πληροφορίες, οι οποίες μπορούν να διευκολύνουν την εποπτεία της εν λόγω ρυθμιζόμενης οντότητας.
Άρθρο 7
Συγκέντρωση κινδύνων
1. Με την επιφύλαξη των τομεακών κανόνων, ασκείται συμπληρωματική εποπτεία στη συγκέντρωση κινδύνων των ρυθμιζόμενων οντοτήτων που ανήκουν σε χρηματοπιστωτικό όμιλο ετερογενών δραστηριοτήτων, σύμφωνα με τους κανόνες που ορίζονται στις παραγράφους 2 έως 4, στο άρθρο 9, στο τμήμα 3 του παρόντος κεφαλαίου και στο παράρτημα II.
2. Τα κράτη μέλη απαιτούν από τις ρυθμιζόμενες οντότητες ή τις εταιρείες χρηματοπιστωτικών συμμετοχών να αναφέρουν σε τακτά διαστήματα και, τουλάχιστον, μία φορά το χρόνο στον συντονιστή, οποιαδήποτε σημαντική συγκέντρωση κινδύνων στο επίπεδο του χρηματοπιστωτικού ομίλου ετερογενών δραστηριοτήτων, σύμφωνα με τους κανόνες που ορίζονται στο παρόν άρθρο και το παράρτημα II. Οι αναγκαίες πληροφορίες υποβάλλονται στον συντονιστή από τη ρυθμιζόμενη οντότητα κατά την έννοια του άρθρου 1, η οποία είναι επικεφαλής του χρηματοπιστωτικού ομίλου ετερογενών δραστηριοτήτων ή, στην περίπτωση που ο χρηματοπιστωτικός όμιλος ετερογενών δραστηριοτήτων δεν έχει επικεφαλής του ρυθμιζόμενη οντότητα κατά την έννοια του άρθρου 1, από την εταιρεία χρηματοπιστωτικών συμμετοχών ή από τη ρυθμιζόμενη οντότητα του χρηματοπιστωτικού ομίλου ετερογενών δραστηριοτήτων που ορίζονται από τον συντονιστή μετά από διαβούλευση με τις άλλες σχετικές αρμόδιες αρχές και τον χρηματοπιστωτικό όμιλο ετερογενών δραστηριοτήτων.
Η εν λόγω συγκέντρωση κινδύνων υπόκειται σε εποπτικό έλεγχο από τον συντονιστή σύμφωνα με το τμήμα 3.
3. Έως τον περαιτέρω συντονισμό της κοινοτικής νομοθεσίας, τα κράτη μέλη μπορούν να καθορίζουν ή να αναθέτουν στις αρμόδιες αρχές τους να καθορίζουν ποσοτικά όρια ή να λαμβάνουν άλλα εποπτικά μέτρα προκειμένου να επιτυγχάνονται οι στόχοι της συμπληρωματικής εποπτείας, όσον αφορά οποιαδήποτε συγκέντρωση κινδύνων στο επίπεδο χρηματοπιστωτικού ομίλου ετερογενών δραστηριοτήτων.
4. Στην περίπτωση που επικεφαλής ενός χρηματοπιστωτικού ομίλου ετερογενών δραστηριοτήτων είναι εταιρεία χρηματοπιστωτικών συμμετοχών, οι τομεακοί κανόνες για τη συγκέντρωση κινδύνων του σημαντικότερου χρηματοπιστωτικού τομέα του χρηματοπιστωτικού ομίλου ετερογενών δραστηριοτήτων, εφόσον υφίστανται, εφαρμόζονται στον τομέα συνολικά, συμπεριλαμβανομένης της εταιρείας χρηματοπιστωτικών συμμετοχών.
Άρθρο 8
Συναλλαγές εντός ομίλου
1. Με την επιφύλαξη των τομεακών κανόνων, ασκείται συμπληρωματική εποπτεία στις εντός ομίλου συναλλαγές των ρυθμιζόμενων οντοτήτων που ανήκουν σε χρηματοπιστωτικό όμιλο ετερογενών δραστηριοτήτων, σύμφωνα με τους κανόνες που καθορίζονται στις παραγράφους 2 έως 4, στο άρθρο 9, στο τμήμα 3 του παρόντος κεφαλαίου και στο παράρτημα II.
2. Τα κράτη μέλη απαιτούν από τις ρυθμιζόμενες οντότητες ή την εταιρεία χρηματοπιστωτικών συμμετοχών να αναφέρουν σε τακτά διαστήματα και, τουλάχιστον, μια φορά τον χρόνο στον συντονιστή, όλες τις ουσιώδεις εντός ομίλου συναλλαγές των ρυθμιζόμενων οντοτήτων εντός χρηματοπιστωτικού ομίλου ετερογενών δραστηριοτήτων, σύμφωνα με τους κανόνες που ορίζονται στο παρόν άρθρο και το παράρτημα II. Στο μέτρο που τα κατώτατα όρια που αναφέρονται στην τελευταία πρόταση της πρώτης παραγράφου του παραρτήματος II δεν έχουν καθορισθεί, μια εντός ομίλου συναλλαγή θεωρείται ουσιώδης τουλάχιστον όταν το ποσό της υπερβαίνει το 5 % του συνολικού ποσού των κεφαλαιακών απαιτήσεων στο επίπεδο του χρηματοπιστωτικού ομίλου ετερογενών δραστηριοτήτων.
Οι αναγκαίες πληροφορίες υποβάλλονται στον συντονιστή από τη ρυθμιζόμενη οντότητα κατά την έννοια του άρθρου 1, η οποία είναι επικεφαλής του χρηματοπιστωτικού ομίλου ετερογενών δραστηριοτήτων ή, στην περίπτωση που ο χρηματοπιστωτικός όμιλος ετερογενών δραστηριοτήτων δεν έχει επικεφαλής του ρυθμιζόμενη οντότητα κατά την έννοια του άρθρου 1, από την εταιρεία χρηματοπιστωτικών συμμετοχών ή από τη ρυθμιζόμενη οντότητα του χρηματοπιστωτικού ομίλου ετερογενών δραστηριοτήτων που ορίζεται από τον συντονιστή, μετά από διαβούλευση με τις άλλες σχετικές αρμόδιες αρχές και τον χρηματοπιστωτικό όμιλο ετερογενών δραστηριοτήτων.
Οι εν λόγω εντός ομίλου συναλλαγές υπόκεινται σε εποπτικό έλεγχο από τον συντονιστή.
3. Έως τον περαιτέρω συντονισμό της κοινοτικής νομοθεσίας, τα κράτη μέλη μπορούν να καθορίζουν ποσοτικά όρια και ποιοτικές απαιτήσεις ή να αναθέτουν στις αρμόδιες αρχές τους να καθορίζουν ποσοτικά όρια και ποιοτικές απαιτήσεις ή να λαμβάνουν άλλα εποπτικά μέτρα προκειμένου να επιτυγχάνονται οι στόχοι της συμπληρωματικής εποπτείας, όσον αφορά τις εντός ομίλου συναλλαγές των ρυθμιζόμενων οντοτήτων εντός ενός χρηματοπιστωτικού ομίλου ετερογενών δραστηριοτήτων.
4. Στην περίπτωση που επικεφαλής ενός χρηματοπιστωτικού ομίλου ετερογενών δραστηριοτήτων είναι εταιρεία χρηματοπιστωτικών συμμετοχών, οι τομεακοί κανόνες για τις εντός ομίλου συναλλαγές του σημαντικότερου χρηματοπιστωτικού τομέα του χρηματοπιστωτικού ομίλου ετερογενών δραστηριοτήτων εφαρμόζονται στον τομέα αυτόν συνολικά, συμπεριλαμβανομένης της εταιρείας χρηματοπιστωτικών συμμετοχών.
Άρθρο 9
Μηχανισμοί εσωτερικού ελέγχου και διαδικασίες διαχείρισης των κινδύνων
1. Τα κράτη μέλη απαιτούν από τις ρυθμιζόμενες οντότητες να διαθέτουν σε επίπεδο χρηματοπιστωτικού ομίλου ετερογενών δραστηριοτήτων κατάλληλες διαδικασίες διαχείρισης των κινδύνων και εσωτερικού ελέγχου, συμπεριλαμβανομένων κατάλληλων διοικητικών και λογιστικών διαδικασιών.
2. Οι διαδικασίες διαχείρισης των κινδύνων περιλαμβάνουν τα ακόλουθα:
α) ορθή διακυβέρνηση και διαχείριση, με την έγκριση και την περιοδική επισκόπηση των στρατηγικών και πολιτικών από τα κατάλληλα διευθυντικά όργανα στο επίπεδο του χρηματοπιστωτικού ομίλου ετερογενών δραστηριοτήτων όσον αφορά όλους τους κινδύνους που αναλαμβάνονται·
β) κατάλληλες πολιτικές κεφαλαιακής επάρκειας ώστε να λαμβάνονται υπόψη εκ των προτέρων οι επιπτώσεις της επιχειρηματικής τους στρατηγικής στο προφίλ κινδύνου και στις κεφαλαιακές απαιτήσεις, όπως καθορίζονται σύμφωνα με το άρθρο 6 και το παράρτημα I·
γ) κατάλληλες διαδικασίες εξασφάλισης ότι τα συστήματα παρακολούθησης των κινδύνων είναι πλήρως ενσωματωμένα στο γενικότερο οργανωτικό σχήμα και ότι λαμβάνονται όλα τα μέτρα για να εξασφαλίζεται ότι τα συστήματα που εφαρμόζονται στο σύνολο των επιχειρήσεων που περιλαμβάνονται στο πεδίο της συμπληρωματικής εποπτείας είναι συνεκτικά ούτως ώστε να είναι δυνατόν να εκτιμώνται, να επιτηρούνται και να ελέγχονται οι κίνδυνοι στο επίπεδο του χρηματοπιστωτικού ομίλου ετερογενών δραστηριοτήτων.
3. Οι εσωτερικοί μηχανισμοί ελέγχου περιλαμβάνουν τα ακόλουθα:
α) επαρκείς μηχανισμούς όσον αφορά την κεφαλαιακή επάρκεια ώστε να εντοπίζονται και να εκτιμώνται όλοι οι πραγματικοί κίνδυνοι που έχουν επέλθει και να συσχετίζονται καταλλήλως τα ίδια κεφάλαια προς τους κινδύνους·
β) ορθές διαδικασίες δημοσίευσης στοιχείων και λογιστικής ώστε να εντοπίζονται, να μετρώνται, να παρακολουθούνται και να ελέγχονται οι εντός ομίλου συναλλαγές και η συγκέντρωση κινδύνων.
4. Τα κράτη μέλη εξασφαλίζουν ότι όλες τις επιχειρήσεις που εμπίπτουν στο πεδίο εφαρμογής της συμπληρωματικής εποπτείας σύμφωνα με το άρθρο 5, διαθέτουν επαρκείς μηχανισμούς εσωτερικού ελέγχου για την παραγωγή οποιωνδήποτε στοιχείων και πληροφοριών που θα ήταν χρήσιμα για τους σκοπούς της συμπληρωματικής εποπτείας.
5. Οι αναφερόμενες στις παραγράφους 1, 2, 3 και 4 διαδικασίες και μηχανισμοί υπόκεινται σε εποπτικό έλεγχο από τον συντονιστή.
ΤΜΗΜΑ 3
ΜΕΤΡΑ ΓΙΑ ΤΗ ΔΙΕΥΚΟΛΥΝΣΗ ΤΗΣ ΣΥΜΠΛΗΡΩΜΑΤΙΚΗΣ ΕΠΟΠΤΕΙΑΣ
Άρθρο 10
Αρμόδια αρχή η οποία είναι υπεύθυνη για την άσκηση της συμπληρωματικής εποπτείας (συντονιστής)
1. Προκειμένου να διασφαλίζεται η κατάλληλη συμπληρωματική εποπτεία των ρυθμιζόμενων οντοτήτων χρηματοπιστωτικού ομίλου ετερογενών δραστηριοτήτων, ορίζεται ένας συντονιστής, υπεύθυνος για το συντονισμό και την άσκηση της συμπληρωματικής εποπτείας, μεταξύ των αρμόδιων αρχών των ενδιαφερόμενων κρατών μελών, συμπεριλαμβανομένων των αρχών του κράτους μέλους όπου έχει την έδρα της η εταιρεία χρηματοπιστωτικών συμμετοχών.
2. Ο ορισμός του συντονιστή βασίζεται στα ακόλουθα κριτήρια:
α) σε περίπτωση που επικεφαλής του χρηματοπιστωτικού ομίλου ετερογενών δραστηριοτήτων είναι ρυθμιζόμενη οντότητα, το ρόλο του συντονιστή ασκεί η αρμόδια αρχή που εξέδωσε την άδεια λειτουργίας της ρυθμιζόμενης οντότητας βάσει των σχετικών τομεακών κανόνων·
β) σε περίπτωση που επικεφαλής του χρηματοπιστωτικού ομίλου ετερογενών δραστηριοτήτων δεν είναι ρυθμιζόμενη οντότητα, το ρόλο του συντονιστή ασκεί η αρμόδια αρχή που προσδιορίζεται κατ' εφαρμογή των ακόλουθων αρχών:
i) όταν η μητρική επιχείρηση ρυθμιζόμενης οντότητας είναι εταιρεία χρηματοπιστωτικών συμμετοχών, το ρόλο του συντονιστή ασκεί η αρμόδια αρχή που εξέδωσε την άδεια λειτουργίας αυτής της ρυθμιζόμενης οντότητας βάσει των ισχυόντων τομεακών κανόνων·
ii) όταν περισσότερες της μιας ρυθμιζόμενες οντότητες που έχουν την έδρα τους στην Κοινότητα έχουν ως μητρική επιχείρηση την ίδια εταιρεία χρηματοπιστωτικών συμμετοχών και μια από αυτές τις ρυθμιζόμενες οντότητες έχει λάβει άδεια λειτουργίας στο κράτος μέλος όπου έχει την έδρα της η εταιρεία χρηματοπιστωτικών συμμετοχών, το ρόλο του συντονιστή ασκεί η αρμόδια αρχή που έχει εκδώσει την άδεια λειτουργίας για την εν λόγω ρυθμιζόμενη οντότητα στο εν λόγω κράτος μέλος.
Όταν περισσότερες της μιας ρυθμιζόμενες οντότητες που δραστηριοποιούνται σε διαφορετικούς χρηματοπιστωτικούς τομείς έχουν λάβει άδεια λειτουργίας στο κράτος μέλος όπου έχει την έδρα της η εταιρεία χρηματοπιστωτικών συμμετοχών, το ρόλο του συντονιστή ασκεί η αρμόδια αρχή για τη ρυθμιζόμενη οντότητα που δραστηριοποιείται στον σημαντικότερο χρηματοπιστωτικό τομέα.
Όταν επικεφαλής του χρηματοπιστωτικού ομίλου ετερογενών δραστηριοτήτων είναι περισσότερες από μια εταιρείες χρηματοπιστωτικών συμμετοχών που έχουν την έδρα τους σε διάφορα κράτη μέλη και υπάρχει μια ρυθμιζόμενη οντότητα σε κάθε ένα από τα κράτη μέλη αυτά, το ρόλο του συντονιστή ασκεί η αρμόδια αρχή για τη ρυθμιζόμενη οντότητα που έχει το υψηλότερο σύνολο ισολογισμού, αν οι οντότητες αυτές δραστηριοποιούνται στον ίδιο χρηματοπιστωτικό τομέα, ή η αρμόδια αρχή για τη ρυθμιζόμενη οντότητα που δραστηριοποιείται στον σημαντικότερο χρηματοπιστωτικό τομέα·
iii) όταν περισσότερες της μιας ρυθμιζόμενες οντότητες που έχουν την έδρα τους στην Κοινότητα έχουν ως μητρική επιχείρηση την ίδια εταιρεία χρηματοπιστωτικών συμμετοχών αλλά καμία από τις επιχειρήσεις αυτές δεν έχει λάβει άδεια λειτουργίας στο κράτος μέλος όπου έχει την έδρα της αυτή η εταιρεία χρηματοπιστωτικών συμμετοχών, το ρόλο του συντονιστή ασκεί η αρμόδια αρχή που έχει εκδώσει την άδεια λειτουργίας για τη ρυθμιζόμενη οντότητα με το υψηλότερο σύνολο ισολογισμού στον σημαντικότερο χρηματοπιστωτικό τομέα·
iv) όταν ο χρηματοπιστωτικός όμιλος ετερογενών δραστηριοτήτων είναι ένας όμιλος χωρίς μητρική επιχείρηση επικεφαλής, ή σε οποιαδήποτε άλλη περίπτωση, το ρόλο του συντονιστή ασκεί η αρμόδια αρχή που έχει εκδώσει την άδεια λειτουργίας για τη ρυθμιζόμενη οντότητα με το υψηλότερο σύνολο ισολογισμού στον σημαντικότερο χρηματοπιστωτικό τομέα.
3. Σε ιδιαίτερες περιπτώσεις, οι σχετικές αρμόδιες αρχές μπορούν, με κοινή συμφωνία, να μην εφαρμόζουν τα κριτήρια της παραγράφου 2, εάν η εφαρμογή τους δείχνει απρόσφορη, λαμβανομένης υπόψη της δομής του χρηματοπιστωτικού ομίλου ετερογενών δραστηριοτήτων και της σχετικής βαρύτητας των δραστηριοτήτων του σε διάφορες χώρες, και να ορίζουν μια διαφορετική αρμόδια αρχή ως συντονιστή. Στις περιπτώσεις αυτές, οι αρμόδιες αρχές, προτού λάβουν την απόφασή τους, παρέχουν στον χρηματοπιστωτικό όμιλο ετερογενών δραστηριοτήτων την ευκαιρία να εκφράζει τη γνώμη του σχετικά με την εν λόγω απόφαση.
Άρθρο 11
Καθήκοντα του συντονιστή
1. Τα καθήκοντα του συντονιστή όσον αφορά τη συμπληρωματική εποπτεία περιλαμβάνουν:
α) συντονισμό της συγκέντρωσης και διάδοσης των χρήσιμων ή ουσιωδών πληροφοριών κατά τη συνήθη πορεία των επιχειρηματικών δραστηριοτήτων καθώς και σε επείγουσες καταστάσεις, συμπεριλαμβανομένης της διάδοσης πληροφοριών που είναι σημαντικές για το εποπτικό έργο των αρμόδιων αρχών βάσει των τομεακών κανόνων·
β) εποπτικό έλεγχο και εκτίμηση της χρηματοοικονομικής κατάστασης του χρηματοπιστωτικού ομίλου ετερογενών δραστηριοτήτων·
γ) εκτίμηση της συμβατότητας με τους κανόνες για την κεφαλαιακή επάρκεια, τη συγκέντρωση κινδύνων και τις εντός ομίλου συναλλαγές, όπως καθορίζονται στα άρθρα 6, 7 και 8·
δ) αξιολόγηση της δομής, της οργάνωσης και των μηχανισμών εσωτερικού ελέγχου του χρηματοπιστωτικού ομίλου ετερογενών δραστηριοτήτων, όπως καθορίζονται στο άρθρο 9·
ε) προγραμματισμό και συντονισμό των εποπτικών δραστηριοτήτων, κατά τη συνήθη πορεία των επιχειρηματικών δραστηριοτήτων καθώς και σε επείγουσες καταστάσεις, σε συνεργασία με τις ενεχόμενες σχετικές αρμόδιες αρχές·
στ) άλλα καθήκοντα, μέτρα και αποφάσεις που ανατίθενται στον συντονιστή με την παρούσα οδηγία ή που απορρέουν από την εφαρμογή της παρούσας οδηγίας.
Προκειμένου να διευκολυνθεί η συμπληρωματική εποπτεία και να εδρασθεί σε ευρεία νομική βάση, ο συντονιστής και οι άλλες σχετικές αρμόδιες αρχές και, όπου απαιτείται, άλλες ενδιαφερόμενες αρμόδιες αρχές, εφαρμόζουν συμφωνίες συνεργασίας. Οι συμφωνίες συνεργασίας μπορούν να αναθέτουν πρόσθετα καθήκοντα στον συντονιστή και μπορούν να προσδιορίζουν τις διαδικασίες λήψης αποφάσεων από τις σχετικές αρμόδιες αρχές, όπως αναφέρεται στα άρθρα 3 και 4, στο άρθρο 5 παράγραφος 4, στο άρθρο 6, στο άρθρο 12 παράγραφος 2 και στα άρθρα 16 και 18, και συνεργασίας με άλλες αρμόδιες αρχές.
2. Ο συντονιστής θα πρέπει, όταν χρειάζεται πληροφορίες που έχουν ήδη δοθεί σε άλλη αρμόδια αρχή σύμφωνα με τους τομεακούς κανόνες, να απευθύνεται κατά το δυνατόν σε αυτή την αρχή προκειμένου να αποφεύγονται οι επικαλύψεις στην υποβολή στοιχείων προς τις διάφορες αρχές που ασκούν την εποπτεία.
3. Με την επιφύλαξη της δυνατότητας ανάθεσης ορισμένων εποπτικών αρμοδιοτήτων και ευθυνών, όπως προβλέπεται στην κοινοτική νομοθεσία, η παρουσία ενός συντονιστή με ειδικά καθήκοντα για τη συμπληρωματική εποπτεία των ρυθμιζομένων οντοτήτων χρηματοπιστωτικού ομίλου ετερογενών δραστηριοτήτων δεν επηρεάζει την αποστολή και τις ευθύνες των αρμόδιων αρχών, όπως προβλέπονται στους τομεακούς κανόνες.
Άρθρο 12
Συνεργασία και ανταλλαγή πληροφοριών μεταξύ αρμόδιων αρχών
1. Οι αρμόδιες αρχές που είναι υπεύθυνες για την εποπτεία των ρυθμιζόμενων οντοτήτων χρηματοπιστωτικού ομίλου ετερογενών δραστηριοτήτων και η αρμόδια αρχή που διορίζεται ως συντονιστής για αυτόν τον χρηματοπιστωτικό όμιλο ετερογενών δραστηριοτήτων, συνεργάζονται μεταξύ τους στενά. Με την επιφύλαξη των αντίστοιχων αρμοδιοτήτων τους, όπως ορίζονται από τους τομεακούς κανόνες, οι αρχές αυτές, είτε είναι εγκατεστημένες στο ίδιο κράτος μέλος είτε όχι, ανταλλάσσουν αμοιβαία οποιαδήποτε πληροφορία είναι χρήσιμη ή ουσιώδης για την εκτέλεση της εποπτικής αποστολής των άλλων αρχών βάσει των τομεακών κανόνων και σύμφωνα με την παρούσα οδηγία. Για τον σκοπό αυτό, οι αρμόδιες αρχές και ο συντονιστής γνωστοποιούν, κατόπιν σχετικού αιτήματος, όλες τις χρήσιμες πληροφορίες, ενώ με δική τους πρωτοβουλία γνωστοποιούν όλες τις ουσιώδεις πληροφορίες.
Η συνεργασία αυτή προβλέπει τουλάχιστον τη συγκέντρωση και την ανταλλαγή πληροφοριών σχετικά με τα ακόλουθα θέματα:
α) προσδιορισμός της δομής του ομίλου, όλων των μειζόνων οντοτήτων του χρηματοπιστωτικού ομίλου ετερογενών δραστηριοτήτων καθώς και των αρμόδιων αρχών για την εποπτεία των ρυθμιζόμενων οντοτήτων του ομίλου·
β) στρατηγική του χρηματοπιστωτικού ομίλου ετερογενών δραστηριοτήτων·
γ) οικονομική κατάσταση του χρηματοπιστωτικού ομίλου ετερογενών δραστηριοτήτων, ιδίως κεφαλαιακή επάρκεια, εντός ομίλου συναλλαγές, συγκέντρωση κινδύνων και αποδοτικότητα·
δ) κύριοι μέτοχοι του ομίλου και διαχειριστές·
ε) οργάνωση, διαχείριση των κινδύνων και μηχανισμοί εσωτερικού ελέγχου στο επίπεδο του χρηματοπιστωτικού ομίλου ετερογενών δραστηριοτήτων·
στ) διαδικασίες συλλογής πληροφοριών από τις οντότητες του ομίλου και επιβεβαίωση αυτών των πληροφοριών·
ζ) αντίξοες εξελίξεις στις ρυθμιζόμενες οντότητες ή σε άλλες οντότητες του χρηματοπιστωτικού ομίλου ετερογενών δραστηριοτήτων που θα μπορούσαν να επηρεάσουν σοβαρά τις ρυθμιζόμενες οντότητες·
η) μείζονες κυρώσεις και έκτακτα μέτρα που ελήφθησαν από αρμόδιες αρχές κατά τους τομεακούς κανόνες ή σύμφωνα με την παρούσα οδηγία.
Οι αρμόδιες αρχές μπορούν επίσης να ανταλλάσσουν αυτού του είδους στις πληροφορίες με τις ακόλουθες αρχές όπως, ενδεχομένως, απαιτείται για την εκτέλεση του αντίστοιχου έργου τους, σε ό,τι αφορά τις ρυθμιζόμενες οντότητες χρηματοπιστωτικού ομίλου ετερογενών δραστηριοτήτων, σύμφωνα με τις διατάξεις που καθορίζουν οι τομεακοί κανόνες: κεντρικές τράπεζες, ευρωπαϊκό σύστημα κεντρικών τραπεζών και Ευρωπαϊκή Κεντρική Τράπεζα.
2. Με την επιφύλαξη των αντίστοιχων αρμοδιοτήτων τους, όπως ορίζονται από τους τομεακούς κανόνες, οι εν λόγω αρμόδιες αρχές πρέπει, πριν λάβουν αποφάσεις που είναι σημαντικές για το εποπτικό έργο άλλων αρμοδίων αρχών, να διαβουλεύονται μεταξύ τους στις ακόλουθες περιπτώσεις:
α) αλλαγές στη διάρθρωση των μετόχων και στην οργανωτική ή διοικητική δομή των ρυθμιζόμενων οντοτήτων χρηματοπιστωτικού ομίλου ετερογενών δραστηριοτήτων, οι οποίες απαιτούν την έγκριση ή την έκδοση άδειας των αρμόδιων αρχών·
β) μείζονες κυρώσεις ή έκτακτα μέτρα που ελήφθησαν από αρμόδιες αρχές.
Μια αρμόδια αρχή μπορεί να αποφασίζει να μην πραγματοποιήσει διαβουλεύσεις σε έκτακτες καταστάσεις ή εφόσον οι διαβουλεύσεις αυτές μπορούν να θέσουν σε κίνδυνο την αποτελεσματικότητα των αποφάσεων. Στην περίπτωση αυτή, η αρμόδια αρχή πρέπει να ενημερώνει, αμελλητί, τις άλλες αρμόδιες αρχές.
3. Όταν οι αρμόδιες αρχές του κράτους μέλους όπου έχει την έδρα της η μητρική επιχείρηση δεν ασκούν οι ίδιες τη συμπληρωματική εποπτεία βάσει του άρθρου 10, μπορούν να κληθούν από τον συντονιστή να ζητήσουν από την εν λόγω μητρική επιχείρηση να παράσχει οποιαδήποτε πληροφορία είναι χρήσιμη για την εκτέλεση της συντονιστικής τους αποστολής, όπως καθορίζεται στο άρθρο 11, και να διαβιβάσουν τις εν λόγω πληροφορίες στον συντονιστή.
Όταν οι πληροφορίες, οι οποίες αναφέρονται στο άρθρο 14 παράγραφος 2, έχουν ήδη υποβληθεί σε αρμόδια αρχή σύμφωνα με τους τομεακούς κανόνες, οι αρμόδιες αρχές, οι οποίες είναι υπεύθυνες για την άσκηση της συμπληρωματικής εποπτείας, μπορούν να ζητούν από την πρώτη αρχή να λάβουν αυτές τις πληροφορίες.
4. Τα κράτη μέλη επιτρέπουν την ανταλλαγή πληροφοριών μεταξύ των αρμόδιων αρχών τους και μεταξύ των αρμόδιων αρχών τους και άλλων αρχών, όπως προβλέπεται στις παραγράφους 1, 2 και 3. Η συλλογή ή κατοχή πληροφοριών για οντότητα χρηματοπιστωτικού ομίλου ετερογενών δραστηριοτήτων, η οποία δεν είναι ρυθμιζόμενη οντότητα, δεν συνεπάγεται την υποχρέωση, για τις αρμόδιες αρχές, να ασκούν εποπτικό ρόλο έναντι των οντοτήτων αυτών, σε ατομική βάση.
Οι πληροφορίες που έχουν ληφθεί στο πλαίσιο της συμπληρωματικής εποπτείας, και ιδίως η ανταλλαγή πληροφοριών μεταξύ αρμόδιων αρχών και μεταξύ αρμόδιων αρχών και άλλων αρχών, οι οποίες προβλέπονται στην παρούσα οδηγία, υπόκεινται στις διατάξεις για το επαγγελματικό απόρρητο και τη γνωστοποίηση εμπιστευτικών πληροφοριών που καθορίζουν οι τομεακοί κανόνες.
Άρθρο 13
Διαχειριστικό σώμα των εταιρειών χρηματοπιστωτικών συμμετοχών
Τα κράτη μέλη απαιτούν τα πρόσωπα που όντως διευθύνουν τις δραστηριότητες μιας εταιρείας χρηματοπιστωτικών συμμετοχών, να έχουν τα απαιτούμενα εχέγγυα ήθους και την αναγκαία πείρα για την άσκηση των καθηκόντων τους.
Άρθρο 14
Πρόσβαση στις πληροφορίες
1. Τα κράτη μέλη διασφαλίζουν ότι δεν υπάρχουν νομικά κωλύματα στη νομοθεσία τους που να εμποδίζουν τα φυσικά και νομικά πρόσωπα που περιλαμβάνονται στο πεδίο εφαρμογής της συμπληρωματικής εποπτείας, είτε είναι ρυθμιζόμενες οντότητες είτε όχι, να ανταλλάσσουν μεταξύ τους τις πληροφορίες που είναι χρήσιμες για την άσκηση της συμπληρωματικής εποπτείας.
2. Τα κράτη μέλη μεριμνούν ώστε οι αρμόδιες αρχές τους για την άσκηση της συμπληρωματικής εποπτείας να μπορούν, κατά τις άμεσες ή έμμεσες επαφές τους με τις οντότητες ενός χρηματοπιστωτικού ομίλου ετερογενών δραστηριοτήτων, είτε είναι ρυθμιζόμενες οντότητες είτε όχι, να έχουν πρόσβαση σε οποιαδήποτε πληροφορία τους είναι χρήσιμη για την άσκηση της συμπληρωματικής εποπτείας.
Άρθρο 15
Επιβεβαίωση
Όταν, κατά την εφαρμογή της παρούσας οδηγίας, οι αρμόδιες αρχές επιθυμούν σε συγκεκριμένες περιπτώσεις να επιβεβαιώσουν τις πληροφορίες σχετικά με μια οντότητα, είτε είναι ρυθμιζόμενη είτε όχι, που ανήκει σε χρηματοπιστωτικό όμιλο ετερογενών δραστηριοτήτων και ευρίσκεται σε άλλο κράτος μέλος, απευθύνονται στις αρμόδιες αρχές αυτού του κράτους μέλους για την εν λόγω επιβεβαίωση.
Οι αρχές που δέχονται ένα τέτοιο αίτημα ενεργούν, στο πλαίσιο των αρμοδιοτήτων τους, είτε προβαίνοντας οι ίδιες στην επιβεβαίωση, είτε επιτρέποντας σε έναν ελεγκτή ή εμπειρογνώμονα να το πράξει, είτε επιτρέποντας στην αρχή που υπέβαλε το αίτημα να το πράξει η ίδια.
Όταν η αρμόδια αρχή που υπέβαλε το αίτημα δεν πραγματοποιεί η ίδια την επιβεβαίωση, μπορεί, εάν το επιθυμεί, να συμμετέχει στην επιβεβαίωση.
Άρθρο 16
Μέτρα επιβολής της εφαρμογής
Εάν οι ρυθμιζόμενες οντότητες ενός χρηματοπιστωτικού ομίλου ετερογενών δραστηριοτήτων δεν πληρούν τις απαιτήσεις των άρθρων 6, 7, 8 και 9, ή εάν πληρούνται μεν οι απαιτήσεις αλλά προκύπτουν κίνδυνοι για τη φερεγγυότητα, ή εάν οι εντός ομίλου συναλλαγές ή η συγκέντρωση κινδύνων αποτελούν απειλή για τη χρηματοοικονομική θέση των ρυθμιζόμενων οντοτήτων, απαιτείται να λαμβάνονται τα αναγκαία μέτρα για τη διόρθωση της κατάστασης το συντομότερο δυνατό:
- από τον συντονιστή όσον αφορά την εταιρεία χρηματοπιστωτικών συμμετοχών,
- από τις αρμόδιες αρχές όσον αφορά τις ρυθμιζόμενες οντότητες· για το σκοπό αυτό, ο συντονιστής ενημερώνει τις εν λόγω αρμόδιες αρχές για τα ευρήματά του.
Με την επιφύλαξη του άρθρου 17 παράγραφος 2, τα κράτη μέλη μπορούν να καθορίζουν τα μέτρα που μπορούν να λαμβάνουν οι αρμόδιες αρχές τους σε σχέση με τις εταιρείες χρηματοπιστωτικών συμμετοχών.
Οι ενεχόμενες αρμόδιες αρχές, συμπεριλαμβανομένου του συντονιστή, συντονίζουν την εποπτική τους δράση, οσάκις ενδείκνυται.
Άρθρο 17
Πρόσθετες εξουσίες των αρμόδιων αρχών
1. Έως την περαιτέρω εναρμόνιση των τομεακών κανόνων, τα κράτη μέλη διασφαλίζουν ότι οι αρμόδιες αρχές τους έχουν την εξουσία να λαμβάνουν οποιοδήποτε εποπτικό μέτρο κρίνεται αναγκαίο προκειμένου να αποφεύγεται η καταστρατήγηση των τομεακών κανόνων από ρυθμιζόμενες οντότητες χρηματοπιστωτικού ομίλου ετερογενών δραστηριοτήτων.
2. Με την επιφύλαξη της ποινικής τους νομοθεσίας, τα κράτη μέλη διασφαλίζουν ότι μπορούν να επιβάλλονται σε εταιρείες χρηματοπιστωτικών συμμετοχών, ή στα υπεύθυνα στελέχη τους, που έχουν παραβεί νομοθετικές, κανονιστικές ή διοικητικές διατάξεις, θεσπισθείσες για την εφαρμογή της παρούσας οδηγίας, κυρώσεις ή μέτρα που στοχεύουν στην παύση της διαπιστωθείσας παράβασης ή της αιτίας της. Σε ορισμένες περιπτώσεις, τα μέτρα αυτά μπορούν να απαιτούν την παρέμβαση της δικαιοσύνης. Οι αρμόδιες αρχές συνεργάζονται στενά ώστε να διασφαλίζεται ότι οι εν λόγω κυρώσεις ή μέτρα παράγουν τα επιθυμητά αποτελέσματα.
ΤΜΗΜΑ 4
ΤΡΙΤΕΣ ΧΩΡΕΣ
Άρθρο 18
Μητρική επιχείρηση εκτός της Κοινότητας
1. Με την επιφύλαξη των τομεακών κανόνων, στην περίπτωση που αναφέρεται στο άρθρο 5 παράγραφος 3, οι αρμόδιες αρχές ελέγχουν κατά πόσον οι ρυθμιζόμενες οντότητες των οποίων η μητρική επιχείρηση έχει την έδρα της εκτός Κοινότητας, υπόκεινται, από την αρμόδια αρχή τρίτης χώρας, σε εποπτεία, ισοδύναμη με αυτή που προβλέπεται από τις διατάξεις της παρούσας οδηγίας για τη συμπληρωματική εποπτεία των ρυθμιζόμενων οντοτήτων σύμφωνα με το άρθρο 5 παράγραφος 2. Ο έλεγχος πραγματοποιείται από την αρμόδια αρχή που θα ήταν ο συντονιστής αν ίσχυαν τα κριτήρια του άρθρου 10 παράγραφος 2, κατόπιν αιτήματος της μητρικής επιχείρησης ή μιας από τις ρυθμιζόμενες οντότητες που έχουν λάβει άδεια λειτουργίας στην Κοινότητα, ή με δική της πρωτοβουλία. Η εν λόγω αρμόδια αρχή συμβουλεύεται τις άλλες σχετικές αρμόδιες αρχές και λαμβάνει υπόψη της τις τυχόν γενικές εκτιμήσεις που έχει εκφράσει η επιτροπή χρηματοπιστωτικών ομίλων ετερογενών δραστηριοτήτων σύμφωνα με το άρθρο 21 παράγραφος 5. Για το σκοπό αυτό, η αρμόδια αρχή συμβουλεύεται την επιτροπή προτού λάβει απόφαση.
2. Ελλείψει της ισοδύναμης εποπτείας η οποία αναφέρεται στην παράγραφο 1, τα κράτη μέλη εφαρμόζουν στις ρυθμιζόμενες επιχειρήσεις, κατ' αναλογία, τις διατάξεις για τη συμπληρωματική εποπτεία των ρυθμιζομένων οντοτήτων, που προβλέπονται στο άρθρο 5 παράγραφος 2. Εναλλακτικά, οι αρμόδιες αρχές μπορούν να χρησιμοποιούν μια από τις μεθόδους που εκτίθενται στην παράγραφο 3.
3. Τα κράτη μέλη επιτρέπουν στις αρμόδιες αρχές τους να εφαρμόζουν άλλες μεθόδους προκειμένου να διασφαλίζουν την κατάλληλη συμπληρωματική εποπτεία των ρυθμιζομένων οντοτήτων χρηματοπιστωτικού ομίλου ετερογενών δραστηριοτήτων. Οι μέθοδοι αυτές πρέπει να συμφωνούνται από τον συντονιστή, μετά από διαβούλευση με τις άλλες σχετικές αρμόδιες αρχές. Οι αρμόδιες αρχές μπορούν ιδίως να ζητούν τη δημιουργία εταιρείας χρηματοπιστωτικών συμμετοχών που να έχει την έδρα της στην Κοινότητα, και να εφαρμόζουν την παρούσα οδηγία στις ρυθμιζόμενες οντότητες του χρηματοπιστωτικού ομίλου ετερογενών δραστηριοτήτων επικεφαλής του οποίου είναι η εν λόγω εταιρεία χαρτοφυλακίου. Οι μέθοδοι πρέπει να επιτυγχάνουν τους στόχους της συμπληρωματικής εποπτείας, όπως καθορίζονται στην παρούσα οδηγία, και πρέπει να κοινοποιούνται στις άλλες ενεχόμενες αρμόδιες αρχές και στην Επιτροπή.
Άρθρο 19
Συνεργασία με τις αρμόδιες αρχές τρίτων χωρών
1. Το άρθρο 25 παράγραφοι 1 και 2 της οδηγίας 2000/12/ΕΚ και το άρθρο 10α της οδηγίας 98/78/ΕΚ εφαρμόζονται, τηρουμένων των αναλογιών, για τη διαπραγμάτευση συμφωνιών με μια ή περισσότερες τρίτες χώρες σχετικά με τις λεπτομέρειες άσκησης της συμπληρωματικής εποπτείας των ρυθμιζομένων οντοτήτων χρηματοπιστωτικού ομίλου ετερογενών δραστηριοτήτων.
2. Η Επιτροπή, η συμβουλευτική επιτροπή τραπεζών, η επιτροπή ασφαλιστικών θεμάτων και η επιτροπή χρηματοπιστωτικών ομίλων ετερογενών δραστηριοτήτων εξετάζουν τα αποτελέσματα των διαπραγματεύσεων που αναφέρονται στην παράγραφο 1, καθώς και την κατάσταση που προκύπτει από αυτές.
ΚΕΦΑΛΑΙΟ III
ΕΞΟΥΣΙΕΣ ΠΟΥ ΑΝΑΤΙΘΕΝΤΑΙ ΣΤΗΝ ΕΠΙΤΡΟΠΗ ΚΑΙ ΔΙΑΔΙΚΑΣΙΑ ΕΠΙΤΡΟΠΗΣ
Άρθρο 20
Εξουσίες που ανατίθενται στην Επιτροπή
1. Η Επιτροπή θεσπίζει, σύμφωνα με τη διαδικασία που αναφέρεται στο άρθρο 21 παράγραφος 2, τις τεχνικές προσαρμογές της παρούσας οδηγίας στους ακόλουθους τομείς:
α) ακριβέστερη διατύπωση των ορισμών που αναφέρονται στο άρθρο 2, ώστε να λαμβάνονται υπόψη, κατά την εφαρμογή της παρούσας οδηγίας, οι εξελίξεις στις χρηματοπιστωτικές αγορές·
β) ακριβέστερη διατύπωση των ορισμών που αναφέρονται στο άρθρο 2, ώστε να διασφαλίζεται η ενιαία εφαρμογή της παρούσας οδηγίας στην Κοινότητα·
γ) ευθυγράμμιση της ορολογίας και της διατύπωσης των ορισμών της παρούσας οδηγίας με μεταγενέστερες κοινοτικές πράξεις που αφορούν τις ρυθμιζόμενες οντότητες και άλλα συναφή θέματα·
δ) ακριβέστερος καθορισμός των μεθόδων υπολογισμού που καθορίζονται στο παράρτημα I, ώστε να λαμβάνονται υπόψη οι εξελίξεις στις χρηματοπιστωτικές αγορές και στις εποπτικές τεχνικές·
ε) συντονισμός των διατάξεων που θεσπίζονται δυνάμει των άρθρων 7 και 8 και του παραρτήματος II προκειμένου να εξασφαλίζεται η ομοιόμορφη εφαρμογή τους στην Κοινότητα.
2. Η Επιτροπή ενημερώνει το κοινό για κάθε πρόταση η οποία υποβάλλεται σύμφωνα με το παρόν άρθρο και διαβουλεύεται με τα ενδιαφερόμενα μέρη πριν να υποβάλει το σχέδιο μέτρων στην επιτροπή χρηματοπιστωτικών ομίλων ετερογενών δραστηριοτήτων, που αναφέρεται στο άρθρο 21.
Άρθρο 21
Επιτροπή
1. Η Επιτροπή επικουρείται από την επιτροπή χρηματοπιστωτικών ομίλων ετερογενών δραστηριοτήτων, η οποία εφεξής αποκαλείται "επιτροπή".
2. Οσάκις γίνεται αναφορά στην παρούσα παράγραφο, εφαρμόζονται τα άρθρα 5 και 7 της απόφασης 1999/468/ΕΚ, τηρουμένων των διατάξεων του άρθρου 8 της εν λόγω απόφασης.
Το χρονικό διάστημα που προβλέπεται στο άρθρο 5 παράγραφος 6 της απόφασης 1999/468/ΕΚ καθορίζεται σε τρεις μήνες.
3. Η επιτροπή θεσπίζει τον εσωτερικό της κανονισμό.
4. Με την επιφύλαξη των εκτελεστικών μέτρων που έχουν ήδη θεσπισθεί, κατά τη λήξη περιόδου τεσσάρων ετών από την έναρξη ισχύος της παρούσας οδηγίας, αναστέλλεται η εφαρμογή των διατάξεών της με τις οποίες επιβάλλεται η θέσπιση τεχνικών κανόνων και αποφάσεων σύμφωνα με τη διαδικασία της παραγράφου 2. Κατόπιν προτάσεως της Επιτροπής, το Ευρωπαϊκό Κοινοβούλιο και το Συμβούλιο μπορούν να ανανεώνουν τις σχετικές διατάξεις σύμφωνα με τη διαδικασία του άρθρου 251 της συνθήκης και, για τον σκοπό αυτό, τις επανεξετάζουν πριν από τη λήξη της προαναφερθείσας περιόδου.
5. Η επιτροπή μπορεί να παρέχει γενικές κατευθύνσεις ως προς το κατά πόσον τα καθεστώτα συμπληρωματικής εποπτείας των αρμόδιων αρχών τρίτων χωρών είναι σε θέση να επιτύχουν τους στόχους της συμπληρωματικής εποπτείας, όπως καθορίζονται στην παρούσα οδηγία, σε σχέση με τις ρυθμιζόμενες οντότητες ενός χρηματοπιστωτικού ομίλου ετερογενών δραστηριοτήτων, η κεφαλή του οποίου εδρεύει εκτός Κοινότητας. Η επιτροπή προβαίνει σε ανασκόπηση των εν λόγω κατευθύνσεων και λαμβάνει υπόψη τις ενδεχόμενες μεταβολές της συμπληρωματικής εποπτείας που πραγματοποιούνται από τις συγκεκριμένες αρμόδιες αρχές.
6. Η επιτροπή ενημερώνεται από τα κράτη μέλη σχετικά με τις αρχές που εφαρμόζουν όσον αφορά την εποπτεία των εντός ομίλου συναλλαγών και της συγκέντρωσης κινδύνων.
ΚΕΦΑΛΑΙΟ IV
ΤΡΟΠΟΠΟΙΗΣΕΙΣ ΥΠΑΡΧΟΥΣΩΝ ΟΔΗΓΙΩΝ
Άρθρο 22
Τροποποίηση της οδηγίας 73/239/ΕΟΚ
Η οδηγία 73/239/ΕΟΚ τροποποιείται ως εξής:
1. Παρεμβάλλεται το ακόλουθο άρθρο:
"Άρθρο 12α
1. Ζητείται η γνώμη των αρμόδιων αρχών του άλλου ενεχομένου κράτους μέλους πριν από τη χορήγηση άδειας λειτουργίας σε ασφαλιστική επιχείρηση, η οποία:
α) είναι θυγατρική ασφαλιστικής επιχείρησης με άδεια λειτουργίας σε άλλο κράτος μέλος, ή
β) είναι θυγατρική της μητρικής επιχείρησης ασφαλιστικής επιχείρησης με άδεια λειτουργίας σε άλλο κράτος μέλος, ή
γ) ελέγχεται από το ίδιο φυσικό ή νομικό πρόσωπο που ελέγχει ασφαλιστική επιχείρηση με άδεια λειτουργίας σε άλλο κράτος μέλος.
2. Ζητείται η γνώμη της αρμόδιας αρχής του ενεχομένου κράτους μέλους, η οποία είναι υπεύθυνη για την εποπτεία πιστωτικών ιδρυμάτων ή ασφαλιστικών επιχειρήσεων, πριν από τη χορήγηση άδειας λειτουργίας σε ασφαλιστική επιχείρηση, η οποία:
α) είναι θυγατρική πιστωτικού ιδρύματος ή επιχείρησης επενδύσεων με άδεια λειτουργίας στην Κοινότητα, ή
β) είναι θυγατρική της μητρικής επιχείρησης πιστωτικού ιδρύματος ή επιχείρησης επενδύσεων με άδεια λειτουργίας στην Κοινότητα, ή
γ) ελέγχεται από το ίδιο φυσικό ή νομικό πρόσωπο που ελέγχει πιστωτικό ίδρυμα ή επιχείρηση επενδύσεων με άδεια λειτουργίας στην Κοινότητα.
3. Οι σχετικές αρμόδιες αρχές που αναφέρονται στις παραγράφους 1 και 2 διαβουλεύονται μεταξύ τους, ιδίως όταν αξιολογούν την ποιότητα των μετόχων και την εντιμότητα και την ικανότητα των διευθυντικών στελεχών που συμμετέχουν στη διαχείριση άλλης οντότητας του ίδιου ομίλου. Οι εν λόγω αρμόδιες αρχές ανταλλάσσουν οποιαδήποτε πληροφορία σχετικά με την ποιότητα των μετόχων και την εντιμότητα και την ικανότητα των διευθυντικών στελεχών που ενδιαφέρει τις άλλες ενεχόμενες αρμόδιες αρχές, όταν πρόκειται για τη χορήγηση άδειας λειτουργίας καθώς και για τον έλεγχο της εφαρμογής των όρων λειτουργίας."
2. Στο άρθρο 16 παράγραφος 1 προστίθενται τα ακόλουθα εδάφια:
"Το διαθέσιμο περιθώριο φερεγγυότητας μειώνεται επίσης κατά το ποσό των ακόλουθων στοιχείων:
α) συμμετοχές τις οποίες κατέχει η ασφαλιστική επιχείρηση σε:
- ασφαλιστικές επιχειρήσεις κατά την έννοια του άρθρου 6 της παρούσας οδηγίας, του άρθρου 6 της πρώτης οδηγίας 79/267/ΕΟΚ του Συμβουλίου, της 5ης Μαρτίου 1979, περί συντονισμού των νομοθετικών, κανονιστικών και διοικητικών διατάξεων που αφορούν την ανάληψη της δραστηριότητας της πρωτασφαλίσεως ζωής και την άσκηση αυτής(17) ή του άρθρου 1 στοιχείο β) της οδηγίας 98/78/ΕΚ του Ευρωπαϊκού Κοινοβουλίου και του Συμβουλίου(18),
- αντασφαλιστικές επιχειρήσεις κατά την έννοια του άρθρου 1 στοιχείο γ) της οδηγίας 98/78/ΕΚ,
- ασφαλιστικές εταιρείες χαρτοφυλακίου κατά την έννοια του άρθρου 1 στοιχείο θ) της οδηγίας 98/78/ΕΚ,
- πιστωτικά ιδρύματα και χρηματοδοτικά ιδρύματα, κατά την έννοια του άρθρου 1 παράγραφοι 1 και 5 της οδηγίας 2000/12/ΕΚ του Ευρωπαϊκού Κοινοβουλίου και του Συμβουλίου(19),
- επιχειρήσεις επενδύσεων και χρηματοοικονομικά ιδρύματα κατά την έννοια του άρθρου 1 παράγραφος 2 της οδηγίας 93/22/ΕΟΚ(20) και του άρθρου 2 παράγραφοι 4 και 7 της οδηγίας 93/6/ΕΟΚ(21),
β) κάθε ένα από τα ακόλουθα στοιχεία τα οποία κατέχει η ασφαλιστική επιχείρηση σε σχέση με τις οντότητες που αναφέρονται στο στοιχείο α), στις οποίες κατέχει συμμετοχή:
- τα μέσα που αναφέρονται στην παράγραφο 3,
- τα μέσα που αναφέρονται στο άρθρο 18 παράγραφος 3,
- οι απαιτήσεις μειωμένης εξασφάλισης και τα μέσα που αναφέρονται στο άρθρο 35 και στο άρθρο 36 παράγραφος 3 της οδηγίας 2000/12/ΕΚ.
Όταν κατέχεται προσωρινά συμμετοχή σε άλλο πιστωτικό ίδρυμα, επιχείρηση επενδύσεων, χρηματοοικονομικό ίδρυμα, ασφαλιστική ή αντασφαλιστική επιχείρηση, ή ασφαλιστική εταιρεία χαρτοφυλακίου, με σκοπό τη χρηματοδοτική συνδρομή για ανασυγκρότηση και διάσωση της εν λόγω οντότητας, οι αρμόδιες αρχές μπορούν να εγκρίνουν παρεκκλίσεις από τις αναφερόμενες στα στοιχεία α) και β) του τετάρτου εδαφίου διατάξεις για την αφαίρεση ποσών.
Ως εναλλακτική λύση για την αφαίρεση των στοιχείων που αναφέρονται στα στοιχεία α) και β) του τετάρτου εδαφίου, τα οποία κατέχει η ασφαλιστική επιχείρηση σε πιστωτικά ιδρύματα, επιχειρήσεις επενδύσεων και χρηματοοικονομικά ιδρύματα, τα κράτη μέλη μπορούν να επιτρέπουν στις ασφαλιστικές επιχειρήσεις τους να εφαρμόζουν, τηρουμένων των αναλογιών, τις μεθόδους 1, 2 ή 3 του παραρτήματος I της οδηγίας 2002/87/ΕΚ του Ευρωπαϊκού Κοινοβουλίου και του Συμβουλίου, της 16ης Δεκεμβρίου 2002, σχετικά με τη συμπληρωματική εποπτεία πιστωτικών ιδρυμάτων, ασφαλιστικών επιχειρήσεων και επιχειρήσεων επενδύσεων χρηματοπιστωτικού ομίλου ετερογενών δραστηριοτήτων(22). Η μέθοδος 1 ('λογιστική ενοποίηση') εφαρμόζεται μόνο εφόσον η αρμόδια αρχή είναι πεπεισμένη για το ενιαίο της διαχείρισης και του εσωτερικού ελέγχου όσον αφορά τις οντότητες που θα συμπεριληφθούν στο πεδίο εφαρμογής της ενοποίησης. Η επιλεγείσα μέθοδος εφαρμόζεται με τρόπο διαχρονικά σταθερό.
Τα κράτη μέλη μπορούν να προβλέπουν ότι, για τον υπολογισμό του περιθωρίου φερεγγυότητας όπως προβλέπεται στην παρούσα οδηγία, οι ασφαλιστικές επιχειρήσεις που υπόκεινται σε συμπληρωματική εποπτεία σύμφωνα με την οδηγία 98/78/ΕΚ ή σε συμπληρωματική εποπτεία σύμφωνα με την οδηγία 2002/87/ΕΚ δεν είναι απαραίτητο να αφαιρούν τα στοιχεία που αναφέρονται στα στοιχεία α) και β) του τετάρτου εδαφίου, τα οποία κατέχουν σε πιστωτικά ιδρύματα, χρηματοοικονομικά ιδρύματα, επιχειρήσεις επενδύσεων, ασφαλιστικές ή αντασφαλιστικές επιχειρήσεις, ή ασφαλιστικές εταιρείες χαρτοφυλακίου, που εμπίπτουν στη συμπληρωματική εποπτεία.
Για τους σκοπούς της αφαίρεσης των συμμετοχών που αναφέρεται στην παρούσα παράγραφο, ως συμμετοχή νοείται η συμμετοχή κατά την έννοια του άρθρου1 στοιχείο στ) της οδηγίας 98/78/ΕΚ."
Άρθρο 23
Τροποποίηση της οδηγίας 79/267/ΕΟΚ
Η οδηγία 79/267/ΕΟΚ τροποποιείται ως εξής:
1. Παρεμβάλλεται το ακόλουθο άρθρο:
"Άρθρο 12α
1. Ζητείται η γνώμη των αρμόδιων αρχών του άλλου ενεχόμενου κράτους μέλους πριν από τη χορήγηση άδειας λειτουργίας σε επιχείρηση ασφαλειών ζωής, η οποία:
α) είναι θυγατρική ασφαλιστικής επιχείρησης με άδεια λειτουργίας σε άλλο κράτος μέλος, ή
β) είναι θυγατρική της μητρικής επιχείρησης ασφαλιστικής επιχείρησης με άδεια λειτουργίας σε άλλο κράτος μέλος, ή
γ) ελέγχεται από το ίδιο φυσικό ή νομικό πρόσωπο που ελέγχει ασφαλιστική επιχείρηση με άδεια λειτουργίας σε άλλο κράτος μέλος.
2. Ζητείται η γνώμη της αρμόδιας αρχής του ενεχομένου κράτους μέλους, η οποία είναι υπεύθυνη για την εποπτεία πιστωτικών ιδρυμάτων ή επιχειρήσεων επενδύσεων πριν από τη χορήγηση άδειας λειτουργίας σε επιχείρηση ασφαλειών ζωής, η οποία:
α) είναι θυγατρική επιχείρηση πιστωτικού ιδρύματος ή επιχείρησης επενδύσεων με άδεια λειτουργίας στην Κοινότητα, ή
β) είναι θυγατρική της μητρικής επιχείρησης πιστωτικού ιδρύματος ή επιχείρησης επενδύσεων με άδεια λειτουργίας στην Κοινότητα, ή
γ) ελέγχεται από το ίδιο φυσικό ή νομικό πρόσωπο που ελέγχει πιστωτικό ίδρυμα ή επιχείρηση επενδύσεων με άδεια λειτουργίας στην Κοινότητα.
3. Οι σχετικές αρμόδιες αρχές που αναφέρονται στις παραγράφους 1 και 2 διαβουλεύονται μεταξύ τους, ιδίως όταν αξιολογούν την ποιότητα των μετόχων, καθώς και την εντιμότητα και την ικανότητα των διευθυντικών στελεχών που συμμετέχουν στη διαχείριση άλλης οντότητας του ίδιου ομίλου. Οι εν λόγω αρμόδιες αρχές ανταλλάσσουν οποιαδήποτε πληροφορία σχετικά με την ποιότητα των μετόχων και την εντιμότητα και την ικανότητα των διευθυντικών στελεχών που ενδιαφέρει τις άλλες ενεχόμενες αρμόδιες αρχές, όταν πρόκειται για τη χορήγηση άδειας λειτουργίας, καθώς και για τον έλεγχο της εφαρμογής των όρων λειτουργίας."
2. Στο άρθρο 18 παράγραφος 2 προστίθενται τα ακόλουθα εδάφια:
"Το διαθέσιμο περιθώριο φερεγγυότητας μειώνεται επίσης κατά το ποσό των ακόλουθων στοιχείων:
α) συμμετοχές τις οποίες κατέχει η ασφαλιστική επιχείρηση σε:
- ασφαλιστικές επιχειρήσεις κατά την έννοια του άρθρου 6 της παρούσας οδηγίας, του άρθρου 6 της οδηγίας 79/239/ΕΟΚ(23) ή του άρθρου 1 στοιχείο β) της οδηγίας 98/78/ΕΚ του Ευρωπαϊκού Κοινοβουλίου και του Συμβουλίου(24),
- αντασφαλιστικές επιχειρήσεις κατά την έννοια του άρθρου 1 στοιχείο γ) της οδηγίας 98/78/ΕΚ,
- ασφαλιστικές εταιρείες χαρτοφυλακίου κατά την έννοια του άρθρου 1 στοιχείο θ) της οδηγίας 98/78/ΕΚ,
- πιστωτικά ιδρύματα και χρηματοδοτικά ιδρύματα, κατά την έννοια του άρθρου 1 παράγραφοι 1 και 5 της οδηγίας 2000/12/ΕΚ του Ευρωπαϊκού Κοινοβουλίου και του Συμβουλίου(25),
- επιχειρήσεις επενδύσεων και χρηματοοικονομικά ιδρύματα κατά την έννοια του άρθρου 1 παράγραφος 2 της οδηγίας 93/22/ΕΟΚ(26) και του άρθρου 2 παράγραφοι 4 και 7 της οδηγίας 93/6/ΕΟΚ(27)·
β) κάθε ένα από τα ακόλουθα στοιχεία τα οποία κατέχει η ασφαλιστική επιχείρηση σε σχέση με τις οντότητες που αναφέρονται στο στοιχείο α) στις οποίες κατέχει συμμετοχή:
- τα μέσα που αναφέρονται στην παράγραφο 3,
- τα μέσα που αναφέρονται στο άρθρο 16 παράγραφος 3,
- οι απαιτήσεις μειωμένης εξασφάλισης και τα μέσα που αναφέρονται στο άρθρο 35 και στο άρθρο 36 παράγραφος 3 της οδηγίας 2000/12/ΕΚ.
Τα κράτη μέλη μπορούν να προβλέπουν ότι, για τον υπολογισμό του περιθωρίου φερεγγυότητας όπως προβλέπεται στην παρούσα οδηγία, οι ασφαλιστικές επιχειρήσεις που υπόκεινται σε συμπληρωματική εποπτεία σύμφωνα με την οδηγία 98/78/ΕΚ ή σε συμπληρωματική εποπτεία σύμφωνα με την οδηγία 2002/87/ΕΚ δεν είναι απαραίτητο να αφαιρούν τα στοιχεία, που αναφέρονται στα στοιχεία α) και β) του τρίτου εδαφίου, τα οποία κατέχουν σε πιστωτικά ιδρύματα, χρηματοοικονομικά ιδρύματα, επιχειρήσεις επενδύσεων, ασφαλιστικές ή αντασφαλιστικές επιχειρήσεις, ή ασφαλιστικές εταιρείες χαρτοφυλακίου που εμπίπτουν στη συμπληρωματική εποπτεία.
Για τους σκοπούς της αφαίρεσης των συμμετοχών που αναφέρεται στην παρούσα παράγραφο, ως συμμετοχή νοείται η συμμετοχή κατά την έννοια του άρθρου1 στοιχείο στ) της οδηγίας 98/78/ΕΚ."
Άρθρο 24
Τροποποίηση της οδηγίας 92/49/ΕΟΚ
Η οδηγία 92/49/ΕΟΚ τροποποιείται ως εξής:
1. Στο άρθρο 15 παρεμβάλλεται η ακόλουθη παράγραφος:
"1α. Εάν ο αγοραστής συμμετοχής που αναφέρεται στην παράγραφο 1 είναι ασφαλιστική επιχείρηση, πιστωτικό ίδρυμα ή επιχείρηση επενδύσεων με άδεια λειτουργίας σε άλλο κράτος μέλος, ή μητρική επιχείρηση τέτοιας οντότητας, ή το νομικό ή φυσικό πρόσωπο που ελέγχει την οντότητα αυτή, και εάν, λόγω αυτής της εξαγοράς, η επιχείρηση στην οποία ο αγοραστής σκοπεύει να αποκτήσει συμμετοχή καθίσταται θυγατρική του εν λόγω αγοραστή ή περιέρχεται υπό τον έλεγχό του, η αξιολόγηση της εξαγοράς υπόκειται στη διαδικασία της προηγούμενης διαβούλευσης που αναφέρεται στο άρθρο 12α της οδηγίας 73/239/ΕΟΚ."
2. Στο άρθρο 16, η παράγραφος 5γ) αντικαθίσταται από το ακόλουθο κείμενο:
"5γ. Το παρόν άρθρο δεν εμποδίζει τις αρμόδιες αρχές να διαβιβάζουν:
- στις κεντρικές τράπεζες και σε άλλους οργανισμούς με ανάλογη αποστολή όταν ενεργούν υπό την ιδιότητα της νομισματικής αρχής,
- ενδεχομένως, σε άλλες δημόσιες αρχές που είναι υπεύθυνες για την εποπτεία των συστημάτων πληρωμών,
πληροφορίες που προορίζονται για την εκπλήρωση της αποστολής τους, ούτε εμποδίζει τις εν λόγω αρχές ή οργανισμούς να ανακοινώνουν στις αρμόδιες αρχές τις πληροφορίες που αυτές χρειάζονται για τους σκοπούς της παραγράφου 4. Οι πληροφορίες που λαμβάνονται στο πλαίσιο αυτό υπόκεινται στο επαγγελματικό απόρρητο που επιβάλλεται με το παρόν άρθρο."
Άρθρο 25
Τροποποίηση της οδηγίας 92/96/ΕΟΚ
Η οδηγία 92/96/ΕΟΚ τροποποιείται ως εξής:
1. Στο άρθρο 14, παρεμβάλλεται η ακόλουθη παράγραφος:
"1α. Εάν ο αγοραστής συμμετοχής που αναφέρεται στην παράγραφο 1 είναι ασφαλιστική επιχείρηση, πιστωτικό ίδρυμα ή επιχείρηση επενδύσεων με άδεια λειτουργίας σε άλλο κράτος μέλος, ή μητρική επιχείρηση τέτοιας οντότητας, ή το νομικό ή φυσικό πρόσωπο που ελέγχει την οντότητα αυτή και αν, λόγω αυτής της εξαγοράς, η επιχείρηση στην οποία ο αγοραστής σκοπεύει να αποκτήσει συμμετοχή καθίσταται θυγατρική του εν λόγω αγοραστή ή περιέρχεται υπό τον έλεγχό του, η αξιολόγηση της εξαγοράς υπόκειται στη διαδικασία της προηγούμενης διαβούλευσης που αναφέρεται στο άρθρο 12α της οδηγίας 79/267/ΕΟΚ."
2. Στο άρθρο 15, η παράγραφος 5γ αντικαθίσταται από το ακόλουθο κείμενο:
"5γ. Το παρόν άρθρο δεν εμποδίζει τις αρμόδιες αρχές να διαβιβάζουν:
- στις κεντρικές τράπεζες και σε άλλους οργανισμούς με ανάλογη αποστολή όταν ενεργούν υπό την ιδιότητα της νομισματικής αρχής,
- ενδεχομένως, σε άλλες δημόσιες αρχές που είναι υπεύθυνες με την εποπτεία των συστημάτων πληρωμών,
πληροφορίες που προορίζονται για την εκπλήρωση της αποστολής τους, ούτε εμποδίζει τις εν λόγω αρχές ή οργανισμούς να ανακοινώνουν στις αρμόδιες αρχές τις πληροφορίες που αυτές χρειάζονται για τους σκοπούς της παραγράφου 4. Οι πληροφορίες που λαμβάνονται στο πλαίσιο αυτό υπόκεινται στο επαγγελματικό απόρρητο που επιβάλλεται με το παρόν άρθρο."
Άρθρο 26
Τροποποίηση της οδηγίας 93/6/ΕΟΚ
Στο άρθρο 7 παράγραφος 3 της οδηγίας 93/6/ΕΟΚ, η πρώτη και η δεύτερη περίπτωση αντικαθίστανται από το ακόλουθο κείμενο:
"- ως χρηματοοικονομική εταιρεία χαρτοφυλακίου νοείται το χρηματοοικονομικό ίδρυμα του οποίου οι θυγατρικές είναι, είτε αποκλειστικά είτε κυρίως, επιχειρήσεις επενδύσεων ή άλλα χρηματοοικονομικά ιδρύματα, εφόσον τουλάχιστον μια εξ αυτών είναι επιχείρηση επενδύσεων, και το οποίο δεν είναι χρηματοοικονομική εταιρεία χαρτοφυλακίου κατά την έννοια της οδηγίας 2002/87/ΕΚ του Ευρωπαϊκού Κοινοβουλίου και του Συμβουλίου, της 16ης Δεκεμβρίου 2002, σχετικά με τη συμπληρωματική εποπτεία πιστωτικών ιδρυμάτων, ασφαλιστικών επιχειρήσεων και επιχειρήσεων επενδύσεων χρηματοπιστωτικού ομίλου ετερογενών δραστηριοτήτων(29),
- ως εταιρεία συμμετοχής μεικτών δραστηριοτήτων νοείται η μητρική επιχείρηση, η οποία δεν είναι χρηματοοικονομική εταιρεία χαρτοφυλακίου ή επιχείρηση επενδύσεων ή εταιρεία χρηματοπιστωτικών συμμετοχών κατά την έννοια της οδηγίας 2002/87/ΕΚ, εφόσον τουλάχιστον μια από τις θυγατρικές της είναι επιχείρηση επενδύσεων."
Άρθρο 27
Τροποποίηση της οδηγίας 93/22/ΕΟΚ
Η οδηγία 93/22/ΕΚ τροποποιείται ως εξής:
1. Στο άρθρο 6 προστίθενται τα ακόλουθα εδάφια:
"Ζητείται η γνώμη της αρμόδιας αρχής του ενεχομένου κράτους μέλους το οποίο είναι υπεύθυνο για την εποπτεία πιστωτικών ιδρυμάτων ή ασφαλιστικών επιχειρήσεων πριν από τη χορήγηση άδειας λειτουργίας σε επιχείρηση επενδύσεων, η οποία:
α) είναι θυγατρική πιστωτικού ιδρύματος ή ασφαλιστικής επιχείρησης με άδεια λειτουργίας στην Κοινότητα, ή
β) είναι θυγατρική της μητρικής επιχείρησης πιστωτικού ιδρύματος ή ασφαλιστικής επιχείρησης με άδεια λειτουργίας στην Κοινότητα, ή
γ) ελέγχεται από το ίδιο φυσικό ή νομικό πρόσωπο που ελέγχει πιστωτικό ίδρυμα ή ασφαλιστική επιχείρηση με άδεια λειτουργίας στην Κοινότητα.
Οι σχετικές αρμόδιες αρχές που αναφέρονται στο πρώτο και δεύτερο εδάφιο διαβουλεύονται μεταξύ τους, ιδίως όταν αξιολογούν την ποιότητα των μετόχων καθώς και την εντιμότητα και την ικανότητα των διευθυντικών στελεχών που συμμετέχουν στη διαχείριση άλλης οντότητας του ίδιου ομίλου. Οι εν λόγω αρμόδιες αρχές ανταλλάσσουν οποιαδήποτε πληροφορία σχετικά με την ποιότητα των μετόχων και την εντιμότητα και την ικανότητα των διευθυντικών στελεχών που ενδιαφέρει τις άλλες αρμόδιες αρχές, όταν πρόκειται για τη χορήγηση άδειας λειτουργίας καθώς και για τον έλεγχο της εφαρμογής των όρων λειτουργίας."
2. Στο άρθρο 9, η παράγραφος 2 αντικαθίσταται από το ακόλουθο κείμενο:
"2. Εάν ο αγοραστής συμμετοχής που αναφέρεται στην παράγραφο 1 είναι επιχείρηση επενδύσεων, πιστωτικό ίδρυμα ή ασφαλιστική επιχείρηση με άδεια λειτουργίας σε άλλο κράτος μέλος, ή μητρική επιχείρησης επενδύσεων, πιστωτικού ιδρύματος ή ασφαλιστικής επιχείρησης με άδεια λειτουργίας σε άλλο κράτος μέλος, ή το φυσικό ή νομικό πρόσωπο που ελέγχει επιχείρηση επενδύσεων, πιστωτικό ίδρυμα ή ασφαλιστική επιχείρηση με άδεια λειτουργίας σε άλλο κράτος μέλος, και εάν, λόγω αυτής της εξαγοράς, η επιχείρηση στην οποία ο αγοραστής σκοπεύει να αποκτήσει συμμετοχή καθίσταται θυγατρική του εν λόγω αγοραστή ή περιέρχεται υπό τον έλεγχό του, η αξιολόγηση της εξαγοράς υπόκειται στη διαδικασία της προηγούμενης διαβούλευσης που αναφέρεται στο άρθρο 6."
Άρθρο 28
Τροποποίηση της οδηγίας 98/78/ΕΚ
Η οδηγία 98/78/ΕΚ τροποποιείται ως εξής:
1. Στο άρθρο 1, τα στοιχεία ζ), η), θ) και ι) αντικαθίστανται από το ακόλουθο κείμενο:
"ζ) 'συμμετέχουσα επιχείρηση': νοείται η επιχείρηση η οποία είτε είναι μητρική επιχείρηση ή άλλη επιχείρηση που διαθέτει συμμετοχή, είτε επιχείρηση συνδεδεμένη με άλλη επιχείρηση με σχέση κατά την έννοια του άρθρου 12 παράγραφος 1 της οδηγίας 83/349/ΕΟΚ·
η) 'συνδεδεμένη επιχείρηση': νοείται είτε η θυγατρική ή άλλη επιχείρηση στην οποία υπάρχει συμμετοχή, είτε επιχείρηση συνδεδεμένη με άλλη επιχείρηση με σχέση κατά την έννοια του άρθρου 12 παράγραφος 1 της οδηγίας 83/349/ΕΟΚ·
θ) 'ασφαλιστική εταιρεία χαρτοφυλακίου': νοείται η μητρική επιχείρηση, η κύρια δραστηριότητα της οποίας είναι η απόκτηση και κατοχή συμμετοχών σε θυγατρικές επιχειρήσεις, εφόσον οι εν λόγω θυγατρικές είναι αποκλειστικά ή κυρίως ασφαλιστικές ή αντασφαλιστικές επιχειρήσεις ή ασφαλιστικές επιχειρήσεις χώρας, η οποία δεν είναι μέλος, εκ των οποίων θυγατρικών επιχειρήσεων η μία τουλάχιστον είναι ασφαλιστική επιχείρηση, και η οποία δεν είναι εταιρεία χρηματοπιστωτικών συμμετοχών κατά την έννοια της οδηγίας 2002/87/ΕΚ του Ευρωπαϊκού Κοινοβουλίου και του Συμβουλίου, της 16ης Δεκεμβρίου 2002, σχετικά με τη συμπληρωματική εποπτεία πιστωτικών ιδρυμάτων, ασφαλιστικών επιχειρήσεων και επιχειρήσεων επενδύσεων χρηματοπιστωτικού ομίλου ετερογενών δραστηριοτήτων(30)·
ι) 'ασφαλιστική εταιρεία χαρτοφυλακίου μεικτής δραστηριότητας': νοείται η μητρική επιχείρηση, η οποία δεν είναι ασφαλιστική επιχείρηση, ασφαλιστική επιχείρηση χώρας, η οποία δεν είναι μέλος, αντασφαλιστική επιχείρηση ή ασφαλιστική εταιρεία χαρτοφυλακίου ή εταιρεία χρηματοπιστωτικών συμμετοχών κατά την έννοια της οδηγίας 2002/87/ΕΚ, όταν η μια τουλάχιστον από τις θυγατρικές της είναι ασφαλιστική επιχείρηση."
2. Στο άρθρο 6 παράγραφος 3 προστίθεται η ακόλουθη φράση:
"Η αρμόδια αρχή που έχει υποβάλει το αίτημα, μπορεί, εφόσον το επιθυμεί, να συμμετάσχει στον έλεγχο, όταν δεν τον πραγματοποιεί η ίδια."
3. Στο άρθρο 8 παράγραφος 2, το πρώτο εδάφιο αντικαθίσταται από το ακόλουθο κείμενο:
"Τα κράτη μέλη απαιτούν από τις ασφαλιστικές επιχειρήσεις να διαθέτουν κατάλληλες διαδικασίες για τη διαχείριση των κινδύνων και μηχανισμούς εσωτερικού ελέγχου, συμπεριλαμβανομένων των ορθών διαδικασιών δημοσίευσης στοιχείων και λογιστικής, ώστε να εντοπίζουν, να υπολογίζουν, να παρακολουθούν και να ελέγχουν κατάλληλα τις συναλλαγές που προβλέπονται στην παράγραφο 1. Τα κράτη μέλη απαιτούν επίσης από τις ασφαλιστικές επιχειρήσεις να γνωστοποιούν τουλάχιστον μία φορά κατ' έτος στις αρμόδιες αρχές τις σημαντικές συναλλαγές τους. Οι εν λόγω διαδικασίες και μηχανισμοί ελέγχονται από τις αρμόδιες αρχές."
4. Παρεμβάλλονται τα ακόλουθα άρθρα:
"Άρθρο 10α
Συνεργασία με τις αρμόδιες αρχές τρίτων χωρών
1. Η Επιτροπή μπορεί να υποβάλλει προτάσεις στο Συμβούλιο, είτε κατόπιν αιτήματος κράτους μέλους, είτε κατόπιν πρωτοβουλίας της, προκειμένου να διαπραγματευθεί συμφωνίες με μια ή περισσότερες τρίτες χώρες, σχετικά με τα μέσα άσκησης της συμπληρωματικής εποπτείας:
α) των ασφαλιστικών επιχειρήσεων που έχουν, ως συμμετέχουσες επιχειρήσεις, επιχειρήσεις κατά την έννοια του άρθρου 2, οι έδρες των οποίων ευρίσκονται σε τρίτη χώρα και
β) των ασφαλιστικών επιχειρήσεων μη μελών χωρών που έχουν, ως συμμετέχουσες επιχειρήσεις, επιχειρήσεις κατά την έννοια του άρθρου 2, οι έδρες των οποίων ευρίσκονται στην Κοινότητα.
2. Οι συμφωνίες που αναφέρονται στην παράγραφο 1 αποσκοπούν ιδίως στην εξασφάλιση και των δύο ακόλουθων δυνατοτήτων:
α) ότι οι αρμόδιες αρχές των κρατών μελών είναι σε θέση να λαμβάνουν τις απαραίτητες πληροφορίες για τη συμπληρωματική εποπτεία των ασφαλιστικών επιχειρήσεων, η έδρα των οποίων είναι στην Κοινότητα και οι οποίες έχουν θυγατρικές ή κατέχουν συμμετοχές σε επιχειρήσεις εκτός της Κοινότητας και
β) ότι οι αρμόδιες αρχές τρίτων χωρών είναι σε θέση να λαμβάνουν τις απαραίτητες πληροφορίες για τη συμπληρωματική εποπτεία των ασφαλιστικών επιχειρήσεων, η έδρα των οποίων είναι στην επικράτειά τους και οι οποίες έχουν θυγατρικές ή κατέχουν συμμετοχές σε επιχειρήσεις σε ένα ή περισσότερα κράτη μέλη.
3. Η Επιτροπή και η επιτροπή ασφαλιστικών θεμάτων αξιολογούν τα αποτελέσματα των διαπραγματεύσεων που αναφέρονται στην παράγραφο 1 και την προκύπτουσα κατάσταση.
Άρθρο 10β
Διαχειριστικό σώμα των ασφαλιστικών εταιρειών χαρτοφυλακίου
Τα κράτη μέλη απαιτούν τα πρόσωπα που όντως διευθύνουν τις δραστηριότητες μιας ασφαλιστικής εταιρείας χαρτοφυλακίου να έχουν τα απαιτούμενα εχέγγυα ήθους και την αναγκαία πείρα για την άσκηση των καθηκόντων τους."
5. Στο παράρτημα I σημείο 1 τμήμα Β, προστίθεται η ακόλουθη παράγραφος:
"Όταν δεν υπάρχουν κεφαλαιακοί δεσμοί μεταξύ ορισμένων επιχειρήσεων σε έναν ασφαλιστικό όμιλο, η αρμόδια αρχή καθορίζει το αναλογικό τμήμα του μετοχικού κεφαλαίου που πρέπει να λαμβάνεται υπόψη."
6. Στο παράρτημα I σημείο 2 προστίθεται το ακόλουθο σημείο:
"2.4α. Συνδεδεμένα πιστωτικά ιδρύματα, επιχειρήσεις επενδύσεων και χρηματοοικονομικά ιδρύματα
Κατά τον υπολογισμό της προσαρμοσμένης φερεγγυότητας μιας ασφαλιστικής επιχείρησης η οποία είναι συμμετέχουσα επιχείρηση σε πιστωτικό ίδρυμα, επιχείρηση επενδύσεων ή χρηματοοικονομικό ίδρυμα, εφαρμόζονται, τηρουμένων των αναλογιών, οι κανόνες του άρθρου 16 παράγραφος 1 της οδηγίας 73/239/ΕΟΚ και του άρθρου 18 της οδηγίας 79/267/ΕΟΚ σχετικά με την αφαίρεση των συμμετοχών αυτών, καθώς και οι διατάξεις για τη δυνατότητα των κρατών μελών να επιτρέπουν, υπό ορισμένους όρους, την εφαρμογή εναλλακτικών μεθόδων ή τη μη αφαίρεση των συμμετοχών αυτών."
Άρθρο 29
Τροποποίηση της οδηγίας 2000/12/ΕΚ
Η οδηγία 2000/12/ΕΚ τροποποιείται ως εξής:
1. Το άρθρο 1 τροποποιείται ως εξής:
α) το σημείο 9 αντικαθίσταται από το ακόλουθο κείμενο:
"9. 'Συμμετοχή' για τους σκοπούς της εφαρμογής εποπτείας σε ενοποιημένη βάση και για τους σκοπούς των σημείων 15 και 16 του άρθρου 34 παράγραφος 2: η συμμετοχή κατά την έννοια της πρώτης πρότασης του άρθρου 17 της οδηγίας 78/660/ΕΟΚ, ή η άμεση ή έμμεση, κατοχή του 20 % ή περισσότερο των δικαιωμάτων ψήφου ή του κεφαλαίου επιχείρησης,"·
β) τα σημεία 21 και 22 αντικαθίστανται από το ακόλουθο κείμενο:
"21. 'χρηματοοικονομική εταιρεία χαρτοφυλακίου': χρηματοοικονομικό ίδρυμα, οι θυγατρικές επιχειρήσεις του οποίου είναι, αποκλειστικώς ή κυρίως, πιστωτικά ιδρύματα ή χρηματοοικονομικά ιδρύματα, ενώ μία τουλάχιστον από τις θυγατρικές αυτές επιχειρήσεις είναι πιστωτικό ίδρυμα, και το οποίο δεν είναι εταιρεία χρηματοπιστωτικών συμμετοχών κατά την έννοια της οδηγίας 2002/87/ΕΚ του Ευρωπαϊκού Κοινοβουλίου και του Συμβουλίου, της 16ης Δεκεμβρίου 2002, σχετικά με τη συμπληρωματική εποπτεία πιστωτικών ιδρυμάτων, ασφαλιστικών επιχειρήσεων και επιχειρήσεων επενδύσεων που ανήκουν σε χρηματοπιστωτικούς ομίλους ετερογενών δραστηριοτήτων(31),
22. 'μεικτή εταιρεία χαρτοφυλακίου': μητρική εταιρεία, η οποία δεν είναι χρηματοοικονομική εταιρεία χαρτοφυλακίου ή πιστωτικό ίδρυμα ή εταιρεία χρηματοπιστωτικών συμμετοχών κατά την έννοια της οδηγίας 2002/87/ΕΚ, και μεταξύ των θυγατρικών της οποίας περιλαμβάνεται ένα τουλάχιστον πιστωτικό ίδρυμα."
2. Στο άρθρο 12 προστίθενται τα ακόλουθα εδάφια:
"Ζητείται η γνώμη της αρμόδιας αρχής του ενεχομένου κράτους μέλους η οποία είναι υπεύθυνη για την εποπτεία ασφαλιστικών επιχειρήσεων ή επιχειρήσεων επενδύσεων πριν από τη χορήγηση άδειας λειτουργίας σε πιστωτικό ίδρυμα, το οποίο:
α) είναι θυγατρική ασφαλιστικής επιχείρησης ή επιχείρησης επενδύσεων με άδεια λειτουργίας στην Κοινότητα, ή
β) είναι θυγατρική της μητρικής ασφαλιστικής επιχείρησης ή επιχείρησης επενδύσεων με άδεια λειτουργίας στην Κοινότητα, ή
γ) ελέγχεται από το ίδιο φυσικό ή νομικό πρόσωπο που ελέγχει ασφαλιστική επιχείρηση ή επιχείρηση επενδύσεων με άδεια λειτουργίας στην Κοινότητα.
Οι σχετικές αρμόδιες αρχές που αναφέρονται στο πρώτο και δεύτερο εδάφιο διαβουλεύονται μεταξύ τους, ιδίως όταν αξιολογούν την ποιότητα των μετόχων καθώς και την εντιμότητα και την ικανότητα των διευθυντικών στελεχών που συμμετέχουν στη διαχείριση άλλης οντότητας του ίδιου ομίλου. Οι εν λόγω αρμόδιες αρχές ανταλλάσσουν οποιαδήποτε πληροφορία σχετικά με την ποιότητα των μετόχων και την εντιμότητα και την ικανότητα των διευθυντικών στελεχών, που ενδιαφέρει τις άλλες ενεχόμενες αρμόδιες αρχές, όταν πρόκειται για τη χορήγηση άδειας λειτουργίας καθώς και για τον έλεγχο της εφαρμογής των όρων λειτουργίας."
3. Στο άρθρο 16 η παράγραφος 2 αντικαθίσταται από το ακόλουθο κείμενο:
"2. Εάν ο αγοραστής συμμετοχής που αναφέρεται στην παράγραφο 1 είναι πιστωτικό ίδρυμα, ασφαλιστική επιχείρηση ή επιχείρηση επενδύσεων με άδεια λειτουργίας σε άλλο κράτος μέλος, ή μητρική πιστωτικού ιδρύματος, ασφαλιστικής επιχείρησης ή επιχείρησης επενδύσεων με άδεια λειτουργίας σε άλλο κράτος μέλος, ή το φυσικό ή νομικό πρόσωπο που ελέγχει πιστωτικό ίδρυμα, ασφαλιστική επιχείρηση ή επιχείρηση επενδύσεων με άδεια λειτουργίας σε άλλο κράτος μέλος, και εάν, λόγω αυτής της εξαγοράς, η επιχείρηση στην οποία ο αγοραστής σκοπεύει να αποκτήσει συμμετοχή καθίσταται θυγατρική του εν λόγω αγοραστή ή περιέρχεται υπό τον έλεγχό του, η αξιολόγηση της εξαγοράς υπόκειται στη διαδικασία της προηγούμενης διαβούλευσης που αναφέρεται στο άρθρο 12."
4. Στο άρθρο 34, η παράγραφος 2 τροποποιείται ως εξής:
α) στο πρώτο εδάφιο, τα σημεία 12 και 13 αντικαθίστανται από το ακόλουθο κείμενο:
"12. οι συμμετοχές σε άλλα πιστωτικά και χρηματοοικονομικά ιδρύματα που υπερβαίνουν το 10 % του κεφαλαίου αυτών των ιδρυμάτων,
13. οι απαιτήσεις μειωμένης εξασφάλισης και τα μέσα που αναφέρονται στο άρθρο 35 και στο άρθρο 36 παράγραφος 3, τα οποία κατέχει πιστωτικό ίδρυμα επί πιστωτικών και χρηματοοικονομικών ιδρυμάτων, εφόσον η συμμετοχή του υπερβαίνει το 10 % του κεφαλαίου σε κάθε περίπτωση,
14. οι συμμετοχές σε άλλα πιστωτικά και χρηματοοικονομικά ιδρύματα μέχρι ποσοστού 10 % του κεφαλαίου τους, καθώς και οι απαιτήσεις μειωμένης εξασφάλισης και τα μέσα που αναφέρονται στο άρθρο 35 και στο άρθρο 36 παράγραφος 3, τα οποία κατέχει το πιστωτικό ίδρυμα επί πιστωτικών και χρηματοοικονομικών ιδρυμάτων, εκτός εκείνων που αναφέρονται στα σημεία 12 και 13 του παρόντος εδαφίου, για το ποσό του συνόλου αυτών των συμμετοχών, απαιτήσεων μειωμένης εξασφάλισης και μέσων το οποίο υπερβαίνει το 10 % των ιδίων κεφαλαίων του συγκεκριμένου πιστωτικού ιδρύματος, υπολογιζόμενων πριν από την αφαίρεση των στοιχείων των σημείων 12 έως 16 του παρόντος εδαφίου,
15. οι συμμετοχές κατά την έννοια του άρθρου 1 παράγραφος 9, τις οποίες κατέχει ένα πιστωτικό ίδρυμα σε:
- ασφαλιστικές επιχειρήσεις κατά την έννοια του άρθρου 6 της οδηγίας 73/239/ΕΟΚ, του άρθρου 6 της οδηγίας 79/267/ΕΟΚ ή του άρθρου 1 στοιχείο β) της οδηγίας 98/78/ΕΚ του Ευρωπαϊκού Κοινοβουλίου και του Συμβουλίου(32),
- αντασφαλιστικές επιχειρήσεις κατά την έννοια του άρθρου 1 στοιχείο γ) της οδηγίας 98/78/ΕΚ,
- ασφαλιστικές εταιρείες χαρτοφυλακίου κατά την έννοια του άρθρου 1 στοιχείο θ) της οδηγίας 98/78/ΕΚ,
16. κάθε ένα από τα ακόλουθα στοιχεία τα οποία κατέχει το πιστωτικό ίδρυμα σε σχέση με τις οντότητες που αναφέρονται στο σημείο 15 στις οποίες κατέχει συμμετοχή:
- τα μέσα που αναφέρονται στο άρθρο 16 παράγραφος 3,
- τα μέσα που αναφέρονται στο άρθρο 18 παράγραφος 3."
β) το δεύτερο εδάφιο αντικαθίσταται από το ακόλουθο κείμενο:
"Όταν κατέχεται προσωρινά συμμετοχή σε άλλο πιστωτικό ίδρυμα, χρηματοοικονομικό ίδρυμα, ασφαλιστική ή αντασφαλιστική επιχείρηση, ή ασφαλιστική εταιρεία χαρτοφυλακίου, με σκοπό τη χρηματοδοτική συνδρομή για ανασυγκρότηση και διάσωση της εν λόγω οντότητας, οι αρμόδιες αρχές μπορούν να εγκρίνουν παρεκκλίσεις από τις προβλεπόμενες στα σημεία 12 έως 16 διατάξεις για την αφαίρεση ποσών.
Ως εναλλακτική λύση στην αφαίρεση των αναφερόμενων στα σημεία 15 και 16 στοιχείων, τα κράτη μέλη μπορούν να επιτρέπουν στα πιστωτικά ιδρύματά τους να εφαρμόζουν, τηρουμένων των αναλογιών, τις μεθόδους 1, 2 ή 3 του παραρτήματος I της οδηγίας 2002/87/ΕΚ. Η μέθοδος 1 ('λογιστική ενοποίηση') εφαρμόζεται μόνον εφόσον η αρμόδια αρχή είναι πεπεισμένη για το ενιαίο της διαχείρισης και του εσωτερικού ελέγχου όσον αφορά τις οντότητες που θα συμπεριληφθούν στο πεδίο εφαρμογής της ενοποίησης. Η επιλεγείσα μέθοδος εφαρμόζεται με τρόπο διαχρονικά σταθερό.
Τα κράτη μέλη μπορούν να προβλέπουν ότι, για τον υπολογισμό των ιδίων κεφαλαίων σε ατομική βάση, τα πιστωτικά ιδρύματα που υπόκεινται σε εποπτεία σε ενοποιημένη βάση σύμφωνα με το κεφάλαιο 3 ή σε συμπληρωματική εποπτεία σύμφωνα με την οδηγία 2002/87/ΕΚ, δεν είναι απαραίτητο να αφαιρούν τις αναφερόμενες στα σημεία 12 έως 16 συμμετοχές τους σε πιστωτικά ιδρύματα, χρηματοοικονομικά ιδρύματα, ασφαλιστικές ή αντασφαλιστικές επιχειρήσεις ή ασφαλιστική εταιρεία χαρτοφυλακίου, που περιλαμβάνονται στο πεδίο εφαρμογής της ενοποιημένης ή της συμπληρωματικής εποπτείας.
Η διάταξη αυτή ισχύει για το σύνολο των κανόνων προληπτικής εποπτείας που έχουν εναρμονισθεί με κοινοτικές πράξεις."
5. Στο άρθρο 51, η παράγραφος 3 αντικαθίσταται από το ακόλουθο κείμενο:
"3. Τα κράτη μέλη δεν χρειάζεται να εφαρμόζουν τους περιορισμούς που προβλέπονται στις παραγράφους 1 και 2 στις συμμετοχές σε ασφαλιστικές επιχειρήσεις, όπως ορίζονται στην οδηγία 73/239/ΕΟΚ και στην οδηγία 79/267/ΕΟΚ, ή σε αντασφαλιστικές επιχειρήσεις, όπως ορίζονται στην οδηγία 98/78/ΕΚ."
6. Στο άρθρο 52 παράγραφος 2, η τελευταία πρόταση αντικαθίσταται από το ακόλουθο κείμενο:
"Με την επιφύλαξη του άρθρου 54α, η ενοποίηση της χρηματοοικονομικής κατάστασης της χρηματοοικονομικής εταιρείας χαρτοφυλακίου δεν συνεπάγεται κατ' ουδένα τρόπο την υποχρέωση των αρμόδιων αρχών να ασκούν επί της εταιρείας αυτής εποπτεία σε ατομική βάση."
7. Το άρθρο 54 τροποποιείται ως εξής:
α) στην παράγραφο 1, προστίθεται το ακόλουθο εδάφιο:
"Στην περίπτωση που επιχειρήσεις συνδέονται με σχέση κατά την έννοια του άρθρου 12, παράγραφος 1 της οδηγίας 83/349/ΕΟΚ, οι αρμόδιες αρχές καθορίζουν πως πρέπει να γίνεται η ενοποίηση."·
β) στην παράγραφο 4 πρώτο εδάφιο, διαγράφεται η τρίτη περίπτωση.
8. Παρεμβάλλεται το ακόλουθο άρθρο:
"Άρθρο 54α
Διαχειριστικό σώμα των χρηματοοικονομικών εταιρειών χαρτοφυλακίου
Τα κράτη μέλη απαιτούν τα πρόσωπα που όντως διευθύνουν τις δραστηριότητες μιας χρηματοοικονομικής εταιρείας χαρτοφυλακίου να έχουν τα απαιτούμενα εχέγγυα ήθους και την αναγκαία πείρα για την άσκηση των καθηκόντων τους."
9. Παρεμβάλλεται το ακόλουθο άρθρο:
"Άρθρο 55α
Εντός ομίλου συναλλαγές σε εταιρείες συμμετοχής μικτών δραστηριοτήτων
Με την επιφύλαξη των διατάξεων του τίτλου V κεφάλαιο II τμήμα 3 της παρούσας οδηγίας, τα κράτη μέλη προβλέπουν ότι, εάν μια μητρική επιχείρηση ενός ή περισσοτέρων πιστωτικών ιδρυμάτων είναι εταιρεία συμμετοχής μεικτών δραστηριοτήτων, οι αρμόδιες αρχές οι οποίες είναι υπεύθυνες για την εποπτεία των εν λόγω πιστωτικών ιδρυμάτων ασκούν γενική εποπτεία στις συναλλαγές που πραγματοποιούνται μεταξύ του πιστωτικού ιδρύματος και της εταιρείας συμμετοχής μικτών δραστηριοτήτων και των θυγατρικών της.
Οι αρμόδιες αρχές απαιτούν από τα πιστωτικά ιδρύματα να διαθέτουν κατάλληλες διαδικασίες για τη διαχείριση των κινδύνων και μηχανισμούς εσωτερικού ελέγχου, συμπεριλαμβανόμενων των ορθών διαδικασιών δημοσίευσης στοιχείων και λογιστικής, ώστε να μπορούν να εντοπίζουν, να υπολογίζουν, να παρακολουθούν και να ελέγχουν κατάλληλα τις συναλλαγές που πραγματοποιούνται με την εταιρεία συμμετοχής μικτών δραστηριοτήτων η οποία είναι η μητρική τους και τις θυγατρικές της. Οι αρμόδιες αρχές απαιτούν την γνωστοποίηση από τα πιστωτικά ιδρύματα οποιασδήποτε σημαντικής συναλλαγής πραγματοποιείται με τις οντότητες αυτές, εκτός εκείνης που προβλέπεται στο άρθρο 48. Οι διαδικασίες αυτές και οι σημαντικές συναλλαγές αποτελούν αντικείμενο ελέγχου από την πλευρά των αρμόδιων αρχών.
Όταν οι προαναφερθείσες εντός ομίλου συναλλαγές απειλούν τη χρηματοοικονομική κατάσταση ενός πιστωτικού ιδρύματος, η αρμόδια αρχή η οποία είναι υπεύθυνη για την εποπτεία του ιδρύματος λαμβάνει τα κατάλληλα μέτρα."
10. Στο άρθρο 56 παράγραφος 7 προστίθεται η ακόλουθη φράση:
"Η αρμόδια αρχή που έχει υποβάλει το αίτημα, μπορεί, εφόσον το επιθυμεί, να συμμετάσχει στον έλεγχο, όταν δεν τον πραγματοποιεί η ίδια."
11. Παρεμβάλλεται το ακόλουθο άρθρο:
"Άρθρο 56α
Μητρική επιχείρηση σε τρίτη χώρα
Σε περίπτωση πιστωτικού ιδρύματος, η μητρική επιχείρηση του οποίου είναι πιστωτικό ίδρυμα ή χρηματοοικονομική εταιρεία χαρτοφυλακίου, η έδρα της οποίας είναι εκτός της Κοινότητας και δεν υπόκειται σε ενοποιημένη εποπτεία σύμφωνα με τις διατάξεις του άρθρου 52, οι αρμόδιες αρχές ελέγχουν κατά πόσον το πιστωτικό ίδρυμα υπόκειται σε ενοποιημένη εποπτεία, από αρμόδια αρχή τρίτης χώρας, η οποία είναι ισοδύναμη προς αυτή και υπόκειται στις αρχές, οι οποίες καθορίζονται στο άρθρο 52. Ο σχετικός έλεγχος πραγματοποιείται από την αρμόδια αρχή που θα ήταν υπεύθυνη για την ενοποιημένη εποπτεία αν ίσχυε το τέταρτο εδάφιο, κατόπιν αιτήματος της μητρικής επιχείρησης ή μιας από τις ρυθμιζόμενες οντότητες με άδεια λειτουργίας στην Κοινότητα, ή με δική της πρωτοβουλία. Η εν λόγω αρμόδια αρχή συμβουλεύεται τις άλλες ενεχόμενες αρμόδιες αρχές.
Η συμβουλευτική επιτροπή τραπεζών μπορεί να εκφράζει γενικές εκτιμήσεις ως προς το κατά πόσον τα καθεστώτα ενοποιημένης εποπτείας των αρμόδιων αρχών τρίτων χωρών είναι σε θέση να επιτυγχάνουν τους στόχους της ενοποιημένης εποπτείας που καθορίζονται στο παρόν κεφάλαιο σε σχέση με τα πιστωτικά ιδρύματα η μητρική εταιρεία των οποίων εδρεύει εκτός Κοινότητας. Η επιτροπή αναθεωρεί τις εν λόγω εκτιμήσεις της και λαμβάνει υπόψη τις ενδεχόμενες μεταβολές των καθεστώτων ενοποιημένης εποπτείας που εφαρμόζονται από τις συγκεκριμένες αρμόδιες αρχές.
Εναλλακτικά, τα κράτη μέλη επιτρέπουν στις αρμόδιες αρχές τους να εφαρμόζουν άλλες κατάλληλες εποπτικές τεχνικές προκειμένου να επιτυγχάνουν τους στόχους της εποπτείας των πιστωτικών ιδρυμάτων σε ενοποιημένη βάση. Οι μέθοδοι αυτές πρέπει να συμφωνούνται από την αρμόδια αρχή η οποία είναι υπεύθυνη για την ενοποιημένη εποπτεία, μετά από διαβούλευση με τις άλλες ενεχόμενες αρμόδιες αρχές. Οι αρμόδιες αρχές μπορούν ιδίως να ζητούν τη δημιουργία χρηματοοικονομικής εταιρείας χαρτοφυλακίου που να έχει την έδρα της στην Κοινότητα, και να εφαρμόζουν τις διατάξεις για την ενοποιημένη εποπτεία στην ενοποιημένη θέση της εν λόγω χρηματοοικονομικής εταιρείας χαρτοφυλακίου. Οι μέθοδοι πρέπει να επιτυγχάνουν τους στόχους της ενοποιημένης εποπτείας, όπως καθορίζονται στο παρόν κεφάλαιο, και πρέπει να κοινοποιούνται στις άλλες ενεχόμενες αρμόδιες αρχές και στην Επιτροπή."
ΚΕΦΑΛΑΙΟ V
ΕΤΑΙΡΕΙΕΣ ΔΙΑΧΕΙΡΙΣΗΣ ΠΕΡΙΟΥΣΙΑΚΩΝ ΣΤΟΙΧΕΙΩΝ
Άρθρο 30
Εταιρείες διαχείρισης περιουσιακών στοιχείων
Έως ότου επιτευχθεί περαιτέρω συντονισμός των τομεακών κανόνων, τα κράτη μέλη μεριμνούν για την υπαγωγή των εταιρειών διαχείρισης περιουσιακών στοιχείων:
α) στο πεδίο εφαρμογής της ενοποιημένης εποπτείας των πιστωτικών ιδρυμάτων και επιχειρήσεων επενδύσεων ή/και στο πεδίο εφαρμογής της συμπληρωματικής εποπτείας των ασφαλιστικών επιχειρήσεων στο πλαίσιο ασφαλιστικού ομίλου και
β) στην περίπτωση που ο όμιλος είναι χρηματοπιστωτικός όμιλος ετερογενών δραστηριοτήτων, στο πεδίο εφαρμογής της συμπληρωματικής εποπτείας κατά την έννοια της παρούσας οδηγίας.
Για την εφαρμογή του πρώτου εδαφίου, τα κράτη μέλη ορίζουν ή αναθέτουν στις αρμόδιες αρχές τους να αποφασίζουν βάσει ποίων τομεακών κανόνων (τραπεζικός τομέας, ασφαλιστικός τομέας ή τομέας επενδυτικών υπηρεσιών) υπόκεινται οι εταιρείες διαχείρισης περιουσιακών στοιχείων στην ενοποιημένη ή/και συμπληρωματική εποπτεία που αναφέρεται στο στοιχείο α) του πρώτου εδαφίου. Για τους σκοπούς της παρούσας διάταξης, οι σχετικοί τομεακοί κανόνες που διέπουν τη μορφή και την έκταση της υπαγωγής των χρηματοοικονομικών ιδρυμάτων (εφόσον οι εταιρείες διαχείρισης περιουσιακών στοιχείων υπάγονται στο πεδίο εφαρμογής της ενοποιημένης εποπτείας των πιστωτικών ιδρυμάτων και επιχειρήσεων επενδύσεων) και των αντασφαλιστικών επιχειρήσεων (εφόσον οι εταιρείες διαχείρισης περιουσιακών στοιχείων υπάγονται στο πεδίο εφαρμογής της συμπληρωματικής εποπτείας των ασφαλιστικών επιχειρήσεων), εφαρμόζονται, τηρουμένων των αναλογιών, στις εταιρείες διαχείρισης περιουσιακών στοιχείων. Για τους σκοπούς της συμπληρωματικής εποπτείας που αναφέρεται στο στοιχείο β) του πρώτου εδαφίου, οι εταιρείες διαχείρισης περιουσιακών στοιχείων θεωρούνται ως ανήκουσες στον οποιονδήποτε τομέα εμπίπτουν δυνάμει του στοιχείου α) του πρώτου εδαφίου.
Στην περίπτωση που η εταιρεία διαχείρισης περιουσιακών στοιχείων ανήκει σε χρηματοπιστωτικό όμιλο ετερογενών δραστηριοτήτων, οποιαδήποτε αναφορά στην έννοια της ρυθμιζόμενης οντότητας και στην έννοια των αρμόδιων αρχών και των σχετικών αρμόδιων αρχών, θεωρείται, για τους σκοπούς της παρούσας οδηγίας, ότι συμπεριλαμβάνει, αντίστοιχα, τις εταιρείες διαχείρισης περιουσιακών στοιχείων και τις αρμόδιες αρχές που είναι υπεύθυνες για την εποπτεία των εταιρειών διαχείρισης περιουσιακών στοιχείων. Αυτό ισχύει, τηρουμένων των αναλογιών, και όσον αφορά τους ομίλους που αναφέρονται στο στοιχείο α) του πρώτου εδαφίου.
ΚΕΦΑΛΑΙΟ VI
ΜΕΤΑΒΑΤΙΚΕΣ ΚΑΙ ΤΕΛΙΚΕΣ ΔΙΑΤΑΞΕΙΣ
Άρθρο 31
Έκθεση της Επιτροπής
1. Μέχρι τις 11 Αυγούστου 2007, η Επιτροπή υποβάλλει στην επιτροπή χρηματοπιστωτικών ομίλων ετερογενών δραστηριοτήτων που αναφέρεται στο άρθρο 21, έκθεση για τις πρακτικές των κρατών μελών και, ενδεχομένως, για την ανάγκη περαιτέρω εναρμόνισης όσον αφορά:
- την υπαγωγή των εταιρειών διαχείρισης περιουσιακών στοιχείων στην εποπτεία σε επίπεδο ομίλου,
- την επιλογή και εφαρμογή των μεθόδων υπολογισμού της κεφαλαιακής επάρκειας που προβλέπονται στο παράρτημα I,
- τον ορισμό των σημαντικών εντός ομίλου συναλλαγών και των σημαντικών συγκεντρώσεων κινδύνων, καθώς και την εποπτεία των εντός ομίλου συναλλαγών και της συγκέντρωσης κινδύνων που αναφέρονται στο παράρτημα II, ιδίως σε σχέση με την εισαγωγή ποσοτικών ορίων και ποιοτικών απαιτήσεων για τον σκοπό αυτό,
- τη συχνότητα με την οποία οι χρηματοπιστωτικοί όμιλοι ετερογενών δραστηριοτήτων πρέπει να πραγματοποιούν τους υπολογισμούς για τις κεφαλαιακές απαιτήσεις, όπως καθορίζεται στο άρθρο 6 παράγραφος 2, και να αναφέρουν στον συντονιστή τις σημαντικές συγκεντρώσεις κινδύνων, όπως καθορίζεται στο άρθρο 7 παράγραφος 2.
Η Επιτροπή διαβουλεύεται με την επιτροπή προτού εκπονήσει τις προτάσεις της.
2. Εντός έτους μετά την επίτευξη συμφωνίας σε διεθνές επίπεδο για τους κανόνες εξάλειψης του διπλού υπολογισμού των ιδίων κεφαλαίων σε χρηματοπιστωτικούς ομίλους, η Επιτροπή εξετάζει με ποιον τρόπο οι διατάξεις της παρούσας οδηγίας θα ευθυγραμμισθούν με τις εν λόγω διεθνείς συμφωνίες και, αν χρειάζεται, υποβάλλει κατάλληλες προτάσεις.
Άρθρο 32
Μεταφορά της οδηγίας
Οι διατάξεις αυτές, όταν θεσπίζονται από τα κράτη μέλη, αναφέρονται στην παρούσα οδηγία ή συνοδεύονται από αυτή την αναφορά κατά την επίσημη δημοσίευσή τους. Οι λεπτομερείς διατάξεις της αναφοράς αυτής καθορίζονται από τα κράτη μέλη.
Άρθρο 33
Έναρξη ισχύος
Η παρούσα οδηγία αρχίζει να ισχύει την ημέρα της δημοσίευσής της στην Επίσημη Εφημερίδα της Ευρωπαϊκής Ένωσης.
Άρθρο 34
Αποδέκτες
Η παρούσα οδηγία απευθύνεται στα κράτη μέλη.
Οδηγία 2002/97/ΕΚ της Επιτροπής
της 16ης Δεκεμβρίου 2002
για τροποποίηση των παραρτημάτων των οδηγιών 86/362/ΕΟΚ, 86/363/ΕΟΚ και 90/642/ΕΟΚ του Συμβουλίου όσον αφορά τον καθορισμό των ανωτάτων ορίων για τα υπολείμματα φυτοφαρμάκων (2,4-D, triasulfuron και thifensulfuron methyl) πάνω και μέσα στα σιτηρά, στα τρόφιμα ζωικής προέλευσης και σε ορισμένα προϊόντα φυτικής προέλευσης, συμπεριλαμβανομένων των οπωροκηπευτικών
(Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 86/362/ΕΟΚ του Συμβουλίου, της 24ης Ιουλίου 1986, που αφορά τον καθορισμό των ανωτάτων περιεκτικοτήτων για τα υπολείμματα φυτοφαρμάκων μέσα και πάνω στα σιτηρά(1), όπως τροποποιήθηκε τελευταία από την οδηγία 2002/79/EK της Επιτροπής(2), και ιδίως το άρθρο 10,
την οδηγία 86/363/ΕΟΚ του Συμβουλίου, της 24ης Ιουλίου 1986, που αφορά τον καθορισμό των ανωτάτων περιεκτικοτήτων για τα κατάλοιπα φυτοφαρμάκων πάνω και μέσα στα τρόφιμα ζωικής προέλευσης(3), όπως τροποποιήθηκε τελευταία από την οδηγία 2002/79/ΕΚ, και ιδίως το άρθρο 10,
την οδηγία 90/642/ΕΟΚ του Συμβουλίου, της 27ης Νοεμβρίου 1990, για τον καθορισμό των ανωτάτων περιεκτικοτήτων για τα υπολείμματα φυτοφαρμάκων πάνω ή μέσα σε ορισμένα προϊόντα φυτικής προέλευσης, συμπεριλαμβανομένων των οπωροκηπευτικών(4), όπως τροποποιήθηκε τελευταία από την οδηγία 2002/79/ΕΚ, και ιδίως το άρθρο 7,
την οδηγία 91/414/ΕΟΚ του Συμβουλίου, της 15ης Ιουλίου 1991, σχετικά με τη διάθεση φυτοπροστατευτικών προϊόντων στην αγορά(5), όπως τροποποιήθηκε τελευταία από την οδηγία 2002/81/ΕΚ της Επιτροπής(6), και ιδίως το άρθρο 4 παράγραφος 1 στοιχείο στ),
Εκτιμώντας τα ακόλουθα:
(1) Οι υφιστάμενες δραστικές ουσίες 2,4-D, triasulfuron και thifensulfuron methyl (οι οικείες δραστικές ουσίες) εντάχθηκαν στο παράρτημα I της οδηγίας 91/414/ΕΟΚ με τις οδηγίες της Επιτροπής 2001/103/ΕΚ(7), 2000/66/ΕΚ(8) και 2001/99/ΕΚ(9), αντιστοίχως, προς χρήση ως ζιζανιοκτόνα, χωρίς όμως να διευκρινίζονται ιδιαίτεροι όροι που επιδρούν στις καλλιέργειες στις οποίες ενδεχομένως έχουν χρησιμοποιηθεί φυτοπροστατευτικά προϊόντα που περιέχουν τις ανωτέρω δραστικές ουσίες.
(2) Η ένταξη των οικείων δραστικών ουσιών στο παράρτημα I της οδηγίας 91/414/ΕΟΚ πραγματοποιήθηκε με βάση την εκτίμηση των υποβληθέντων στοιχείων σχετικά με την προταθείσα χρήση. Τα στοιχεία που αφορούν τη χρήση αυτή υποβλήθηκαν από ορισμένα κράτη μέλη σύμφωνα με το άρθρο 4 παράγραφος 1 στοιχείο στ), της οδηγίας 91/414/ΕΟΚ. Τα διαθέσιμα στοιχεία έχουν ανασκοπηθεί και επαρκούν για τον καθορισμό ορισμένων ανωτάτων ορίων υπολειμμάτων (ΑΟΥ).
(3) Σε περίπτωση που δεν υπάρχουν κοινοτικά ΑΟΥ ή προσωρινά ΑΟΥ, τα κράτη μέλη καθορίζουν προσωρινά εθνικά ΑΟΥ σύμφωνα με το άρθρο 4 παράγραφος 1 στοιχείο στ), της οδηγίας 91/414/ΕΟΚ, πριν να χορηγηθεί η άδεια στα φυτοπροστατευτικά προϊόντα που περιέχουν την εν λόγω δραστική ουσία.
(4) Ως προς την ένταξη των οικείων δραστικών ουσιών στο παράρτημα Ι της οδηγίας 91/414/ΕΟΚ, οι σχετικές τεχνικές και επιστημονικές αξιολογήσεις έλαβαν τη μορφή έκθεσης ανασκόπησης της Επιτροπής. Η έκθεση οριστικοποιήθηκε στις 2 Οκτωβρίου 2001 για το 2,4-D, στις 13 Ιουλίου 2000 για το triasulfuron και στις 29 Ιουνίου 2001 για το thifensulfuron methyl. Στις εκθέσεις καθορίζεται η Αποδεκτή Ημερήσια Δόση (ΑΗΔ) για το 2,4-D σε 0,05 mg/kg βάρους σώματος/ημέρα, για το triasulfuron σε 0,01 mg/kg βάρους σώματος/ημέρα και για το thifensulfuron methyl σε 0,01 mg/kg βάρους σώματος/ημέρα. Η έκθεση των καταναλωτών, καθόλη τη διάρκεια της ζωής τους, σε τρόφιμα για τα οποία έχουν χρησιμοποιηθεί οι οικείες δραστικές ουσίες, έχει εκτιμηθεί και αξιολογηθεί σύμφωνα με τις κοινοτικές διαδικασίες. Έχουν επίσης συνεκτιμηθεί οι κατευθυντήριες οδηγίες που δημοσιεύθηκαν από την Παγκόσμια Οργάνωση Υγείας(10) και η γνώμη της Επιστημονικής Επιτροπής Φυτών(11) περί της μεθοδολογίας που χρησιμοποιήθηκε. Από αυτά συνάγεται ότι τα προτεινόμενα ΑΟΥ δεν θα οδηγήσουν σε υπέρβαση των ανωτέρω ΑΗΔ. Δεν επισημάνθηκαν οξείες τοξικές επιδράσεις που να απαιτούν τη θέσπιση μιας δόσης αναφοράς οξείας επίδρασης κατά τις αξιολογήσεις και τις συζητήσεις που προηγήθηκαν της ένταξης των οικείων δραστικών ουσιών στο παράρτημα I της οδηγίας 91/414/ΕΟΚ.
(5) Για να εξασφαλιστεί η ενδεδειγμένη προστασία των καταναλωτών από την έκθεση σε υπολείμματα πάνω και μέσα σε προϊόντα για τα οποία δεν έχει χορηγηθεί έγκριση, είναι φρόνιμο να καθοριστούν προσωρινά ΑΟΥ στο χαμηλότερο όριο ανίχνευσης για όλα τα τέτοιου είδους προϊόντα που καλύπτονται από τις οδηγίες 86/362/ΕΟΚ, 86/363/ΕΟΚ και 90/642/ΕΟΚ.
(6) Ο καθορισμός, σε κοινοτική κλίμακα, των εν λόγω προσωρινών ΑΟΥ δεν εμποδίζει τα κράτη μέλη να καθορίσουν προσωρινά ανώτατα όρια υπολειμμάτων για τις οικείες δραστικές ουσίες σύμφωνα με το άρθρο 4 παράγραφος 1 στοιχείο στ), της οδηγίας 91/414/ΕΟΚ και το παράρτημα VΙ της οδηγίας αυτής. Θεωρείται επαρκής τετραετής περίοδος για να επιτρέψει να αναπτυχθούν περαιτέρω χρήσεις των οικείων δραστικών ουσιών. Έπειτα τα προσωρινά ΑΟΥ θα πρέπει να καταστούν οριστικά.
(7) Ως εκ τούτου, θα πρέπει να τροποποιηθούν ανάλογα τα παραρτήματα των οδηγιών 86/362/ΕΟΚ, 86/363/ΕΟΚ και 90/642/ΕΟΚ.
(8) Η Επιτροπή κοινοποίησε την παρούσα οδηγία υπό μορφή σχεδίου στον Παγκόσμιο Οργανισμό Εμπορίου και οι παρατηρήσεις που εστάλησαν ελήφθησαν υπόψη κατά την ολοκλήρωση της οδηγίας. Με βάση υποβληθέντα αποδεκτά στοιχεία, η Επιτροπή θα εξετάσει τη δυνατότητα καθορισμού των ανοχών κατά τις εισαγωγές όσον αφορά τα ΑΟΥ για ειδικούς συνδυασμούς φυτοφαρμάκων/καλλιεργειών.
(9) Η παρούσα οδηγία είναι σύμφωνη με τη γνώμη της μόνιμης επιτροπής για την τροφική αλυσίδα και την υγεία των ζώων,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Στο μέρος Α του παραρτήματος II της οδηγίας 86/362/ΕΟΚ προστίθεται το ακόλουθο ανώτατο όριο υπολειμμάτων φυτοφαρμάκων:
">ΘΕΣΗ ΠΙΝΑΚΑ>"
Άρθρο 2
Στο μέρος Β του παραρτήματος II της οδηγίας 86/363/ΕΟΚ προστίθεται το ακόλουθο ανώτατο όριο υπολειμμάτων φυτοφαρμάκων:
">ΘΕΣΗ ΠΙΝΑΚΑ>"
Άρθρο 3
Τα ανώτατα όρια υπολειμμάτων φυτοφαρμάκων για τις οικείες δραστικές ουσίες όπως εμφαίνονται στο παράρτημα της παρούσας οδηγίας προστίθενται στο παράρτημα II της οδηγίας 90/642/EΟΚ.
Άρθρο 4
Τα κράτη μέλη θέτουν σε ισχύ, το αργότερο στις 30 Ιουνίου 2003, τις αναγκαίες νομοθετικές, κανονιστικές και διοικητικές διατάξεις για να συμμορφωθούν με την παρούσα οδηγία. Πληροφορούν αμέσως την Επιτροπή σχετικά.
Εφαρμόζουν τις διατάξεις αυτές παράγοντας αποτελέσματα από την 1η Ιουλίου 2003.
Όταν τα κράτη μέλη θεσπίζουν τις εν λόγω διατάξεις, οι τελευταίες παραπέμπουν στην παρούσα οδηγία ή συνοδεύονται από τέτοια παραπομπή κατά την επίσημη δημοσίευσή τους. Ο τρόπος της παραπομπής καθορίζεται από τα κράτη μέλη.
Άρθρο 5
Η παρούσα οδηγία αρχίζει να ισχύει την εικοστή ημέρα μετά τη δημοσίευσή της στην Επίσημη Εφημερίδα των Ευρωπαϊκών Κοινοτήτων.
Άρθρο 6
Η παρούσα οδηγία απευθύνεται στα κράτη μέλη.
Κανονισμός (ΕΚ) αριθ. 204/2002 της Επιτροπής
της 19ης Δεκεμβρίου 2001
για τροποποίηση του κανονισμού (ΕΟΚ) αριθ. 3696/93 του Συμβουλίου για τη συναρτώμενη με τις δραστηριότητες στατιστική ταξινόμηση προϊόντων (CPA) στην Ευρωπαϊκή Οικονομική Κοινότητα
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 3696/93 του Συμβουλίου, της 29ης Οκτωβρίου 1993, για τη συναρτώμενη με τις δραστηριότητες στατιστική ταξινόμηση προϊόντων στην Ευρωπαϊκή Οικονομική Κοινότητα(1), όπως τροποποιήθηκε από τον κανονισμό (ΕΚ) αριθ. 1232/98 της Επιτροπής(2), και ιδίως το άρθρο 5 στοιχείο β) και το άρθρο 6,
Εκτιμώντας τα ακόλουθα:
(1) Ο κανονισμός (ΕΟΚ) αριθ. 3696/93 θέσπισε μια στατιστική ταξινόμηση προϊόντων η οποία είναι συναρτώμενη με τους κλάδους δραστηριότητας και η οποία στο εξής καλείται CPA, για την κάλυψη των απαιτήσεων των στατιστικών στο εσωτερικό της Κοινότητας.
(2) Λόγω της ενημέρωσης με νέα στοιχεία της στατιστικής ονοματολογίας των οικονομικών δραστηριοτήτων (κοινώς γνωστής ως ΝΑCE αναθ. 1) στην Κοινότητα, καθίστανται αναγκαίες τροποποιήσεις της CPA.
(3) Λόγω της αναθεώρησης του εναρμονισμένου συστήματος και της συνδυασμένης ονοματολογίας (ΕΣ/ΣΟ), δυνάμει του κανονισμού (ΕΚ) αριθ. 2031/2001 της Επιτροπής, της 6ης Αυγούστου 2001, που τροποποιεί το παράρτημα I του κανονισμού (ΕΟΚ) αριθ. 2658/87 του Συμβουλίου για τη δασμολογική και στατιστική ονοματολογία και το κοινό δασμολόγιο(3), καθίστανται αναγκαίες τροποποιήσεις της CPA και η ευθυγράμμιση και διασάφηση των κειμένων.
(4) Είναι αναγκαία η τροποποίηση της CPA, προκειμένου να διατηρηθεί το διεθνές διασυνδεόμενο σύστημα καθώς και να επιτευχθεί σύγκλιση σε παγκόσμιο επίπεδο.
(5) Ο κανονισμός (ΕΟΚ) αριθ. 3696/93 πρέπει επομένως να τροποποιηθεί αναλόγως.
(6) Τα μέτρα που προβλέπονται από τον παρόντα κανονισμό είναι σύμφωνα με τη γνώμη της επιτροπής του στατιστικού προγράμματος,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το παράρτημα του κανονισμού (ΕΟΚ) αριθ. 3696/93 αντικαθίσταται από το παράρτημα του παρόντος κανονισμού.
Άρθρο 2
Ο παρών κανονισμός αρχίζει να ισχύει την εικοστή ημέρα της δημοσίευσής του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 315/2002 της Επιτροπής
της 20ής Φεβρουαρίου 2002
σχετικά με τον πίνακα των τιμών νωπών ή διατηρημένων με απλή ψύξη σφαγίων αμνών στις αντιπροσωπευτικές αγορές της Κοινότητας
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 2529/2001 του Συμβουλίου, της 19ης Δεκεμβρίου 2001, για την κοινή οργάνωση της αγοράς στον τομέα του προβείου και αιγείου κρέατος(1), και ιδίως τα άρθρα 20 και 24,
Εκτιμώντας τα ακόλουθα:
(1) Ο κανονισμός (ΕΚ) αριθ. 2529/2001 θεσπίζει ένα νέο σύστημα πριμοδότησης προς αντικατάσταση του συστήματος που είχε θεσπιστεί με τον κανονισμό (ΕΚ) αριθ. 2467/98 του Συμβουλίου, της 3ης Νοεμβρίου 1998, για την κοινή οργάνωση αγορών στον τομέα του προβείου και αιγείου κρέατος(2), όπως τροποποιήθηκε τελευταία από τον κανονισμό (ΕΚ) αριθ. 1669/2000(3). Προκειμένου να ληφθούν υπόψη και να αποσαφηνιστούν οι νέες διατάξεις, θα πρέπει να θεσπιστούν νέοι κανόνες προς αντικατάσταση των κανόνων που θεσπίστηκαν με τον κανονισμό (ΕΟΚ) αριθ. 1481/86, της 15ης Μαΐου 1986, περί καθορισμού των τιμών των νωπών ή διατηρημένων δι' απλής ψύξεως ολόκληρων σφαγίων αμνών, που διαπιστώνονται στις αντιπροσωπευτικές αγορές της Κοινότητας και περί του πίνακα των τιμών ορισμένων άλλων ποιοτήτων ολόκληρων σφαγίων προβάτων εντός της Κοινότητας(4), όπως τροποποιήθηκε τελευταία από τον κανονισμό (ΕΚ) αριθ. 2877/2000(5).
(2) Σύμφωνα με το άρθρο 20 του κανονισμού (ΕΚ) αριθ. 2529/2001, τα κράτη μέλη καταγράφουν τις τιμές των προβάτων και του προβείου κρέατος. Συνεπώς, πρέπει να καθοριστούν οι λεπτομερείς κανόνες εφαρμογής του συστήματος κοινοποίησης των τιμών.
(3) Οι τιμές είναι αυτές που καταγράφονται στην αντιπροσωπευτική αγορά ή τις αντιπροσωπευτικές αγορές κάθε κράτους μέλους για τις διάφορες κατηγορίες νωπών ή διατηρημένων με απλή ψύξη ολόκληρων σφαγίων προβάτων. Επιπλέον, όταν υπάρχουν περισσότερες της μίας αντιπροσωπευτικές αγορές σε ένα κράτος μέλος, πρέπει να υπολογίζεται ο αριθμητικός μέσος όρος ή, εφόσον απαιτείται, ο σταθμισμένος μέσος όρος των τιμών που καταγράφονται.
(4) Οι τιμές που καταγράφονται στην αγορά πρέπει να υπολογίζονται βάσει της τιμής των σφαγίων, εξαιρουμένου του φόρου προστιθέμενης αξίας, ενώ δεν επιτρέπεται μείωση όσον αφορά άλλες επιβαρύνσεις. Οι τιμές της αγοράς πρέπει να καταγράφονται όσον αφορά το "βάρος σφαγίου" όπως ορίζεται στην απόφαση 94/434/ΕΚ της Επιτροπής, της 30ής Μαΐου 1994, για τις λεπτομέρειες εφαρμογής της οδηγίας 93/25/ΕΟΚ του Συμβουλίου όσον αφορά τις στατιστικές έρευνες στον τομέα του ζωικού κεφαλαίου αιγοπροβάτων(6), όπως τροποποιήθηκε τελευταία από την απόφαση 1999/47/ΕΚ(7). Ωστόσο, θα πρέπει να προβλεφθεί η δυνατότητα να μην χρησιμοποιείται ο ορισμός αυτός στην περίπτωση σφαγίων νεαρών αμνών βάρους 9 έως 16 χιλιογράμμων, έτσι ώστε να ληφθεί υπόψη το γεγονός ότι τα ολόκληρα σφάγια που τίθενται σε εμπορία με το κεφάλι και τα εντόσθια έχουν μεγαλύτερη εμπορική αξία.
(5) Σε ορισμένα κράτη μέλη οι τιμές αυτές ορίζονται σε συνάρτηση με τις τιμές των ζώντων ζώων. Οι τιμές αυτές πρέπει στη συνέχεια να μετατρέπονται με τη βοήθεια κατάλληλων συντελεστών. Ωστόσο, στις περιοχές όπου γίνεται εκτίμηση κάθε ζωντανού ζώου για τον προσδιορισμού του βάρους σφαγίου, η μετατροπή μπορεί να βασίζεται στην εν λόγω εκτίμηση.
(6) Προκειμένου να εξηγήσουν τη βάση επί της οποίας καταγράφουν τις τιμές, τα κράτη μέλη οφείλουν να κοινοποιούν στην Επιτροπή τις αντιπροσωπευτικές αγορές που έχουν επιλέξει, τις κατηγορίες σφαγίων, καθώς και τη στάθμιση ή τη σχετική σημασία των στοιχείων που έχουν χρησιμοποιηθεί για τον υπολογισμό των τιμών.
(7) Τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής διαχείρισης προβατοειδών-αιγοειδών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
1. Τα κράτη μέλη στα οποία η παραγωγή προβείου κρέατος υπερβαίνει τους 200 τόνους ετησίως κοινοποιούν στην Επιτροπή, το αργότερο κάθε Πέμπτη, τις τιμές των νωπών ή διατηρημένων με απλή ψύξη σφαγίων αμνών και προβατίνων.
2. Οι τιμές είναι αυτές που καταγράφονται στις ζώνες διαμόρφωσης τιμών, οι οποίες αναφέρονται στο άρθρο 12 του κανονισμού (ΕΚ) αριθ. 2529/2001, των κρατών μελών που πληρούν τις απαιτήσεις της παραγράφου 1. Είναι οι τιμές χονδρικής πώλησης που καταγράφονται από τα εν λόγω κράτη μέλη στην αντιπροσωπευτική αγορά ή στις αντιπροσωπευτικές αγορές κατά τη διάρκεια της εβδομάδας που προηγείται της εβδομάδας κατά την οποία έχει δοθεί η πληροφορία. Η αντιπροσωπευτική αγορά ή οι αντιπροσωπευτικές αγορές καθορίζονται από τα κράτη μέλη που αναφέρονται ανωτέρω. Οι τιμές υπολογίζονται βάσει των τιμών αγοράς, χωρίς τον φόρο προστιθεμένης αξίας.
Άρθρο 2
1. Οι τιμές της αγοράς καταγράφονται βάσει του "βάρους σφαγίου" κατά την έννοια της απόφασης 94/434/ΕΚ.
Στην περίπτωση που οι τιμές καταγράφονται βάσει των διαφόρων κατηγοριών σφαγίων, η τιμή στην αντιπροσωπευτική αγορά είναι ίση με το μέσο όρο, ο οποίος σταθμίζεται με τους συντελεστές που καθορίζουν τα κράτη μέλη κατά τρόπο που να αντικατοπτρίζουν τη σχετική σημασία κάθε κατηγορίας, των τιμών που καταγράφονται στο στάδιο της χονδρικής πώλησης για τις εν λόγω κατηγορίες στη διάρκεια περιόδου επτά ημερών.
2. Στην περίπτωση σφαγίων αμνών βάρους έως και 16 χιλιογράμμων, και σύμφωνα με τις συνήθεις εμπορικές πρακτικές, οι τιμές μπορούν να καταγράφονται πριν από την απεντέρωση και την αφαίρεση του κεφαλιού.
Όταν οι τιμές καταγράφονται για το ζωντανό βάρος, οι τιμές ανά χιλιόγραμμο ζωντανού βάρους διαιρούνται με έναν μέγιστο συντελεστή μετατροπής 0,5. Εντούτοις, όταν η συνήθης πρακτική είναι να συμπεριλαμβάνονται το κεφάλι και τα εντόσθια στο σφάγιο, τα κράτη μέλη μπορούν να καθορίζουν υψηλότερο συντελεστή για τους αμνούς ζωντανού βάρους έως και 28 χιλιόγραμμα.
Στις περιοχές στις οποίες η καταγραφή των τιμών βασίζεται στην εκτίμηση του βάρους σφαγίων αμνών, η μετατροπή βασίζεται στην εκτίμηση αυτή.
Άρθρο 3
1. Για τις αγορές που πραγματοποιούνται περισσότερες από μία φορά κατά τη διάρκεια της περιόδου των επτά ημερών που αναφέρεται στο άρθρο 2 παράγραφος 1, η τιμή κάθε κατηγορίας είναι ίση με το μέσο αριθμητικό όρο των τιμών που καταγράφονται κατά τη διάρκεια κάθε αγοράς.
2. Όταν υπάρχουν περισσότερες αντιπροσωπευτικές αγορές σε μια ζώνη διαμόρφωσης τιμών, η τιμή για τη ζώνη αυτή είναι ίση με τον μέσο όρο των τιμών που καταγράφονται στις αγορές αυτές, ο οποίος σταθμίζεται με συντελεστές που καθορίζουν τα κράτη μέλη κατά τρόπο που να αντικατοπτρίζουν τη σχετική σημασία κάθε αγοράς ή κάθε κατηγορίας.
3. Εντούτοις, ελλείψει πληροφοριών, οι τιμές στις αντιπροσωπευτικές αγορές του οικείου κράτους μέλους καθορίζονται λαμβάνοντας ιδίως υπόψη τις τελευταίες γνωστές τιμές.
Άρθρο 4
Τα κράτη μέλη κοινοποιούν στην Επιτροπή, το αργότερο μέχρι την 1η Μαρτίου 2002:
α) τις αντιπροσωπευτικές αγορές κάθε ζώνης διαμόρφωσης τιμών·
β) τις κατηγορίες σφαγίων αμνών·
γ) τους συντελεστές στάθμισης και μετατροπής που αναφέρονται στα άρθρα 2 και 3.
Τα κράτη μέλη κοινοποιούν στην Επιτροπή κάθε τροποποίηση των διατάξεων εντός ενός μηνός από την ημερομηνία των τροποποιήσεων αυτών.
Άρθρο 5
Ο κανονισμός (ΕΟΚ) αριθ. 1481/86 καταργείται.
Άρθρο 6
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 538/2002 της Επιτροπής
της 25ης Μαρτίου 2002
για τη συμπλήρωση του παραρτήματος του κανονισμού (ΕΚ) αριθ. 2400/96 σχετικά με την εγγραφή ορισμένων ονομασιών στο "Μητρώο προστατευόμενων ονομασιών προέλευσης και προστατευόμενων γεωγραφικών ενδείξεων" που προβλέπεται στον κανονισμό (ΕΟΚ) αριθ. 2081/92 του Συμβουλίου περί προστασίας των γεωγραφικών ενδείξεων και των ονομασιών προέλευσης των γεωργικών προϊόντων και των τροφίμων
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2081/92 του Συμβουλίου, της 14ης Ιουλίου 1992, σχετικά με την προστασία των γεωγραφικών ενδείξεων και των ονομασιών προέλευσης των γεωργικών προϊόντων και των τροφίμων(1), όπως τροποποιήθηκε τελευταία από τον κανονισμό (ΕΚ) αριθ. 2796/2000 της Επιτροπής(2), και ιδίως το άρθρο 6 παράγραφοι 3 και 4,
Εκτιμώντας τα ακόλουθα:
(1) Σύμφωνα με το άρθρο 5 του κανονισμού (ΕΟΚ) αριθ. 2081/92, η Ελλάδα διαβίβασε στην Επιτροπή μία αίτηση καταχώρησης ως ονομασία προέλευσης για την ονομασία "Πατάτα Κάτω Νευροκοπίου".
(2) Διαπιστώθηκε, σύμφωνα με το άρθρο 6 παράγραφος 1 του εν λόγω κανονισμού, ότι η αίτηση ανταποκρίνεται σε αυτόν τον κανονισμό και κυρίως ότι περιλαμβάνει όλα τα στοιχεία που προβλέπονται στο άρθρο 4.
(3) Μετά από τη δημοσίευση στην Επίσημη Εφημερίδα των Ευρωπαϊκών Κοινοτήτων(3) της ονομασίας που αναφέρεται στο παράρτημα του παρόντος κανονισμού, δεν διαβιβάστηκαν στην Επιτροπή ενστάσεις κατά την έννοια του άρθρου 7 του κανονισμού (ΕΟΚ) αριθ. 2081/92.
(4) Κατά συνέπεια, η ονομασία αυτή μπορεί να εγγραφεί στο "Μητρώο προστατευόμενων ονομασιών προέλευσης και προστατευόμενων γεωγραφικών ενδείξεων" και, επομένως, να τυγχάνει προστασίας σε κοινοτικό επίπεδο ως προστατευόμενη γεωγραφική ένδειξη.
(5) Το παράρτημα του παρόντος κανονισμού συμπληρώνει το παράρτημα του κανονισμού (ΕΚ) αριθ. 2400/96 της Επιτροπής(4), όπως τροποποιήθηκε τελευταία από τον κανονισμό (ΕΚ) αριθ. 245/2002(5),
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το παράρτημα του κανονισμού (ΕΚ) αριθ. 2400/96 συμπληρώνεται με την ονομασία που αναφέρεται στο παράρτημα του παρόντος κανονισμού, και η εν λόγω ονομασία εγγράφεται στο "Μητρώο προστατευόμενων ονομασιών προέλευσης και προστατευόμενων γεωγραφικών ενδείξεων" ως προστατευόμενη γεωγραφική ένδειξη (ΠΓΕ), όπως προβλέπεται στο άρθρο 6 παράγραφος 3 του κανονισμού (ΕΟΚ) αριθ. 2081/92.
Άρθρο 2
Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 780/2002 της Επιτροπής
της 8ης Μαΐου 2002
για την τροποποίηση του κανονισμού (ΕΚ) αριθ. 3063/93 περί λεπτομερών κανόνων εφαρμογής του κανονισμού (ΕΟΚ) αριθ. 2019/93 του Συμβουλίου όσον αφορά τις ενισχύσεις για την παραγωγή μελιού ειδικής ποιότητας
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 2019/93 του Συμβουλίου, της 19ης Ιουλίου 1993, για τη θέσπιση ειδικών μέτρων για ορισμένα γεωργικά προϊόντα προς όφελος των μικρών νησιών του Αιγαίου Πελάγους(1), όπως τροποποιήθηκε τελευταία από τον κανονισμό (ΕΚ) αριθ. 442/2002(2), και ιδίως το άρθρο 12 παράγραφος 3,
Εκτιμώντας τα ακόλουθα:
(1) Ο κανονισμός (ΕΟΚ) αριθ. 2019/93 θέσπισε για τα μικρά νησιά του Αιγαίου Πελάγους ένα καθεστώς ενίσχυσης στις κυψέλες για την παραγωγή μελιού ειδικής ποιότητας. Το άρθρο 12 του εν λόγω κανονισμού, όπως τροποποιήθηκε τελευταία από τον κανονισμό (ΕΚ) αριθ. 442/2002, αναφέρεται στις "ενώσεις παραγωγών". Πρέπει συνεπώς να τροποποιηθεί η ορολογία που χρησιμοποιείται στον κανονισμό (ΕΚ) αριθ. 3063/93 της Επιτροπής(3).
(2) Για να ενημερωθεί ο κανονισμός (ΕΚ) αριθ. 3063/93, πρέπει να καταργηθούν οι παρεκκλίσεις για το 1993 όσον αφορά τις ημερομηνίες της υποβολής της αιτήσεως και της πληρωμής της ενισχύσεως, οι ημερομηνίες κοινοποιήσεως στην Επιτροπή των στοιχείων επί των ενισχύσεων που πληρώθηκαν καθώς και το ποσοστό των αιτήσεων ενισχύσεων που ελέγχθηκαν επιτόπου. Πρέπει εξάλλου να καταργηθεί η αναφορά στη γεωργική ισοτιμία.
(3) Πρέπει συνεπώς να τροποποιηθεί ο κανονισμός (ΕΚ) αριθ. 3063/93.
(4) Τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής διαχείρισης κρέατος πουλερικών και αυγών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
2. Στο άρθρο 2 παράγραφος 2, η πρώτη φράση αντικαθίσταται από το ακόλουθο κείμενο: "Τα προγράμματα υποβάλλονται προς έγκριση από τις ενώσεις μελισσοκόμων στην ελληνική αρχή.".
3. Το άρθρο 3 τροποποιείται ως εξής:
α) στην παράγραφο 1, το δεύτερο εδάφιο διαγράφεται·
β) στην παράγραφο 2, η πρώτη περίπτωση αντικαθίσταται από το ακόλουθο κείμενο: "- οι ονομασίες και οι διευθύνσεις των ενώσεων μελισσοκόμων ή το ονοματεπώνυμο και η διεύθυνση του μελισσοκόμου,".
4. Στο άρθρο 4, το δεύτερο εδάφιο διαγράφεται.
5. Το άρθρο 5 τροποποιείται ως εξής:
α) στο πρώτο εδάφιο, η πρώτη και η δεύτερη υποπερίπτωση αντικαθίστανται από το ακόλουθο κείμενο: "- τον αριθμό των ενώσεων μελισσοκόμων και τον αριθμό των μεμονωμένων μελισσοκόμων που έχουν υποβάλει αίτηση ενίσχυσης,
- τον αριθμό των κυψελών για τις οποίες ζητήθηκε και χορηγήθηκε ενίσχυση, αφενός μεν από τις ενώσεις μελισσοκόμων αφετέρου δε από τους μελισσοκόμους,".
β) το δεύτερο εδάφιο διαγράφεται.
6. Στο άρθρο 6 παράγραφος 2 πρώτο εδάφιο, η δεύτερη φράση διαγράφεται.
7. Το άρθρο 8 διαγράφεται.
Άρθρο 2
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 1406/2002 του Ευρωπαϊκού Κοινοβουλίου και του Συμβουλίου
της 27ης Ιουνίου 2002
σχετικά με τη σύσταση ευρωπαϊκού οργανισμού για την ασφάλεια στη θάλασσα
(Κείμενο που παρουσιάζει ενδιαφέρον για τον ΕΟΧ)
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 80 παράγραφος 2,
την πρόταση της Επιτροπής(1),
τη γνώμη της Οικονομικής και Κοινωνικής Επιτροπής(2),
τη γνώμη της Επιτροπής των Περιφερειών(3),
Αποφασίζοντας σύμφωνα με τη διαδικασία του άρθρου 251 της συνθήκης(4),
Εκτιμώντας τα ακόλουθα:
(1) Η Κοινότητα έχει υιοθετήσει μεγάλο αριθμό νομοθετικών μέτρων για τη βελτίωση της ασφάλειας και την πρόληψη της ρύπανσης στον τομέα των θαλάσσιων μεταφορών. Προκειμένου να είναι αποτελεσματική, η εν λόγω νομοθεσία πρέπει να εφαρμόζεται σωστά και ενιαία σε όλη την Κοινότητα. Αυτό θα διασφαλίσει τον ανταγωνισμό επί ίσοις όροις, θα μειώσει τη στρέβλωση του ανταγωνισμού που οφείλεται στα οικονομικά πλεονεκτήματα που απολαμβάνουν τα μη συμμορφούμενα πλοία και θα επιβραβεύσει τους σοβαρούς παράγοντες της ναυτιλίας.
(2) Ορισμένα καθήκοντα που εκτελούνται επί του παρόντος σε κοινοτικό ή εθνικό επίπεδο, θα μπορούσαν να ανατεθούν σε εξειδικευμένο όργανο εμπειρογνωμόνων. Πράγματι, υπάρχει ανάγκη τεχνικής και επιστημονικής στήριξης και ενός μόνιμου υψηλού επιπέδου εμπειρογνωμοσύνης για την ορθή εφαρμογή της κοινοτικής νομοθεσίας στους τομείς της ασφάλειας στη θάλασσα και της πρόληψης της ρύπανσης από πλοία, για την παρακολούθηση της εφαρμογής της νομοθεσίας και την αξιολόγηση της αποτελεσματικότητας των ισχυόντων μέτρων. Συνεπώς, είναι αναγκαία η σύσταση ενός ευρωπαϊκού οργανισμού για την ασφάλεια στη θάλασσα ("οργανισμός"), στο πλαίσιο της υφιστάμενης θεσμικής διάρθρωσης και της ισορροπίας δυνάμεων στην Κοινότητα.
(3) Γενικά, ο οργανισμός θα πρέπει να αποτελεί το τεχνικό όργανο που θα παρέχει στην Κοινότητα τα αναγκαία μέσα ώστε να δρα αποτελεσματικά για τη βελτίωση των κανόνων που αφορούν την ασφάλεια στη θάλασσα και την πρόληψη της ρύπανσης από πλοία. Ο οργανισμός θα πρέπει να συνδράμει την Επιτροπή στη διαρκή ενημέρωση της κοινοτικής νομοθεσίας στον τομέα της ασφάλειας στη θάλασσα και της πρόληψης της ρύπανσης από πλοία και να παρέχει την αναγκαία στήριξη για τη διασφάλιση της συγκλίνουσας και αποτελεσματικής εφαρμογής της εν λόγω νομοθεσίας σε όλη την επικράτεια της Κοινότητας επικουρώντας την Επιτροπή στην εκτέλεση των καθηκόντων που της ανατίθενται δυνάμει της υφισταμένης και της μελλοντικής κοινοτικής νομοθεσίας για την ασφάλεια στη θάλασσα και την πρόληψη της ρύπανσης από πλοία.
(4) Για την προσήκουσα επίτευξη των στόχων του, ο οργανισμός πρέπει να εκτελεί έναν αριθμό σημαντικών άλλων καθηκόντων που στοχεύουν στη βελτίωση της ασφάλειας στη θάλασσα και της πρόληψης της ρύπανσης από πλοία στα ύδατα των κρατών μελών. Εν προκειμένω, ο οργανισμός θα πρέπει να συνεργάζεται με τα κράτη μέλη για να οργανωθούν οι κατάλληλες δραστηριότητες κατάρτισης σε θέματα συναφή με τον έλεγχο του κράτους του λιμένα και του κράτους της σημαίας και για να παρασχεθεί τεχνική βοήθεια στην εφαρμογή της κοινοτικής νομοθεσίας. Θα πρέπει να διευκολύνει τη συνεργασία μεταξύ των κρατών μελών και της Επιτροπής, όπως ορίζει η οδηγία 2002/59/ΕΚ του Ευρωπαϊκού Κοινοβουλίου και του Συμβουλίου της 27ης Ιουνίου 2002, για τη δημιουργά κοινοτικού συστήματος παρακολούθησης της κυκλοφορίας των πλοίων και ενημέρωσης και την κατάργηση της οδηγίας 97/75/ΕΟΚ του Συμβουλίου(5), ειδικότερα αναπτύσσοντας και θέτοντας σε λειτουργία οποιοδήποτε σύστημα πληροφοριών είναι απαραίτητο για τους στόχους της οδηγίας, και στις δραστηριότητες που αφορούν τις έρευνες σχετικά με σοβαρά θαλάσσια ατυχήματα. Θα πρέπει να παρέχει στην Επιτροπή και τα κράτη μέλη αντικειμενικές, αξιόπιστες και συγκρίσιμες πληροφορίες και δεδομένα για την ασφάλεια στη θάλασσα και για την πρόληψη της ρύπανσης από πλοία ώστε να τα καταστήσει ικανά να αναλάβουν τυχόν απαραίτητες πρωτοβουλίες ενίσχυσης των ήδη εφαρμοζομένων μέτρων και αξιολόγησης της αποτελεσματικότητάς τους. Θα πρέπει να θέσει στη διάθεση των υποψήφιων προς ένταξη κρατών την κοινοτική τεχνογνωσία σε θέματα ασφάλειας στη θάλασσα. Θα πρέπει να είναι ανοικτός στη συμμετοχή των κρατών αυτών και άλλων τρίτων χωρών που έχουν συνάψει συμφωνίες με την Κοινότητα βάσει των οποίων υιοθετούν και εφαρμόζουν την κοινοτική νομοθεσία στον τομέα της ασφάλειας στη θάλασσα και της ρύπανσης από πλοία.
(5) Ο Οργανισμός θα πρέπει να ενθαρρύνει την ανάπτυξη καλύτερης συνεργασίας μεταξύ των κρατών μελών και να αναπτύσσει και να διαδίδει βέλτιστες πρακτικές στην Κοινότητα, πράγμα που θα συμβάλλει στη βελτίωση του συνολικού καθεστώτος ασφάλειας στη θάλασσα στην Κοινότητα, καθώς και στη μείωση του κινδύνου θαλασσίων ατυχημάτων, θαλάσσιας ρύπανσης και απώλειας ανθρώπινων ζωών στη θάλασσα.
(6) Για την ορθή εκτέλεση των καθηκόντων που έχουν ανατεθεί στον οργανισμό, οι αξιωματούχοι του ενδείκνυται να πραγματοποιούν επισκέψεις στα κράτη μέλη, προκειμένου να παρακολουθούν τη συνολική λειτουργία του κοινοτικού καθεστώτος ασφάλειας στη θάλασσα και πρόληψης της ρύπανσης από πλοία. Οι επισκέψεις θα πρέπει να πραγματοποιούνται βάσει πολιτικής την οποία καθορίζει το διοικητικό συμβούλιο του οργανισμού και να διευκολύνονται από τις αρχές των κρατών μελών.
(7) Ο οργανισμός θα πρέπει να εφαρμόζει τη σχετική κοινοτική νομοθεσία για την πρόσβαση του κοινού στα έγγραφα και την προστασία των ατόμων έναντι της επεξεργασίας δεδομένων προσωπικού χαρακτήρα. Θα πρέπει να παρέχει στο κοινό και σε κάθε ενδιαφερόμενο αντικειμενικές, αξιόπιστες και κατανοητές πληροφορίες σχετικά με το έργο του.
(8) Όσον αφορά τη συμβατική ευθύνη του οργανισμού, η οποία διέπεται από το δίκαιο που εφαρμόζεται επί των συμβάσεων που συνάπτονται από τον οργανισμό, αρμόδιο να λαμβάνει αποφάσεις θα πρέπει να είναι το Δικαστήριο, δυνάμει ρήτρας διαιτησίας που περιέχεται στη σύμβαση. Το Δικαστήριο θα πρέπει να είναι επίσης αρμόδιο για τις διαφορές που αφορούν την αποζημίωση για κάθε ζημία που προκύπτει από την εξωσυμβατική ευθύνη του οργανισμού.
(9) Για να εξασφαλιστεί η αποτελεσματική λειτουργία του οργανισμού, τα κράτη μέλη και η Επιτροπή θα πρέπει να εκπροσωπούνται στο διοικητικό συμβούλιο, στο οποίο έχουν ανατεθεί οι αναγκαίες εξουσίες για την κατάρτιση του προϋπολογισμού, την παρακολούθηση της εκτέλεσής του, την έγκριση του κατάλληλου δημοσιονομικού κανονισμού, τη θέσπιση διαφανών διαδικασιών λήψης αποφάσεων εκ μέρους του οργανισμού, την έγκριση του προγράμματος εργασίας του, την εξέταση αιτημάτων κρατών μελών για τεχνική βοήθεια, τον καθορισμό πολιτικής για τις επισκέψεις στα κράτη μέλη καθώς και το διορισμό του εκτελεστικού διευθυντή. Λόγω του άκρως τεχνικού και επιστημονικού χαρακτήρα της αποστολής και των καθηκόντων του συγκεκριμένου οργανισμού, σκόπιμο είναι το διοικητικό του συμβούλιο να απαρτίζεται από έναν αντιπρόσωπο από κάθε κράτος μέλος και τέσσερις αντιπροσώπους της Επιτροπής που θα διαθέτουν υψηλό επίπεδο εμπειρογνωμοσύνης. Για να εξασφαλιστεί περαιτέρω το υψηλότερο δυνατό επίπεδο εμπειρογνωμοσύνης και πείρας του διοικητικού συμβουλίου και προκειμένου οι πλέον ενδιαφερόμενοι κλάδοι να συμμετέχουν εκ του σύνεγγυς στις εργασίες του οργανισμού, η Επιτροπή θα πρέπει να διορίζει ανεξάρτητους επαγγελματίες των κλάδων αυτών ως μέλη του διοικητικού συμβουλίου άνευ δικαιώματος ψήφου, βάσει της προσωπικής τους αξίας και πείρας στον τομέα της θαλάσσιας ασφάλειας και της πρόληψης της ρύπανσης από τα πλοία και όχι ως αντιπροσώπους συγκεκριμένων επαγγελματικών οργανώσεων.
(10) Η εύρυθμη λειτουργία του οργανισμού προϋποθέτει ότι ο εκτελεστικός διευθυντής διορίζεται βάσει της αξίας του και των τεκμηριωμένων διοικητικών και διευθυντικών του ικανοτήτων καθώς και της επάρκειας και της πείρας του όσον αφορά τη θαλάσσια ασφάλεια και την πρόληψη της ρύπανσης από πλοία, και ότι διαθέτει πλήρη ανεξαρτησία και ευελιξία όσον αφορά την οργάνωση της εσωτερικής λειτουργίας του οργανισμού. Για το σκοπό αυτό, ο εκτελεστικός διευθυντής θα πρέπει να προετοιμάζει και να λαμβάνει όλα τα αναγκαία μέτρα σωστής υλοποίησης του προγράμματος εργασίας του οργανισμού, θα πρέπει να εκπονεί ετησίως σχέδιο γενικής έκθεσης που υποβάλλεται στο διοικητικό συμβούλιο, θα πρέπει να καταρτίζει καταστάσεις προβλέψεων εσόδων και δαπανών του οργανισμού και να εκτελεί τον προϋπολογισμό.
(11) Για την εξασφάλιση της πλήρους αυτονομίας και ανεξαρτησίας του οργανισμού, θεωρείται αναγκαίο να του παραχωρηθεί ανεξάρτητος προϋπολογισμός, τα έσοδα του οποίου θα προέρχονται κυρίως από συνεισφορά της Κοινότητας.
(12) Κατά τα τελευταία χρόνια, με τη δημιουργία όλο και περισσότερων αποκεντρωμένων οργανισμών, η αρμόδια επί του προϋπολογισμού αρχή επεδίωξε να βελτιώσει τη διαφάνεια και τον έλεγχο της διαχείρισης των κοινοτικών χρηματοδοτήσεων προς τους οργανισμούς αυτούς, ιδίως σε ό,τι αφορά την εγγραφή των εισφορών στον προϋπολογισμό, το δημοσιονομικό έλεγχο, την εξουσία περί χορήγησης απαλλαγής, τη συμμετοχή στο συνταξιοδοτικό καθεστώς και την εσωτερική διαδικασία του προϋπολογισμού (κώδικας συμπεριφοράς). Παρομοίως, οι διατάξεις του κανονισμού (ΕΚ) αριθ. 1073/1999 του Ευρωπαϊκού Κοινοβουλίου και του Συμβουλίου, της 25ης Μαΐου 1999, σχετικά με τις έρευνες που πραγματοποιούνται από την ευρωπαϊκή υπηρεσία καταπολέμησης της απάτης (OLAF)(6) θα πρέπει να εφαρμόζονται άνευ περιορισμών στον οργανισμό, ο οποίος θα πρέπει να προσχωρήσει στη διοργανική συμφωνία της 25ης Μαΐου 1999 μεταξύ του Ευρωπαϊκού Κοινοβουλίου, του Συμβουλίου της Ευρωπαϊκής Ένωσης και της Επιτροπής των Ευρωπαϊκών Κοινοτήτων σχετικά με τις εσωτερικές έρευνες που πραγματοποιεί η ευρωπαϊκή υπηρεσία καταπολέμησης της απάτης (OLAF)(7).
(13) Εντός πέντε ετών από της αναλήψεως καθηκόντων από τον οργανισμό, το διοικητικό συμβούλιο θα πρέπει να αναθέσει τη διεξαγωγή ανεξάρτητης εξωτερικής αξιολόγησης ώστε να εκτιμηθεί η επίδραση του παρόντος κανονισμού, του οργανισμού και των εργασιακών του μεθόδων στη θέσπιση υψηλού επιπέδου ασφάλειας στη θάλασσα και πρόληψης της ρύπανσης από πλοία,
ΕΞΕΔΩΣΑΝ ΤΟΝ ΠΑΡΟΝΤΑ ΚΑΝΟΝΙΣΜΟ:
ΚΕΦΑΛΑΙΟ I
ΣΤΟΧΟΙ ΚΑΙ ΚΑΘΗΚΟΝΤΑ
Άρθρο 1
Στόχοι
1. Με τον παρόντα κανονισμό ιδρύεται ευρωπαϊκός οργανισμός για την ασφάλεια στη θάλασσα, που καλείται εφεξής "οργανισμός", με στόχο τη διασφάλιση υψηλού, ομοιόμορφου και αποτελεσματικού επιπέδου ασφάλειας στη θάλασσα και πρόληψης της ρύπανσης από τα πλοία στην Κοινότητα.
2. Ο οργανισμός παρέχει στα κράτη μέλη και την Επιτροπή την αναγκαία τεχνική και επιστημονική βοήθεια, καθώς και εμπειρογνωμοσύνη υψηλού επιπέδου, για να τους συνδράμει στην ορθή εφαρμογή της κοινοτικής νομοθεσίας στους τομείς της ασφάλειας στη θάλασσα και της πρόληψης της ρύπανσης από τα πλοία, του ελέγχου της εφαρμογής της νομοθεσίας και της αξιολόγησης της αποτελεσματικότητας των ισχυόντων μέτρων.
Άρθρο 2
Καθήκοντα
Προκειμένου να διασφαλιστεί η προσήκουσα υλοποίηση των στόχων που αναφέρονται στο άρθρο 1, ανατίθενται στον οργανισμό τα κάτωθι καθήκοντα:
α) Να παρέχει συνδρομή στην Επιτροπή, όπου απαιτείται, στις προπαρασκευαστικές εργασίες ενημέρωσης και κατάρτισης της κοινοτικής νομοθεσίας στον τομέα της ασφάλειας στη θάλασσα και της πρόληψης της ρύπανσης από πλοία, ειδικότερα σε συνάρτηση με την ανάπτυξη της διεθνούς νομοθεσίας στον εν λόγω τομέα. Τούτο περιλαμβάνει την ανάλυση των ερευνητικών σχεδίων που πραγματοποιούνται στον τομέα της ασφάλειας στη θάλασσα και της πρόληψης της ρύπανσης από πλοία.
β) Να παρέχει συνδρομή στην Επιτροπή στην αποτελεσματική εφαρμογή της κοινοτικής νομοθεσίας για την ασφάλεια στη θάλασσα και την πρόληψη της ρύπανσης από πλοία σε όλη την Κοινότητα. Ειδικότερα, ο οργανισμός:
i) παρακολουθεί τη συνολική λειτουργία του κοινοτικού καθεστώτος ελέγχου από τη χώρα του λιμένα, πράγμα που μπορεί να περιλαμβάνει επισκέψεις στα κράτη μέλη, και προτείνει στην Επιτροπή πιθανές βελτιώσεις στον τομέα αυτόν·
ii) παρέχει στην Επιτροπή την αναγκαία τεχνική βοήθεια για συμμετοχή στις εργασίες των τεχνικών οργανισμών του μνημονίου συνεννόησης του Παρισιού για τον έλεγχο των πλοίων από τη χώρα του λιμένα·
iii) παρέχει συνδρομή στην Επιτροπή στην εκτέλεση οποιουδήποτε καθήκοντος της ανατίθεται από την υφιστάμενη και τη μελλοντική κοινοτική νομοθεσία για την ασφάλεια στη θάλασσα και την πρόληψη της ρύπανσης από πλοία, και ιδίως τη νομοθεσία που εφαρμόζεται στους νηογνώμονες, στην ασφάλεια των επιβατηγών πλοίων, καθώς και στα πρότυπα ασφάλειας, εκπαίδευσης, έκδοσης πιστοποιητικών και εκτέλεσης φυλακών των ναυτικών.
γ) Να συνεργάζεται με τα κράτη μέλη:
i) για την οργάνωση, όταν υπάρχει ανάγκη, σχετικών δραστηριοτήτων κατάρτισης σε τομείς που εμπίπτουν στην αρμοδιότητα του κράτους του λιμένα και του κράτους της σημαίας·
ii) για την ανάπτυξη τεχνικών λύσεων και την παροχή τεχνικής βοήθειας όσον αφορά την εφαρμογή της κοινοτικής νομοθεσίας.
δ) Να διευκολύνει τη συνεργασία μεταξύ των κρατών μελών και της Επιτροπής στον τομέα που καλύπτεται από την οδηγία 2002/59/ΕΚ. Ειδικότερα:
i) να προάγει τη συνεργασία μεταξύ παράκτιων κρατών στις περιοχές ναυτιλίας τις οποίες αφορούν οι τομείς που καλύπτονται από την εν λόγω οδηγία·
ii) να εκπονεί και να θέτει σε λειτουργία οιοδήποτε σύστημα πληροφοριών απαιτείται για την επίτευξη των στόχων της εν λόγω οδηγίας.
ε) Να διευκολύνει τη συνεργασία μεταξύ των κρατών μελών και της Επιτροπής στην ανάπτυξη κοινής μεθοδολογίας, συνεκτιμώντας δεόντως τα διαφορετικά νομικά συστήματα στα κράτη μέλη για την έρευνα θαλάσσιων ατυχημάτων δυνάμει συμφωνημένων διεθνών αρχών, στη στήριξη των κρατών μελών για τη διερεύνηση σοβαρών θαλάσσιων ατυχημάτων και στην ανάλυση υφιστάμενων εκθέσεων για ατυχήματα.
στ) Ο οργανισμός παρέχει στην Επιτροπή και τα κράτη μέλη αντικειμενικές, αξιόπιστες και συγκρίσιμες πληροφορίες καθώς και δεδομένα που αφορούν την ασφάλεια στη θάλασσα και τη ρύπανση από πλοία ώστε να μπορέσουν να λάβουν τα αναγκαία μέτρα για τη βελτίωση της ασφάλειας στη θάλασσα και της πρόληψης της ρύπανσης από τα πλοία και να αξιολογήσουν την αποτελεσματικότητα των ισχυόντων μέτρων. Στα καθήκοντα αυτά περιλαμβάνονται η συλλογή, καταγραφή και αξιολόγηση τεχνικών δεδομένων στους τομείς της ασφάλειας στη θάλασσα και της θαλάσσιας κυκλοφορίας, καθώς και στον τομέα της θαλάσσιας ρύπανσης, ακούσιας ή εκούσιας, η συστηματική αξιοποίηση των υπαρχουσών βάσεων δεδομένων, συμπεριλαμβανομένου του αμφίδρομου εμπλουτισμού τους, και, όπου απαιτείται, η ανάπτυξη συμπληρωματικών βάσεων δεδομένων. Βάσει των πληροφοριών που έχει συλλέξει, ο οργανισμός συνδράμει την Επιτροπή στη δημοσίευση, σε εξαμηνιαία βάση, των πληροφοριών που αφορούν πλοία στα οποία απαγορεύτηκε η είσοδος σε λιμένες της Κοινότητας κατ' εφαρμογή της οδηγίας 95/21/ΕΚ του Συμβουλίου, της 19ης Ιουνίου 1995, για την επιβολή, σχετικά με τη ναυσιπλοΐα που συνεπάγεται χρήση κοινοτικών λιμένων ή διέλευση από ύδατα υπό τη δικαιοδοσία κράτους μέλους, των διεθνών προτύπων για την ασφάλεια των πλοίων, την πρόληψη της ρύπανσης και τις συνθήκες διαβίωσης και εργασίας επί των πλοίων (έλεγχος του κράτους του λιμένα)(8). Ο οργανισμός συνεπικουρεί επίσης την Επιτροπή και τα κράτη μέλη στη δράση τους με στόχο τη βελτίωση του εντοπισμού και της δίωξης των πλοίων που ευθύνονται για παράνομες απορρίψεις ρύπων.
ζ) Κατά τη διάρκεια των διαπραγματεύσεων με τα υποψήφια προς ένταξη κράτη, ο οργανισμός μπορεί να παρέχει τεχνική βοήθεια για την εφαρμογή της κοινοτικής νομοθεσίας στον τομέα της ασφάλειας στη θάλασσα και της πρόληψης της ρύπανσης από πλοία. Το έργο αυτό εκτελείται σε συντονισμό με το υφιστάμενο πρόγραμμα περιφερειακής συνεργασίας και περιλαμβάνει, κατά περίπτωση, την οργάνωση των κατάλληλων δράσεων κατάρτισης.
Άρθρο 3
Επισκέψεις στα κράτη μέλη
1. Για την εκπλήρωση του έργου του, ο οργανισμός δύναται να πραγματοποιεί επισκέψεις στα κράτη μέλη σύμφωνα με την πολιτική που έχει καθοριστεί από το διοικητικό συμβούλιο. Οι εθνικές αρχές των κρατών μελών διευκολύνουν την εργασία του προσωπικού του οργανισμού.
2. Ο οργανισμός ενημερώνει το οικείο κράτος μέλος σχετικά με τη σχεδιαζόμενη επίσκεψη, την ταυτότητα των εξουσιοδοτημένων υπαλλήλων καθώς και την ημερομηνία έναρξης της επίσκεψης. Οι εξουσιοδοτημένοι υπάλληλοι του οργανισμού πραγματοποιούν τις επισκέψεις με την παρουσίαση απόφασης του εκτελεστικού διευθυντή του οργανισμού, στην οποία προσδιορίζεται το αντικείμενο και οι στόχοι της αποστολής τους.
3. Μετά το τέλος της επίσκεψης, ο οργανισμός συντάσσει έκθεση και τη διαβιβάζει στην Επιτροπή και το οικείο κράτος μέλος.
Άρθρο 4
Διαφάνεια και προστασία των πληροφοριών
1. Κατά την εξέταση αιτήσεων πρόσβασης σε έγγραφα που έχει στην κατοχή του, ο οργανισμός εφαρμόζει τις αρχές του κανονισμού (ΕΚ) αριθ. 1049/2001 του Ευρωπαϊκού Κοινοβουλίου και του Συμβουλίου, της 30ής Μαΐου 2001, σχετικά με την πρόσβαση του κοινού στα έγγραφα του Ευρωπαϊκού Κοινοβουλίου, του Συμβουλίου και της Επιτροπής(9).
2. Ο οργανισμός μπορεί να προβαίνει εξ ιδίας πρωτοβουλίας σε ανακοινώσεις σε τομείς αρμοδιότητός του. Εξασφαλίζει ιδίως ότι το κοινό και κάθε ενδιαφερόμενος λαμβάνει γρήγορα αντικειμενικές, αξιόπιστες και κατανοητές πληροφορίες σχετικά με το έργο του.
3. Οι αναγκαίοι εσωτερικοί κανόνες για την εφαρμογή των παραγράφων 1 και 2 καθορίζονται από το διοικητικό συμβούλιο.
4. Οι πληροφορίες που συλλέγονται βάσει του παρόντος κανονισμού από την Επιτροπή και τον οργανισμό υπόκεινται στον κανονισμό (ΕΚ) αριθ. 45/2001 του Ευρωπαϊκού Κοινοβουλίου και του Συμβουλίού, της 18ης Δεκεμβρίου 2000, για την προστασία των φυσικών προσώπων όσον αφορά στην επεξεργασία δεδομένων προσωπικού χαρακτήρα από τα κοινοτικά θεσμικά όργανα και οργανισμούς και στην ελεύθερη κυκλοφορία των δεδομένων αυτών(10).
ΚΕΦΑΛΑΙΟ II
ΕΣΩΤΕΡΙΚΗ ΔΟΜΗ ΚΑΙ ΛΕΙΤΟΥΡΓΙΑ
Άρθρο 5
Νομικό καθεστώς, περιφερειακά κέντρα
1. Ο οργανισμός αποτελεί οργανισμό της Κοινότητας και διαθέτει νομική προσωπικότητα.
2. Σε κάθε κράτος μέλος, ο οργανισμός απολαμβάνει της ευρύτερης νομικής ικανότητας που αναγνωρίζεται σε νομικά πρόσωπα στο πλαίσιο της εθνικής νομοθεσίας. Δύναται ιδίως να αποκτά ή να διαθέτει κινητή και ακίνητη περιουσία και να παρίσταται ενώπιον δικαστηρίου.
3. Κατόπιν αιτήσεως της Επιτροπής, και ύστερα από συμφωνία με τα ενδιαφερόμενα μέρη, το διοικητικό συμβούλιο δύναται να αποφασίσει τη σύσταση των αναγκαίων περιφερειακών κέντρων για την εκτέλεση των καθηκόντων που συνδέονται με την εποπτεία της ναυσιπλοΐας και της θαλάσσιας κυκλοφορίας, όπως ορίζει η οδηγία 2002/59/ΕΚ.
4. Ο οργανισμός εκπροσωπείται από τον εκτελεστικό διευθυντή του.
Άρθρο 6
Προσωπικό
1. Στο προσωπικό του οργανισμού εφαρμόζεται ο κανονισμός υπηρεσιακής κατάστασης των υπαλλήλων των Ευρωπαϊκών Κοινοτήτων, το καθεστώς που εφαρμόζεται στο λοιπό προσωπικό των Ευρωπαϊκών Κοινοτήτων και οι διατάξεις εφαρμογής τους που έχουν θεσπιστεί κατόπιν κοινής συμφωνίας από τα θεσμικά όργανα των Ευρωπαϊκών Κοινοτήτων. Το διοικητικό συμβούλιο, σε συμφωνία με την Επιτροπή, θεσπίζει τους αναγκαίους λεπτομερείς κανόνες εφαρμογής.
2. Με την επιφύλαξη του άρθρου 16, ο οργανισμός ασκεί έναντι του προσωπικού του, τις αρμοδιότητες που ανατίθενται στην αρμόδια για τους διορισμούς αρχή από τον κανονισμό υπηρεσιακής κατάστασης, καθώς και από το καθεστώς που εφαρμόζεται στο λοιπό προσωπικό.
3. Το προσωπικό του οργανισμού αποτελείται από υπαλλήλους τοποθετημένους ή αποσπασμένους σε προσωρινή βάση από την Επιτροπή ή τα κράτη μέλη και από άλλους υπαλλήλους που προσλαμβάνονται από τον οργανισμό ανάλογα με τις ανάγκες για την εκτέλεση των καθηκόντων του.
Άρθρο 7
Προνόμια και ασυλίες
Το πρωτόκολλο για τα προνόμια και τις ασυλίες των Ευρωπαϊκών Κοινοτήτων εφαρμόζεται στον οργανισμό καθώς και στο προσωπικό του.
Άρθρο 8
Ευθύνη
1. Η συμβατική ευθύνη του οργανισμού διέπεται από το δίκαιο που εφαρμόζεται στη σχετική σύμβαση.
2. Το Δικαστήριο είναι αρμόδιο να δικάζει δυνάμει ρήτρας διαιτησίας που περιέχεται σε σύμβαση που συνήψε ο οργανισμός.
3. Σε περίπτωση εξωσυμβατικής ευθύνης ο οργανισμός υποχρεούται να αποκαθιστά, σύμφωνα με τις γενικές αρχές που είναι κοινές στα δίκαια των κρατών μελών, τις ζημίες που προξενούν οι υπηρεσίες ή υπάλληλοι του οργανισμού κατά την άσκηση των καθηκόντων τους.
4. Το Δικαστήριο είναι αρμόδιο να εκδικάζει διαφορές σχετικά με την αποκατάσταση των ζημιών που αναφέρονται στην παράγραφο 3.
5. Η προσωπική ευθύνη των υπαλλήλων έναντι του οργανισμού διέπεται από τις διατάξεις που καθορίζονται στον κανονισμό υπηρεσιακής κατάστασης των υπαλλήλων ή στο καθεστώς που εφαρμόζεται σε αυτούς.
Άρθρο 9
Γλώσσες
1. Στον οργανισμό εφαρμόζονται οι διατάξεις του κανονισμού αριθ. 1 της 15ης Απριλίου 1958 περί καθορισμού του γλωσσικού καθεστώτος της Ευρωπαϊκής Οικονομικής Κοινότητας(11).
2. Οι μεταφραστικές εργασίες που απαιτούνται για τη λειτουργία του οργανισμού εκτελούνται από το κέντρο μετάφρασης των οργάνων της Ευρωπαϊκής Ένωσης.
Άρθρο 10
Σύσταση και αρμοδιότητες του διοικητικού συμβουλίου
1. Ιδρύεται διοικητικό συμβούλιο.
2. Το διοικητικό συμβούλιο:
α) διορίζει τον εκτελεστικό διευθυντή κατ' εφαρμογή του άρθρου 16·
β) εγκρίνει, έως την 30ή Απριλίου κάθε έτους, τη γενική έκθεση του οργανισμού για το προηγούμενο έτος και τη διαβιβάζει στα κράτη μέλη, το Ευρωπαϊκό Κοινοβούλιο, το Συμβούλιο και την Επιτροπή·
γ) εξετάζει, στα πλαίσια της προετοιμασίας του προγράμματος εργασιών, αιτήματα των κρατών μελών για τεχνική βοήθεια, κατά τα οριζόμενα στο άρθρο 2 στοιχείο γ) σημείο ii)·
δ) εγκρίνει, έως την 31η Οκτωβρίου κάθε έτους και αφού λάβει υπόψη τη γνώμη της Επιτροπής, το πρόγραμμα εργασιών του οργανισμού για το επόμενο έτος και το διαβιβάζει στα κράτη μέλη, το Ευρωπαϊκό Κοινοβούλιο, το Συμβούλιο και την Επιτροπή.
Το εν λόγω πρόγραμμα εργασίας εγκρίνεται με την επιφύλαξη της ετήσιας διαδικασίας προϋπολογισμού της Κοινότητας. Σε περίπτωση που η Επιτροπή δηλώσει, εντός δεκαπέντε ημερών από την ημερομηνία έγκρισης του προγράμματος εργασίας, ότι διαφωνεί με το πρόγραμμα, το διοικητικό συμβούλιο επανεξετάζει το πρόγραμμα, και το εγκρίνει, τροποποιημένο ενδεχομένως, εντός διμήνου σε δεύτερη ανάγνωση είτε με πλειοψηφία δύο τρίτων, συμπεριλαμβανομένων των αντιπροσώπων της Επιτροπής, είτε με ομοφωνία των αντιπροσώπων των κρατών μελών·
ε) εγκρίνει τον τελικό προϋπολογισμό του οργανισμού πριν από την έναρξη του οικονομικού έτους, προσαρμόζοντάς τον, όπου είναι αναγκαίο, σε συνάρτηση με την κοινοτική συνεισφορά και τα λοιπά έσοδα του οργανισμού·
στ) θεσπίζει τις διαδικασίες λήψης αποφάσεων εκ μέρους του εκτελεστικού διευθυντή·
ζ) καθορίζει πολιτική για τις επισκέψεις που θα πραγματοποιούνται δυνάμει του άρθρου 3·
η) ασκεί τις αρμοδιότητές του όσον αφορά τον προϋπολογισμό του οργανισμού, σύμφωνα με τα άρθρα 18, 19 και 21·
θ) ασκεί τον πειθαρχικό έλεγχο επί του εκτελεστικού διευθυντή και των προϊσταμένων μονάδας που αναφέρονται στο άρθρο 15 παράγραφος 3·
ι) θεσπίζει τον εσωτερικό κανονισμό του.
Άρθρο 11
Σύνθεση του διοικητικού συμβουλίου
1. Το διοικητικό συμβούλιο απαρτίζεται από έναν αντιπρόσωπο από κάθε κράτος μέλος και από τέσσερις αντιπροσώπους της Επιτροπής, καθώς και τέσσερις επαγγελματίες των πλέον ενδιαφερομένων κλάδων, διορισμένους από την Επιτροπή, άνευ δικαιώματος ψήφου.
Τα μέλη του διοικητικού συμβουλίου ορίζονται με βάση το βαθμό της σχετικής εμπειρίας και εμπειρογνωμοσύνης τους στον τομέα της ασφάλειας στη θάλασσα και της πρόληψης της ρύπανσης από πλοία.
2. Κάθε κράτος μέλος και η Επιτροπή διορίζουν τα αντίστοιχα μέλη του διοικητικού συμβουλίου καθώς και τους αναπληρωτές που εκπροσωπούν τα τακτικά μέλη κατά την απουσία τους.
3. Η διάρκεια της θητείας τους είναι πέντε χρόνια. Η θητεία τους δύναται να ανανεωθεί άπαξ.
4. Όταν χρειάζεται, η συμμετοχή αντιπροσώπων τρίτων χωρών και οι σχετικές λεπτομέρειες καθορίζονται σύμφωνα με τις ρυθμίσεις που αναφέρονται στον άρθρο 17 παράγραφος 2.
Άρθρο 12
Πρόεδρος του διοικητικού συμβουλίου
1. Το διοικητικό συμβούλιο εκλέγει μεταξύ των μελών του έναν πρόεδρο και έναν αντιπρόεδρο. Ο αντιπρόεδρος αντικαθιστά αυτεπάγγελτα τον πρόεδρο, σε περίπτωση κωλύματος.
2. Η διάρκεια της θητείας του προέδρου και του αντιπροέδρου είναι τριετής και λήγει όταν παύσουν να είναι μέλη του διοικητικού συμβουλίου. Η θητεία τους δύναται να ανανεωθεί άπαξ.
Άρθρο 13
Συνεδριάσεις
1. Το διοικητικό συμβούλιο συνέρχεται ύστερα από πρόσκληση του προέδρου του.
2. Ο εκτελεστικός διευθυντής του οργανισμού συμμετέχει στις συσκέψεις.
3. Το διοικητικό συμβούλιο συνέρχεται σε τακτική συνεδρίαση δύο φορές το χρόνο. Επίσης, συνέρχεται κατόπιν πρωτοβουλίας του προέδρου του ή εάν το ζητήσει η Επιτροπή ή το ένα τρίτο των κρατών μελών.
4. Όταν γεννάται ζήτημα απορρήτου ή συγκρούσεως συμφερόντων, το διοικητικό συμβούλιο δύναται να αποφασίζει την εξέταση συγκεκριμένων θεμάτων της ημερήσιας διάταξης χωρίς την παρουσία των μελών που διορίζονται ως επαγγελματίες των πλέον ενδιαφερόμενων κλάδων. Ο εσωτερικός κανονισμός δύναται να ορίζει λεπτομερείς κανόνες για την εφαρμογή της παρούσας διάταξης.
5. Το διοικητικό συμβούλιο δύναται να προσκαλεί οποιοδήποτε άτομο, του οποίου η γνώμη ενδέχεται να έχει ενδιαφέρον, να παρακολουθήσει τις συνεδριάσεις του ως παρατηρητής.
6. Τα μέλη του διοικητικού συμβουλίου μπορούν, με την επιφύλαξη των διατάξεων του εσωτερικού κανονισμού, να συνοδεύονται από συμβούλους ή εμπειρογνώμονες.
7. Η γραμματεία του διοικητικού συμβουλίου εξασφαλίζεται από τον οργανισμό.
Άρθρο 14
Ψηφοφορία
1. Το διοικητικό συμβούλιο λαμβάνει τις αποφάσεις του με πλειοψηφία δύο τρίτων όλων των μελών με δικαίωμα ψήφου.
2. Κάθε μέλος έχει μία ψήφο. Ο εκτελεστικός διευθυντής δεν έχει δικαίωμα ψήφου.
Κατά την απουσία μέλους, το δικαίωμα ψήφου του δικαιούται να το ασκεί ο αναπληρωτής του.
3. Στον εσωτερικό κανονισμό καθορίζονται οι λεπτομερέστερες ρυθμίσεις ψηφοφορίας, και ιδίως οι προϋποθέσεις υπό τις οποίες ένα μέλος μπορεί να ενεργεί για λογαριασμό άλλου μέλους.
Άρθρο 15
Αρμοδιότητες και εξουσίες του εκτελεστικού διευθυντή
1. Ο οργανισμός διοικείται από τον εκτελεστικό διευθυντή του ο οποίος χαίρει πλήρους ανεξαρτησίας κατά την εκτέλεση των καθηκόντων του, με την επιφύλαξη των αντιστοίχων αρμοδιοτήτων της Επιτροπής και του διοικητικού συμβουλίου.
2. Ο εκτελεστικός διευθυντής έχει τις κάτωθι αρμοδιότητες και εξουσίες:
α) Καταρτίζει το πρόγραμμα εργασίας, το οποίο υποβάλλει στο διοικητικό συμβούλιο, κατόπιν διαβούλευσης με την Επιτροπή. Λαμβάνει τα αναγκαία μέτρα για την εκτέλεσή του. Απαντά σε κάθε αίτηση παροχής βοήθειας εκ μέρους της Επιτροπής ή κράτους μέλους σύμφωνα με το άρθρο 10 παράγραφος 2 στοιχείο γ).
β) Αποφασίζει τη διενέργεια των επισκέψεων που αναφέρονται στο άρθρο 3, κατόπιν διαβούλευσης με την Επιτροπή και ακολουθώντας τη πολιτική που καθορίζει το διοικητικό συμβούλιο σύμφωνα με τις διατάξεις του άρθρου 10 παράγραφος 2 στοιχείο ζ).
γ) Λαμβάνει τα αναγκαία μέτρα, συμπεριλαμβανομένης της έκδοσης εσωτερικών διοικητικών εντολών και της δημοσίευσης ανακοινώσεων, για να εξασφαλίσει τη λειτουργία του οργανισμού σύμφωνα με τις διατάξεις του παρόντος κανονισμού.
δ) Οργανώνει ένα αποτελεσματικό σύστημα παρακολούθησης προκειμένου να είναι δυνατή η σύγκριση των επιτευγμάτων του οργανισμού με τους επιχειρησιακούς του στόχους. Σε αυτή τη βάση, ο εκτελεστικός διευθυντής εκπονεί ετησίως σχέδιο γενικής έκθεσης, το οποίο υποβάλλει στο διοικητικό συμβούλιο. Θεσπίζει διαδικασίες τακτικής αξιολόγησης, οι οποίες πληρούν αναγνωρισμένα επαγγελματικά πρότυπα.
ε) Ασκεί έναντι του προσωπικού τις αρμοδιότητες που αναφέρονται στο άρθρο 6 παράγραφος 2.
στ) Καταρτίζει την κατάσταση των προβλεπομένων εσόδων και εξόδων του οργανισμού, σύμφωνα με το άρθρο 18, και εκτελεί τον προϋπολογισμό σύμφωνα με το άρθρο 19.
3. Ο εκτελεστικός διευθυντής δύναται να επικουρείται από έναν ή περισσότερους προϊσταμένους μονάδας. Εάν ο εκτελεστικός διευθυντής απουσιάζει ή κωλύεται, τον αντικαθιστά ένας από τους προϊσταμένους μονάδας.
Άρθρο 16
Διορισμός εκτελεστικού διευθυντού
1. Ο εκτελεστικός διευθυντής του οργανισμού διορίζεται από το διοικητικό συμβούλιο με βάση την αξία του και τις τεκμηριωμένες διοικητικές και διευθυντικές του ικανότητες, καθώς και την επάρκεια και την πείρα του στον τομέα της ασφάλειας στη θάλασσα και της πρόληψης της ρύπανσης από πλοία. Το διοικητικό συμβούλιο αποφασίζει με πλειοψηφία τεσσάρων πέμπτων όλων των μελών του με δικαίωμα ψήφου. Η Επιτροπή δύναται να προτείνει έναν ή περισσότερους υποψηφίους.
Το διοικητικό συμβούλιο έχει δικαίωμα παύσης του εκτελεστικού διευθυντή, σύμφωνα με την ίδια διαδικασία.
2. Η θητεία του εκτελεστικού διευθυντή είναι πενταετής και δύναται να ανανεωθεί άπαξ.
Άρθρο 17
Συμμετοχή τρίτων χωρών
1. Ο οργανισμός είναι ανοικτός στη συμμετοχή τρίτων χωρών, οι οποίες έχουν συνάψει συμφωνίες με την Ευρωπαϊκή Κοινότητα, βάσει των οποίων έχουν εγκρίνει και εφαρμόζουν την κοινοτική νομοθεσία στον τομέα της ασφάλειας στη θάλασσα και της πρόληψης της ρύπανσης από τα πλοία.
2. Βάσει των σχετικών διατάξεων των εν λόγω συμφωνιών, θα θεσπιστούν ρυθμίσεις, οι οποίες, μεταξύ άλλων, θα διευκρινίζουν τη φύση και την έκταση των λεπτομερών κανόνων για τη συμμετοχή των εν λόγω χωρών στις εργασίες του οργανισμού, συμπεριλαμβανομένων διατάξεων σχετικά με τις οικονομικές συνεισφορές και το προσωπικό.
ΚΕΦΑΛΑΙΟ ΙΙΙ
ΔΗΜΟΣΙΟΝΟΜΙΚΕΣ ΑΠΑΙΤΗΣΕΙΣ
Άρθρο 18
Προϋπολογισμός
1. Τα έσοδα του οργανισμού προέρχονται από:
α) εισφορά της Κοινότητας·
β) πιθανές εισφορές τρίτων χωρών που συμμετέχουν στις εργασίες του οργανισμού σύμφωνα με τις διατάξεις του άρθρου 17·
γ) τα τέλη για εκδόσεις, δραστηριότητες κατάρτισης ή/και κάθε άλλη υπηρεσία που παρέχει ο οργανισμός.
2. Οι δαπάνες του οργανισμού καλύπτουν τις δαπάνες προσωπικού, τις διοικητικές δαπάνες, καθώς και τις δαπάνες υποδομής και λειτουργίας.
3. Ο εκτελεστικός διευθυντής καταρτίζει κατάσταση προβλεπομένων εσόδων και εξόδων του οργανισμού για το επόμενο οικονομικό έτος συνοδευόμενη από οργανόγραμμα, την οποία διαβιβάζει στο διοικητικό συμβούλιο.
4. Τα έσοδα και οι δαπάνες πρέπει να ισοσκελίζονται.
5. Το διοικητικό συμβούλιο εγκρίνει, το αργότερο έως την 30ή Απριλίου κάθε έτους, το σχέδιο του προϋπολογισμού, μαζί με το προκαταρκτικό πρόγραμμα εργασιών, και τα διαβιβάζει στην Επιτροπή και στις τρίτες χώρες που συμμετέχουν στις εργασίες του οργανισμού σύμφωνα με το άρθρο 17.
Με βάση αυτό το σχέδιο προϋπολογισμού, η Επιτροπή καθορίζει τις σχετικές προβλέψεις στο προσχέδιο του γενικού προϋπολογισμού της Ευρωπαϊκής Ένωσης, το οποίο υποβάλλει στο Συμβούλιο δυνάμει του άρθρου 272 της συνθήκης. Πρέπει να τηρούνται τα περιθώρια των εγκεκριμένων δημοσιονομικών προοπτικών της Κοινότητας για τα επόμενα έτη.
6. Μετά την έγκριση του γενικού προϋπολογισμού της Ευρωπαϊκής Ένωσης, το διοικητικό συμβούλιο εγκρίνει τον προϋπολογισμό και το τελικό πρόγραμμα εργασιών του οργανισμού, προσαρμόζοντάς τα εν ανάγκη στην κοινοτική εισφορά. Τα διαβιβάζει αμελλητί στην Επιτροπή, στην αρμόδια για τον προϋπολογισμό αρχή και στις τρίτες χώρες που συμμετέχουν στις εργασίες του οργανισμού.
Άρθρο 19
Εκτέλεση και έλεγχος του προϋπολογισμού
1. Ο εκτελεστικός διευθυντής εκτελεί τον προϋπολογισμό του οργανισμού.
2. Ο δημοσιονομικός ελεγκτής της Επιτροπής διενεργεί τον έλεγχο της ανάληψης υποχρέωσης και της πληρωμής όλων των δαπανών, καθώς και τον έλεγχο της ύπαρξης και της είσπραξης όλων των εσόδων του οργανισμού.
3. Το αργότερο έως την 31η Μαρτίου κάθε έτους, ο εκτελεστικός διευθυντής υποβάλλει στην Επιτροπή, στο διοικητικό συμβούλιο και το Ελεγκτικό Συνέδριο αναλυτικούς λογαριασμούς όλων των εσόδων και δαπανών του προηγούμενου οικονομικού έτους.
Το Ελεγκτικό Συνέδριο εξετάζει αυτούς τους λογαριασμούς σύμφωνα με το άρθρο 248 της συνθήκης και δημοσιεύει ετήσια έκθεση για τις δραστηριότητες του οργανισμού.
4. Το Ευρωπαϊκό Κοινοβούλιο, ύστερα από σύσταση του διοικητικού συμβουλίου, απαλλάσσει τον εκτελεστικό διευθυντή του οργανισμού για την εκτέλεση του προϋπολογισμού.
Άρθρο 20
Καταπολέμηση της απάτης
1. Για την καταπολέμηση της απάτης, της διαφθοράς και άλλων παράνομων πράξεων, εφαρμόζονται έναντι του οργανισμού χωρίς κανένα περιορισμό οι διατάξεις του κανονισμού (ΕΚ) αριθ. 1073/1999.
2. Ο οργανισμός προσχωρεί στη διοργανική συμφωνία της 25ης Μαΐου 1999 σχετικά με τις εσωτερικές έρευνες που πραγματοποιούνται από την OLAF και θεσπίζει αμελλητί τις σχετικές διατάξεις, οι οποίες ισχύουν για όλο το προσωπικό του.
3. Οι αποφάσεις σχετικά με τη χρηματοδότηση, καθώς και οι συμβάσεις και τα μέσα εφαρμογής που απορρέουν από αυτές, προβλέπουν ρητά ότι το Ελεγκτικό Συνέδριο και η OLAF μπορούν να διεξαγάγουν, εφόσον είναι αναγκαίο, επιτόπιους ελέγχους μεταξύ των αποδεκτών των πόρων του οργανισμού και των υπαλλήλων που είναι αρμόδιοι για τη διανομή τους.
Άρθρο 21
Δημοσιονομικές διατάξεις
Αφού λάβει την έγκριση της Επιτροπής και τη γνώμη του Ελεγκτικού Συνεδρίου, το διοικητικό συμβούλιο θεσπίζει το δημοσιονομικό κανονισμό του οργανισμού. Ο δημοσιονομικός κανονισμός καθορίζει μεταξύ άλλων τη διαδικασία κατάρτισης και εκτέλεσης του προϋπολογισμού του οργανισμού, σύμφωνα με το άρθρο 142 του δημοσιονομικού κανονισμού της 21ης Δεκεμβρίου 1977 που εφαρμόζεται στο γενικό προϋπολογισμό την Ευρωπαϊκής Ένωσης(12).
ΚΕΦΑΛΑΙΟ ΙV
ΤΕΛΙΚΕΣ ΔΙΑΤΑΞΕΙΣ
Άρθρο 22
Αξιολόγηση
1. Εντός πέντε ετών από την έναρξη λειτουργίας του οργανισμού, το διοικητικό συμβούλιο αναθέτει τη διεξαγωγή ανεξάρτητης εξωτερικής αξιολόγησης της εφαρμογής του κανονισμού. Η Επιτροπή παρέχει στον οργανισμό κάθε πληροφορία που αυτή κρίνει κατάλληλη για την εν λόγω αξιολόγηση.
2. Η αξιολόγηση θα εκτιμήσει τον αντίκτυπο του παρόντος κανονισμού, του οργανισμού και των μεθόδων εργασίας του στη διασφάλιση υψηλού επιπέδου ασφάλειας στη θάλασσα και πρόληψης της ρύπανσης από τα πλοία. Το διοικητικό συμβούλιο εκδίδει ειδικούς όρους αναφοράς σε συνεργασία με την Επιτροπή, κατόπιν διαβούλευσης με τα ενδιαφερόμενα μέρη.
3. Το διοικητικό συμβούλιο, βάσει των πορισμάτων της αξιολόγησης, εκδίδει συστάσεις προς την Επιτροπή για την τροποποίηση του παρόντος κανονισμού, του οργανισμού και των μεθόδων εργασίας του. Τόσο τα πορίσματα της αξιολόγησης όσο και οι συστάσεις διαβιβάζονται από την Επιτροπή στο Ευρωπαϊκό Κοινοβούλιο και στο Συμβούλιο και δημοσιεύονται.
Άρθρο 23
Έναρξη των δραστηριοτήτων του οργανισμού
Ο οργανισμός θα αρχίσει να λειτουργεί εντός δώδεκα μηνών από την έναρξη ισχύος του παρόντος κανονισμού.
Άρθρο 24
Έναρξη ισχύος
Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος.
Κανονισμός (ΕΚ) αριθ. 1774/2002 του Ευρωπαϊκού Κοινοβουλίου και του Συμβουλίου
της 3 Οκτωβρίου 2002
για τον καθορισμό υγειονομικών κανόνων σχετικά με τα ζωικά υποπροϊόντα που δεν προορίζονται για κατανάλωση από τον άνθρωπο
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 152 παράγραφος 4 στοιχείο β),
την πρόταση της Επιτροπής(1),
τη γνώμη της Οικονομικής και Κοινωνικής Επιτροπής(2),
Αφού ζητήθηκε η γνώμη της Επιτροπής των Περιφερειών,
Αποφασίζοντας με τη διαδικασία του άρθρου 251 της Συνθήκης(3), υπό το πρίσμα του κοινού σχεδίου που εγκρίθηκε από την επιτροπή συνδιαλλαγής στις 12 Σεπτεμβρίου 2002.
Εκτιμώντας τα εξής:
(1) Η οδηγία 90/667/ΕΟΚ του Συμβουλίου, της 27ης Νοεμβρίου 1990, για τη θέσπιση υγειονομικών κανόνων για τη διάθεση και μεταποίηση ζωικών αποβλήτων, τη διάθεσή τους στην αγορά και την προστασία από τους παθογόνους οργανισμούς ζωοτροφών ζωικής προέλευσης ή με βάση τα ψάρια και για την τροποποίηση της οδηγίας 90/425/ΕΟΚ(4), καθιερώνει την αρχή ότι όλα τα ζωικά απόβλητα, ανεξαρτήτως προέλευσής τους, μπορεί να χρησιμοποιούνται για παραγωγή ζωοτροφών, αφού υποστούν την κατάλληλη επεξεργασία.
(2) Μετά την έκδοση της προαναφερόμενης οδηγίας, η επιστημονική συντονιστική επιτροπή εξέδωσε ορισμένες γνωμοδοτήσεις, το βασικό συμπέρασμα των οποίων είναι ότι δεν θα πρέπει να εισέρχονται στην αλυσίδα ζωοτροφών ζωικά υποπροϊόντα προερχόμενα από ζώα τα οποία κρίθηκαν από την υγειονομική επιθεώρηση ως ακατάλληλα για κατανάλωση από τον άνθρωπο.
(3) Με βάση τις ανωτέρω επιστημονικές γνωμοδοτήσεις, θα πρέπει να γίνεται διάκριση μεταξύ των εφαρμοστέων μέτρων, ανάλογα με τη φύση των χρησιμοποιούμενων ζωικών υποπροϊόντων. Θα πρέπει να τεθεί περιορισμός στις ενδεχόμενες χρήσεις ορισμένων υλικών ζωικής προέλευσης. Θα πρέπει να θεσπισθούν κανόνες για τις άλλες χρήσεις ζωικών υποπροϊόντων εκτός της διατροφής ζώων, καθώς και για την τελική τους διάθεση.
(4) Βάσει της πείρας που αποκτήθηκε κατά τα τελευταία έτη, είναι σκόπιμο να αποσαφηνισθεί η σχέση μεταξύ της οδηγίας 90/667/ΕΟΚ και της κοινοτικής νομοθεσίας για το περιβάλλον. Ο παρών κανονισμός δεν θα πρέπει να θίγει την εφαρμογή υπάρχουσας περιβαλλοντικής νομοθεσίας ή να δυσχεραίνει την ανάπτυξη νέων κανόνων για την προστασία του περιβάλλοντος, ιδίως όσον αφορά τα βιοαποδομήσιμα απόβλητα. Εν προκειμένω, η Επιτροπή έχει δεσμευθεί ότι ως το τέλος του 2004 θα εκπονηθεί οδηγία για τα βιολογικά απόβλητα, συμπεριλαμβανομένων των υπολειμμάτων τροφίμων, με στόχο, αφενός, τη θέσπιση κανόνων σχετικά με την ασφαλή χρήση, ανάκτηση, ανακύκληση και διάθεση των αποβλήτων αυτών και, αφετέρου, τον έλεγχο της δυνητικής μόλυνσης.
(5) Η Διεθνής Επιστημονική Διάσκεψη για τα Κρεατοστεάλευρα, η οποία διοργανώθηκε από την Επιτροπή και το Ευρωπαϊκό Κοινοβούλιο και πραγματοποιήθηκε στις Βρυξέλλες στις 1 και 2 Ιουλίου 1997, ήταν η αφετηρία για να αναπτυχθεί διάλογος σχετικά με την παραγωγή και τη χρησιμοποίηση κρεατοστεάλευρων στις ζωοτροφές. Η διάσκεψη πρότεινε να εξετασθεί διεξοδικότερα η πολιτική που θα εφαρμοστεί μελλοντικά σε αυτό τον τομέα. Τον Νοέμβριο 1997, για να ξεκινήσει ένας όσο το δυνατό ευρύτερος δημόσιος διάλογος σχετικά με το μέλλον της κοινοτικής νομοθεσίας για τις ζωοτροφές, η Επιτροπή συνέταξε έγγραφο διαβούλευσης για τα κρεατοστεάλευρα. Με βάση τις διαβουλεύσεις, κρίνεται ότι αναγνωρίζεται πλέον καθολικά η ανάγκη να τροποποιηθεί η οδηγία 90/667/ΕΟΚ, ώστε να προσαρμοστεί στα νέα επιστημονικά δεδομένα.
(6) Στο ψήφισμά του της 26ης Νοεμβρίου 2000 σχετικά με τη σπογγώδη εγκεφαλοπάθεια των βοοειδών και την ασφάλεια των ζωοτροφών(5) το Ευρωπαϊκό Κοινοβούλιο ζήτησε να απαγορευθεί η χρησιμοποίηση ζωικών πρωτεϊνών στις ζωοτροφές μέχρις ότου τεθεί σε εφαρμογή ο παρών κανονισμός.
(7) Από τις επιστημονικές συμβουλές προκύπτει ότι η πρακτική της διατροφής ζώων με πρωτεΐνες προερχόμενες από πτώματα ή μέρη πτωμάτων ζώων του ίδιου είδους, ενέχει τον κίνδυνο εξάπλωσης νόσων και επομένως, ως μέτρο προφύλαξης, θα πρέπει να απαγορεύεται. Θα πρέπει να θεσπιστούν εκτελεστικοί κανόνες για να εξασφαλιστεί, σε κάθε στάδιο της επεξεργασίας, αποθήκευσης και μεταφοράς, ο αναγκαίος διαχωρισμός των ζωικών υποπροϊόντων που προορίζονται για χρήση σε ζωοτροφές. Εντούτοις, θα πρέπει να υπάρχει δυνατότητα για την έγκριση παρεκκλίσεων από τη γενική αυτή απαγόρευση όσον αφορά τα ψάρια και τα γουνοφόρα ζώα, εφόσον κάτι τέτοιο αιτιολογείται βάσει επιστημονικών συμβουλών.
(8) Τα υπολείμματα τροφίμων που περιέχουν προϊόντα ζωικής προέλευσης μπορούν επίσης να είναι φορείς εξάπλωσης νόσων. Θα πρέπει να εξασφαλίζεται η ασφαλής διάθεση όλων των υπολειμμάτων τροφίμων που προέρχονται από μεταφορικά μέσα που εκτελούν διεθνείς μεταφορές. Υπολείμματα τροφίμων παραγόμενα στην Κοινότητα δεν θα πρέπει να χρησιμοποιούνται για τη διατροφή εκτρεφομένων ζώων πλην των γουνοφόρων.
(9) Από τον Οκτώβριο 1996, το Γραφείο Τροφίμων και Κτηνιατρικών Θεμάτων της Επιτροπής (ΓΤΚΘ) πραγματοποίησε ορισμένες επιθεωρήσεις σε κράτη μέλη, για να εκτιμήσει αν υπάρχουν και αν αντιμετωπίζονται βασικοί παράγοντες κινδύνου και αν εφαρμόζονται διαδικασίες παρακολούθησης σχετικά με τη σπογγώδη εγκεφαλοπάθεια των βοοειδών (ΣΕΒ). Μέρος των ελέγχων κάλυψε τα συστήματα εμπορικής αξιοποίησης και τις άλλες μεθόδους τελικής διάθεσης ζωικών αποβλήτων. Μετά τις εν λόγω επιθεωρήσεις, κατεγράφησαν τα γενικά συμπεράσματα και ορισμένες συστάσεις, με ιδιαίτερη αναφορά στη δυνατότητα εντοπισμού της προέλευσης των ζωικών υποπροϊόντων.
(10) Για να αποτραπεί ο κίνδυνος διασποράς παθογόνων παραγόντων ή/και καταλοίπων, τα ζωικά υποπροϊόντα πρέπει να μεταποιούνται, να αποθηκεύονται και να παραμένουν διαχωρισμένα σε εγκεκριμένες και επιτηρούμενες μονάδες, οι οποίες ορίζονται από το ενδιαφερόμενο κράτος μέλος, ή να διατίθενται με κάποιον άλλο κατάλληλο τρόπο. Σε ορισμένες περιστάσεις, ιδίως όταν αυτό δικαιολογείται λόγω της γεωγραφικής απόστασης, της διάρκειας μεταφοράς, ή λόγω προβλημάτων χωρητικότητας, είναι δυνατό να ορισθεί μονάδα μεταποίησης, αποτέφρωσης ή συναποτέφρωσης ενός άλλου κράτους μέλους.
(11) Η οδηγία 2000/76/ΕΚ του Ευρωπαϊκού Κοινοβουλίου και του Συμβουλίου, της 4ης Δεκεμβρίου 2000, για την αποτέφρωση των αποβλήτων(6) δεν εφαρμόζεται στις μονάδες αποτέφρωσης στις οποίες τα απόβλητα που υποβάλλονται σε επεξεργασία αποτελούνται μόνον από σφάγια ζώων. Για την προστασία της υγείας των ζώων και της δημόσιας υγείας είναι απαραίτητο να τεθούν στοιχειώδεις απαιτήσεις για τέτοιες μονάδες αποτέφρωσης. Εν αναμονή της θέσπισης κοινοτικών απαιτήσεων, τα κράτη μέλη μπορούν να θεσπίζουν περιβαλλοντική νομοθεσία για τις εγκαταστάσεις αυτές. Λιγότερο αυστηρές απαιτήσεις θα πρέπει να ισχύουν για μονάδες αποτέφρωσης χαμηλού δυναμικού, όπως αυτές που βρίσκονται σε αγροκτήματα και σε κρεματόρια ζώων συντροφιάς, λόγω του μικρότερου κινδύνου που θέτει το υλικό που υποβάλλεται σε επεξεργασία και προκειμένου να αποφεύγονται οι περιττές μεταφορές ζωικών υποπροϊόντων.
(12) Πρέπει να θεσπισθούν ειδικοί κανόνες ελέγχου των μονάδων μεταποίησης, με ειδική αναφορά στις λεπτομερείς διαδικασίες για την επικύρωση των μεθόδων μεταποίησης και τον αυτοέλεγχο της παραγωγής.
(13) Ορισμένες παρεκκλίσεις από τους κανόνες για τη χρήση ζωικών υποπροϊόντων ενδέχεται να ενδείκνυνται για τη διευκόλυνση της διατροφής ζώων που δεν προορίζονται για κατανάλωση από τον άνθρωπο. Οι αρμόδιες αρχές θα πρέπει να ελέγχουν τις χρήσεις αυτές.
(14) Παρεκκλίσεις ενδέχεται επίσης να ενδείκνυνται προκειμένου να επιτρέπεται η επί τόπου διάθεση ζωικών υποπροϊόντων υπό ελεγχόμενες συνθήκες. Θα πρέπει να διαβιβάζονται στην Επιτροπή οι αναγκαίες πληροφορίες ώστε να μπορεί να παρακολουθεί την κατάσταση και να θέτει, αν χρειάζεται, κανόνες εφαρμογής.
(15) Θα πρέπει να διενεργούνται στα κράτη μέλη κοινοτικές επιθεωρήσεις, ώστε να εξασφαλίζεται η ενιαία εφαρμογή των υγειονομικών απαιτήσεων. Οι επιθεωρήσεις αυτές πρέπει να περιλαμβάνουν και διαδικασίες διεξοδικού ελέγχου του όλου συστήματος.
(16) Η κοινοτική νομοθεσία για τον υγειονομικό τομέα βασίζεται σε ασφαλή επιστημονικά δεδομένα. Για τον σκοπό αυτό, πρέπει να ζητείται η γνώμη των αρμόδιων επιστημονικών επιτροπών, οι οποίες έχουν συσταθεί βάσει των αποφάσεων 97/404/ΕΚ(7) και 97/579/ΕΚ(8) της Επιτροπής. Ειδικότερα, απαιτείται να ζητείται περαιτέρω επιστημονική γνωμοδότηση όσον αφορά τη χρήση ζωικών υποπροϊόντων σε οργανικά λιπάσματα και βελτιωτικά του εδάφους. Εν αναμονή της θέσπισης κοινοτικής νομοθεσίας βάσει αυτών των γνωμοδοτήσεων, τα κράτη μέλη μπορούν να διατηρούν ή να θεσπίζουν εθνικούς κανόνες αυστηρότερους των προβλεπομένων στον παρόντα κανονισμό, υπό τον όρο ότι οι κανόνες αυτοί είναι συμβατοί προς την ισχύουσα κοινοτική νομοθεσία.
(17) Παρατηρείται στα κράτη μέλη ευρύ φάσμα προσεγγίσεων για το θέμα της χρηματοδοτικής στήριξης της μεταποίησης, συλλογής, αποθήκευσης και τελικής διάθεσης ζωικών υποπροϊόντων. Για να αποτραπεί το ενδεχόμενο να επηρεαστούν, εξαιτίας αυτού του γεγονότος, οι όροι ανταγωνισμού ανάμεσα στα γεωργικά προϊόντα, είναι ανάγκη να διενεργηθεί ανάλυση και, εάν χρειαστεί, να ληφθούν τα ενδεδειγμένα μέτρα σε κοινοτικό επίπεδο.
(18) Με βάση τα ανωτέρω, κρίνεται αναγκαία η ριζική αναθεώρηση των κοινοτικών κανόνων για τα ζωικά υποπροϊόντα.
(19) Τα ζωικά υποπροϊόντα που δεν προορίζονται για κατανάλωση από τον άνθρωπο (και ιδίως οι μεταποιημένες ζωικές πρωτεΐνες, τα τετηγμένα λίπη, οι τροφές ζώων συντροφιάς, οι δορές, τα δέρματα και το μαλλί) περιλαμβάνονται στον κατάλογο των προϊόντων του παραρτήματος I της συνθήκης. Η διάθεση στην αγορά αυτών των προϊόντων αποτελεί σημαντική πηγή εισοδήματος για ένα μέρος του γεωργικού πληθυσμού. Για να εξασφαλιστεί η ορθολογική ανάπτυξη αυτού του τομέα και για να αυξηθεί η παραγωγικότητα, πρέπει να καθοριστούν σε κοινοτικό επίπεδο κανόνες προστασίας της υγείας των ζώων και της δημόσιας υγείας σε σχέση με τα εν λόγω προϊόντα. Δεδομένων των σημαντικών κινδύνων εξάπλωσης νόσων στις οποίες είναι εκτεθειμένα τα ζώα, πρέπει να επιβληθούν ειδικές απαιτήσεις για τη διάθεση στην αγορά ορισμένων ζωικών υποπροϊόντων, κυρίως όταν αυτά προορίζονται για περιοχές στις οποίες εφαρμόζονται υψηλές υγειονομικές απαιτήσεις.
(20) Για να εξασφαλιστεί ότι τα προϊόντα τα οποία εισάγονται από τρίτες χώρες πληρούν πρότυπα υγιεινής τουλάχιστον ισοδύναμα με αυτά που εφαρμόζει η Κοινότητα, πρέπει να θεσπιστεί σύστημα έγκρισης τρίτων χωρών και των εγκαταστάσεών τους, παράλληλα με διαδικασία κοινοτικών επιθεωρήσεων, ώστε να εξασφαλιστεί ότι πληρούνται οι όροι της έγκρισης. Η εισαγωγή από τρίτες χώρες τροφών για ζώα συντροφιάς και πρώτης ύλης για την παραγωγή αυτών των ζωοτροφών είναι δυνατό να πραγματοποιείται με διαφορετικούς όρους από αυτούς που εφαρμόζονται για την παραγωγή αυτού του υλικού στην Κοινότητα, ιδίως όταν οι απαιτούμενες εγγυήσεις αφορούν τα κατάλοιπα απαγορευμένων ουσιών σύμφωνα με τις διατάξεις της οδηγίας 96/22/ΕΚ του Συμβουλίου, της 29ης Απριλίου 1996, για την απαγόρευση της χρησιμοποίησης ορισμένων ουσιών με ορμονική ή θεραπευτική δράση και των β-ανταγωνιστικών ουσιών στη ζωική παραγωγή για κερδοσκοπικούς λόγους και για την κατάργηση των οδηγιών 81/602/ΕΟΚ, 88/146/ΕΟΚ και 88/299/ΕΟΚ(9). Προκειμένου να διασφαλισθεί ότι οι ζωοτροφές και η πρώτη ύλη τροφών για ζώα συντροφιάς πρόκειται να χρησιμοποιηθούν μόνο για τον προβλεπόμενο προορισμό τους, είναι αναγκαίο να θεσπιστούν τα κατάλληλα μέτρα ελέγχου των εισαγωγών των εν λόγω υλικών.
(21) Ζωικά υποπροϊόντα που κατά τη διαμετακόμιση διέρχονται μέσα από την Κοινότητα, καθώς και καταγόμενα από την Κοινότητα και προοριζόμενα για εξαγωγή, ενδέχεται να δημιουργήσουν κίνδυνο για την υγεία των ζώων και τη δημόσια υγεία στην Κοινότητα. Επομένως, για τις μετακινήσεις αυτές θα πρέπει να εφαρμόζονται ορισμένες απαιτήσεις του παρόντος κανονισμού.
(22) Το συνοδευτικό έγγραφο για τα προϊόντα ζωικής προέλευσης αποτελεί το καλύτερο μέσο για να ελέγχει η αρμόδια αρχή του τόπου προορισμού αν μια αποστολή προϊόντων είναι σύμφωνη με τις διατάξεις του παρόντος κανονισμού. Θα πρέπει να διατηρηθεί το σύστημα του υγειονομικού πιστοποιητικού για να είναι δυνατή η επαλήθευση του προορισμού ορισμένων εισαγόμενων προϊόντων.
(23) Οι προαναφερθέντες στόχοι επιδιώκονται με την οδηγία 92/118/ΕΟΚ του Συμβουλίου, της 17ης Δεκεμβρίου 1992, για τον καθορισμό των όρων υγειονομικού ελέγχου καθώς και των υγειονομικών όρων που διέπουν το εμπόριο και τις εισαγωγές στην Κοινότητα προϊόντων τα οποία δεν υπόκεινται, όσον αφορά τους προαναφερόμενους όρους, στις ειδικές κοινοτικές ρυθμίσεις που αναφέρονται στο κεφάλαιο I του παραρτήματος Α της οδηγίας 89/662/ΕΟΚ και, όσον αφορά τους παθογόνους παράγοντες, της οδηγίας 90/425/ΕΟΚ(10).
(24) Το Συμβούλιο και η Επιτροπή έχουν εκδώσει διάφορες αποφάσεις εφαρμογής των οδηγιών 90/667/ΕΟΚ και 92/118/ΕΟΚ. Επιπλέον, η οδηγία 92/118/ΕΟΚ έχει τροποποιηθεί σημαντικά και πρόκειται να γίνουν και άλλες τροποποιήσεις. Κατά συνέπεια, ο τομέας των προϊόντων ζωικής προέλευσης ρυθμίζεται σήμερα από πολυάριθμες διαφορετικές κοινοτικές νομοθετικές πράξεις και, ως εκ τούτου, υπάρχει ανάγκη απλούστευσης.
(25) Η απλούστευση αυτή θα επιφέρει μεγαλύτερη διαφάνεια όσον αφορά τους ειδικούς υγειονομικούς κανόνες που διέπουν τα προϊόντα ζωικής προέλευσης, τα οποία δεν προορίζονται για κατανάλωση από τον άνθρωπο. Η απλούστευση των ειδικών υγειονομικών κανόνων δεν πρέπει να οδηγήσει σε έλλειψη ρύθμισης. Για τον λόγο αυτό, είναι ανάγκη να διατηρηθούν και, για να διασφαλιστεί η προστασία της δημόσιας υγείας και της υγείας των ζώων, να καταστούν αυστηρότεροι οι λεπτομερείς υγειονομικοί κανόνες για τα προϊόντα ζωικής προέλευσης που δεν προορίζονται για κατανάλωση από τον άνθρωπο.
(26) Τα εξεταζόμενα προϊόντα θα πρέπει να υπόκεινται σε κανόνες κτηνιατρικών ελέγχων, συμπεριλαμβανομένων ελέγχων από εμπειρογνώμονες της Επιτροπής, και στα προστατευτικά μέτρα που έχουν θεσπιστεί από την οδηγία 90/425/ΕΟΚ του Συμβουλίου, της 26ης Ιουνίου 1990, σχετικά με τους κτηνιατρικούς και ζωοτεχνικούς ελέγχους που εφαρμόζονται στο ενδοκοινοτικό εμπόριο ορισμένων ζώντων ζώων και προϊόντων με προοπτική την υλοποίηση της εσωτερικής αγοράς(11).
(27) Θα πρέπει να διενεργούνται αποτελεσματικοί έλεγχοι στα προϊόντα τα οποία εισάγονται στην Κοινότητα. Αυτό μπορεί να επιτευχθεί μέσω της εφαρμογής των ελέγχων οι οποίοι ορίζονται στην οδηγία 97/78/ΕΚ του Συμβουλίου, της 18ης Δεκεμβρίου 1997, για τον καθορισμό των κανόνων που διέπουν την οργάνωση των κτηνιατρικών ελέγχων στα προϊόντα που εισάγονται στην Κοινότητα από τρίτες χώρες(12).
(28) Η οδηγία 90/667/ΕΟΚ, η απόφαση 95/348/ΕΚ του Συμβουλίου της 22ας Ιουνίου 1995, για τη θέσπιση των κτηνιατρικών και υγειονομικών κανόνων που εφαρμόζονται στο Ηνωμένο Βασίλειο και στην Ιρλανδία κατά τη μεταποίηση ορισμένων ειδών αποβλήτων τα οποία προορίζονται να τεθούν σε εμπορία, σε τοπική κλίμακα, ως ζωοτροφές για ορισμένες κατηγορίες ζώων(13) και η απόφαση 1999/534/ΕΚ του Συμβουλίου της 19ης Ιουλίου 1999, για τη λήψη μέτρων που εφαρμόζονται στην επεξεργασία ορισμένων ζωικών αποβλήτων για την προστασία από τις μεταδοτικές σπογγώδεις εγκεφαλοπάθειες και την τροποποίηση της απόφασης 97/735/ΕΚ της Επιτροπής(14) θα πρέπει συνεπώς να καταργηθούν.
(29) Για να ληφθεί υπόψη η τεχνική και επιστημονική πρόοδος, θα πρέπει να εξασφαλισθεί στενή και πραγματική συνεργασία ανάμεσα στην Επιτροπή και τα κράτη μέλη στο πλαίσιο της μόνιμης επιτροπής για την τροφική αλυσίδα και την υγεία των ζώων, η οποία συστάθηκε βάσει του Κανονισμού (ΕΚ) 178/2002 του Ευρωπαϊκού Κοινοβουλίου και του Συμβουλίου, της 28ης Ιανουαρίου 2002, για τον καθορισμό των γενικών αρχών και απαιτήσεων της νομοθεσίας για τα τρόφιμα, για την ίδρυση της Ευρωπαϊκής Αρχής για την Ασφάλεια των Τροφίμων και τον καθορισμό διαδικασιών σε θέματα ασφαλείας των τροφίμων(15).
(30) Τα απαιτούμενα για την εφαρμογή του παρόντος κανονισμού μέτρα θα πρέπει να θεσπίζονται σύμφωνα με την απόφαση 1999/468/ΕΚ του Συμβουλίου, της 28ης Ιουνίου 1999, για τον καθορισμό των όρων άσκησης των εκτελεστικών αρμοδιοτήτων που ανατίθενται στην Επιτροπή(16),
ΕΞΕΔΩΣΑΝ ΤΟΝ ΠΑΡΟΝΤΑ ΚΑΝΟΝΙΣΜΟ:
α) κατά τη συλλογή, τη μεταφορά, την αποθήκευση, τον εν γένει χειρισμό, τη μεταποίηση και τη χρησιμοποίηση ή την τελική διάθεση ζωικών υποπροϊόντων, ώστε να μη θέτουν τα εν λόγω προϊόντα σε κίνδυνο την υγεία των ζώων ή τη δημόσια υγεία·
β) για τη διάθεση στην αγορά και, σε ορισμένες ειδικές περιπτώσεις, την εξαγωγή και τη διαμετακόμιση ζωικών υποπροϊόντων και όσων παράγωγων προϊόντων τους αναφέρονται στα παραρτήματα VII και VIII.
2. Ο παρών κανονισμός δεν εφαρμόζεται:
α) στις ανεπεξέργαστες τροφές για ζώα συντροφιάς, που προέρχονται από καταστήματα λιανικής πώλησης ή εγκαταστάσεις γειτονικές σε σημεία πώλησης, όπου ο τεμαχισμός και η αποθήκευση πραγματοποιούνται αποκλειστικά για τους σκοπούς της απευθείας και επιτόπου προμήθειας του καταναλωτή·
β) στο γάλα σε υγρή μορφή και στο πρωτόγαλα, τα οποία προορίζονται για τελική διάθεση ή για χρησιμοποίηση στην εκμετάλλευση προέλευσης των ζώων·
γ) σε ολόκληρα πτώματα ή μέρη πτωμάτων αγρίων ζώων, για τα οποία δεν υπάρχει υπόνοια ότι έχουν μολυνθεί με νόσους μεταδόσιμες στον άνθρωπο ή στα ζώα, εκτός από τα ψάρια που εκφορτώνονται για εμπορικούς σκοπούς και τα πτώματα ή μέρη πτωμάτων άγριων ζώων που χρησιμοποιούνται για την κατασκευή κυνηγετικών τροπαίων·
δ) στις ανεπεξέργαστες τροφές ζώων συντροφιάς που καταναλώνονται επιτόπου, προέρχονται από ζώα τα οποία σφάζονται για κατανάλωση από τον άνθρωπο στην εκμετάλλευση προέλευσης προκειμένου να χρησιμοποιηθούν για τη διατροφή αποκλειστικά του κατόχου της εκμετάλλευσης και της οικογένειάς του, σύμφωνα με τις διατάξεις της εθνικής νομοθεσίας·
ε) στα υπολείμματα τροφίμων, εκτός εάν:
i) προέρχονται από μεταφορικά μέσα που εκτελούν διεθνείς μεταφορές·
ii) προορίζονται να καταναλωθούν από ζώα ή
iii) προορίζονται να χρησιμοποιηθούν σε μονάδες παραγωγής βιοαερίου ή για λιπασματοποίηση·
στ) στα ωάρια, τα έμβρυα και το σπέρμα, που προορίζονται για αναπαραγωγή και
ζ) στη θαλάσσια ή αεροπορική διαμετακόμιση.
3. Ο παρών κανονισμός δεν επηρεάζει την κτηνιατρική νομοθεσία η οποία έχει ως στόχο την εξάλειψη και την καταπολέμηση ορισμένων νόσων.
Άρθρο 2
Ορισμοί
1. Για τους σκοπούς του παρόντος κανονισμού, εφαρμόζονται οι ακόλουθοι ορισμοί:
α) ζωικά υποπροϊόντα: ολόκληρα πτώματα ή μέρη ζώων ή προϊόντα ζωικής προέλευσης που αναφέρονται στα άρθρα 4, 5 και 6, τα οποία δεν προορίζονται για κατανάλωση από τον άνθρωπο, καθώς και τα ωάρια, τα έμβρυα και το σπέρμα·
β) υλικό της κατηγορίας 1: τα ζωικά υποπροϊόντα που αναφέρονται στο άρθρο 4·
γ) υλικό της κατηγορίας 2: τα ζωικά υποπροϊόντα που αναφέρονται στο άρθρο 5·
δ) υλικό της κατηγορίας 3: τα ζωικά υποπροϊόντα που αναφέρονται στο άρθρο 6·
ε) ζώα: όλα τα σπονδυλωτά ή ασπόνδυλα ζώα (συμπεριλαμβανομένων των ψαριών, των ερπετών και των αμφιβίων)·
στ) εκτρεφόμενα ζώα: κάθε ζώο που συντηρείται, παχύνεται ή εκτρέφεται από ανθρώπους και χρησιμοποιείται για την παραγωγή τροφίμων (κρέατος, γάλακτος, αυγών και άλλων), μαλλιού, γούνας, φτερών, δερμάτων και κάθε άλλου προϊόντος ζωικής προέλευσης·
ζ) άγρια ζώα: όλα τα ζώα που δεν συντηρούνται από τον άνθρωπο·
η) ζώα συντροφιάς: όλα τα ζώα των ειδών που κανονικά τρέφονται και συντηρούνται, αλλά δεν καταναλώνονται, από τον άνθρωπο, για λόγους άλλους πλην της γεωργικής εκμετάλλευσης·
θ) αρμόδια αρχή: η κεντρική αρχή ενός κράτους μέλους που είναι αρμόδια να εξασφαλίζει τη συμμόρφωση με τις απαιτήσεις του παρόντος κανονισμού ή κάθε αρχή στην οποία η εν λόγω κεντρική αρχή έχει αναθέσει αυτή την αρμοδιότητα, ιδίως για τον έλεγχο των ζωοτροφών ανάλογα με την περίπτωση· ο ορισμός αυτός καλύπτει και την αντίστοιχη αρχή μιας τρίτης χώρας·
ι) διάθεση στην αγορά: κάθε ενέργεια που έχει στόχο την πώληση ζωικών υποπροϊόντων, ή παράγωγων προϊόντων τους που καλύπτονται από τον παρόντα κανονισμό, σε έναν τρίτο εντός της Κοινότητας, ή κάθε άλλη μορφή παροχής έναντι πληρωμής ή δωρεάν σε ένα τέτοιο τρίτο μέρος, ή η αποθήκευση με στόχο την παροχή τους σε ένα τέτοιο τρίτο μέρος·
ια) εμπόριο: εμπόριο προϊόντων μεταξύ κρατών μελών, κατά την έννοια του άρθρου 23 παράγραφος 2 της συνθήκης·
ιβ) διαμετακόμιση: διακίνηση διαμέσου της Κοινότητας από τρίτη χώρα σε άλλη τρίτη χώρα·
ιγ) παραγωγός: κάθε άτομο, η δραστηριότητα του οποίου παράγει ζωικά υποπροϊόντα·
ιδ) ΜΣΕ: όλες οι μεταδοτικές μορφές σπογγώδους εγκεφαλοπάθειας, με εξαίρεση αυτές που παρουσιάζονται στον άνθρωπο·
ιε) υλικό ειδικού κινδύνου: υλικό που αναφέρεται στο Παράρτημα V του κανονισμού (ΕΚ) αριθ. 999/2001 του Ευρωπαϊκού Κοινοβουλίου και του Συμβουλίου, της 22ας Μαΐου 2001, για τη θέσπιση κανόνων πρόληψης, καταπολέμησης και εξάλειψης ορισμένων μεταδοτικών σπογγωδών εγκεφαλοπαθειών(17).
2. Εφαρμόζονται επίσης οι ειδικοί ορισμοί του παραρτήματος I.
Άρθρο 3
Γενικές υποχρεώσεις
1. Η συλλογή, η μεταφορά, η αποθήκευση, ο εν γένει χειρισμός, η μεταποίηση, η τελική διάθεση, η διάθεση στην αγορά, η εξαγωγή, η διαμετακόμιση και η χρησιμοποίηση των ζωικών υποπροϊόντων και των παράγωγων προϊόντων τους υπόκεινται στις διατάξεις του παρόντος κανονισμού.
2. Πάντως, τα κράτη μέλη δύνανται να ρυθμίζουν βάσει της εθνικής νομοθεσίας την εισαγωγή και τη διάθεση στην αγορά προϊόντων που δεν αναφέρονται στα παραρτήματα VII και VIII, εν αναμονή της θέσπισης απόφασης σύμφωνα με τη διαδικασία του άρθρου 33 παράγραφος 2. Όταν κάνουν χρήση αυτής της δυνατότητας, ενημερώνουν πάραυτα την Επιτροπή.
3. Τα κράτη μέλη, ενεργώντας είτε μεμονωμένα είτε σε συνεργασία, εξασφαλίζουν την ύπαρξη κατάλληλων ρυθμίσεων και επαρκούς υποδομής ώστε να εξασφαλίζεται η συμμόρφωση με την απαίτηση της παραγράφου 1.
Άρθρο 4
α) όλα τα μέρη του σώματος, συμπεριλαμβανομένων των δορών και των δερμάτων, των εξής ζώων:
i) ζώων για τα οποία υπάρχει υπόνοια ότι έχουν μολυνθεί από ΜΣΕ σύμφωνα με τον κανονισμό (ΕΚ) αριθ. 999/2001, ή στα οποία έχει επίσημα επιβεβαιωθεί η παρουσία ΜΣΕ·
ii) ζώων τα οποία θανατώνονται στο πλαίσιο μέτρων εξάλειψης της ΜΣΕ·
iii) ζώων, πλην των εκτρεφόμενων ζώων και των άγριων ζώων, όπως ιδίως τα ζώα συντροφιάς και τα ζώα ζωολογικών κήπων και τσίρκων·
iv) πειραματόζωων, όπως ορίζονται στο άρθρο 2 της οδηγίας 86/609/ΕΟΚ του Συμβουλίου, της 24ης Νοεμβρίου 1986, για την προσέγγιση των νομοθετικών, κανονιστικών και διοικητικών διατάξεων των κρατών μελών σχετικά με την προστασία των ζώων που χρησιμοποιούνται για επιστημονικούς και άλλους πειραματικούς σκοπούς(18) και
v) άγριων ζώων, όταν υπάρχει υπόνοια ότι έχουν μολυνθεί με νόσους μεταδόσιμες στον άνθρωπο ή στα ζώα·
β) i) υλικό ειδικού κινδύνου και
ii) ολόκληρων πτωμάτων ζώων που περιέχουν υλικό ειδικού κινδύνου, εφόσον το υλικό ειδικού κινδύνου δεν έχει αφαιρεθεί μέχρι τη στιγμή της διάθεσης·
γ) προϊόντα που προέρχονται από ζώα στα οποία έχουν χορηγηθεί ουσίες απαγορευμένες βάσει της οδηγίας 96/22/ΕΚ, και προϊόντα ζωικής προέλευσης που περιέχουν υπολείμματα μολυσματικών παραγόντων για το περιβάλλον και άλλων ουσιών οι οποίες απαριθμούνται στην ομάδα Β σημείο 3 του παραρτήματος I της οδηγίας 96/23/ΕΚ του Συμβουλίου, της 29ης Απριλίου 1996, περί της λήψης μέτρων ελέγχου για ορισμένες ουσίες και τα κατάλοιπά τους σε ζώντα ζώα και στα προϊόντα τους και κατάργησης των οδηγιών 85/358/ΕΟΚ και 86/469/ΕΟΚ και των αποφάσεων 89/187/ΕΟΚ και 91/664/ΕΟΚ(19), εάν τα κατάλοιπα αυτά υπερβαίνουν το επιτρεπόμενο όριο που ορίζεται από την κοινοτική νομοθεσία ή, ελλείψει κοινοτικών διατάξεων, από την εθνική νομοθεσία·
δ) όλα τα ζωικά υλικά που συλλέγονται κατά την επεξεργασία λυμάτων από τις μονάδες μεταποίησης υλικών της κατηγορίας 1 και από άλλες εγκαταστάσεις στις οποίες αφαιρείται υλικό ειδικού κινδύνου, συμπεριλαμβανομένων των υλικών από τις εργασίες εσχαρισμού και εξάμμωσης, των μειγμάτων λιπών και ελαίων, της ιλύος και των υλικών που αφαιρούνται από τις αποχετεύσεις αυτών των εγκαταστάσεων, εκτός αν τα υλικά αυτά δεν περιέχουν υλικό ειδικού κινδύνου ούτε μέρη τέτοιου υλικού·
ε) υπολείμματα τροφίμων από μεταφορικά μέσα που εκτελούν διεθνείς μεταφορές, και
στ) μείγματα υλικών της κατηγορίας 1 με υλικά είτε κατηγορίας 2 είτε κατηγορίας 3 ή και των δύο κατηγοριών, συμπεριλαμβανομένων των υλικών που προορίζονται για μεταποίηση σε μονάδα μεταποίησης κατηγορίας I.
2. Τα υλικά της κατηγορίας 1 συλλέγονται, μεταφέρονται και καθίστανται αναγνωρίσιμα χωρίς αδικαιολόγητη καθυστέρηση, σύμφωνα με το άρθρο 7, και, εκτός εάν προβλέπεται άλλως στα άρθρα 23 και 24:
α) διατίθενται αμέσως ως απόβλητα μέσω αποτέφρωσης σε μονάδα αποτέφρωσης εγκεκριμένη σύμφωνα με το άρθρο 12·
β) μεταποιούνται σε μονάδα μεταποίησης εγκεκριμένη σύμφωνα με το άρθρο 13 με την εφαρμογή οιασδήποτε από τις μεθόδους 1 έως 5, ή, στις περιπτώσεις όπου το απαιτεί η αρμόδια αρχή, της μεθόδου 1, οπότε το παραγόμενο υλικό επισημαίνεται ανεξίτηλα, με ιδιαίτερη οσμή αν αυτό είναι τεχνικώς εφικτό, σύμφωνα με το παράρτημα VI κεφάλαιο 1, και διατίθενται τελικά ως απόβλητα με αποτέφρωση ή συναποτέφρωση σε μονάδα αποτέφρωσης ή συναποτέφρωσης, εγκεκριμένη σύμφωνα με το άρθρο 12·
γ) με εξαίρεση τα υλικά που αναφέρονται στην παράγραφο 1 στοιχείο α) σημεία i) και ii), μεταποιούνται σε εγκεκριμένη μονάδα μεταποίησης σύμφωνα με το άρθρο 13 με την εφαρμογή της μεθόδου μεταποίησης 1, οπότε το παραγόμενο υλικό επισημαίνεται ανεξίτηλα, με ιδιαίτερη οσμή αν αυτό είναι τεχνικώς εφικτό, σύμφωνα με το παράρτημα VI κεφάλαιο 1, και διατίθενται τελικά ως απόβλητα με ταφή σε χώρο υγειονομικής ταφής εγκεκριμένο βάσει της οδηγίας 1999/31/ΕΚ του Συμβουλίου, της 26ης Απριλίου 1999, περί υγειονομικής ταφής των αποβλήτων(20)·
δ) προκειμένου περί υπολειμμάτων τροφίμων για τα οποία γίνεται λόγος στην παράγραφο 1 στοιχείο ε), διατίθενται ως απόβλητα με ταφή σε χώρο υγειονομικής ταφής εγκεκριμένο βάσει της οδηγίας 1999/31/ΕΚ, ή
ε) κατόπιν εξελίξεων των επιστημονικών γνώσεων, διατίθενται με άλλα μέσα εγκεκριμένα σύμφωνα με τη διαδικασία του άρθρου 33 παράγραφος 2, μετά από διαβούλευση με την αρμόδια επιστημονική επιτροπή. Τα μέσα αυτά μπορούν είτε να συμπληρώνουν είτε να αντικαθιστούν τα προβλεπόμενα στα στοιχεία α) έως δ).
3. Ο ενδιάμεσος χειρισμός ή αποθήκευση υλικών της κατηγορίας 1 πραγματοποιείται μόνο σε μονάδες ενδιάμεσου χειρισμού υλικών της κατηγορίας 1, οι οποίες εγκρίνονται σύμφωνα με το άρθρο 10.
4. Απαγορεύεται η εισαγωγή ή εξαγωγή υλικών της κατηγορίας 1, εκτός εάν γίνεται σύμφωνα με τον παρόντα κανονισμό ή με κανόνες που θεσπίζονται με τη διαδικασία του άρθρου 33 παράγραφος 2. Η εισαγωγή/εξαγωγή υλικού ειδικού κινδύνου επιτρέπεται να γίνεται μόνο σύμφωνα με το άρθρο 8 παράγραφος 1 του κανονισμού (ΕΚ) αριθ. 999/2001.
Άρθρο 5
Υλικά της κατηγορίας 2
1. Τα υλικά της κατηγορίας 2 περιλαμβάνουν τα ακόλουθα ζωικά υποπροϊόντα ή κάθε υλικό που περιέχει αυτά τα υποπροϊόντα:
α) κόπρος και περιεχόμενο του πεπτικού συστήματος·
β) όλα τα υλικά ζωικής προέλευσης που συλλέγονται κατά την επεξεργασία λυμάτων από σφαγεία, πλην εκείνων που εμπίπτουν στο άρθρο 4 παράγραφος 1 στοιχείο δ), ή από μονάδες μεταποίησης υλικών της κατηγορίας 2, συμπεριλαμβανομένων των υλικών που προέρχονται από τις εργασίες εσχαρισμού και εξάμμωσης, των μειγμάτων λιπών και ελαίων, της ιλύος και των υλικών που αφαιρούνται από τις αποχετεύσεις των εγκαταστάσεων εκείνων·
γ) προϊόντα ζωικής προέλευσης που περιέχουν κατάλοιπα κτηνιατρικών φαρμάκων και μολυσματικούς παράγοντες που απαριθμούνται στην ομάδα Β σημεία 1 και 2 του παραρτήματος I της οδηγίας 96/23/ΕΚ, εάν τα κατάλοιπα αυτά υπερβαίνουν το επιτρεπόμενο επίπεδο που καθορίζεται από την κοινοτική νομοθεσία·
δ) προϊόντα ζωικής προέλευσης, εκτός των υλικών της κατηγορίας 1, τα οποία εισάγονται από τρίτες χώρες και δεν πληρούν, κατά τις επιθεωρήσεις που προβλέπονται από την κοινοτική νομοθεσία, τις κτηνιατρικές προϋποθέσεις εισαγωγής στην Κοινότητα, εκτός εάν πρόκειται να επιστραφούν ή αν η εισαγωγή τους επιτρέπεται με την επιφύλαξη των περιορισμών που προβλέπουν οι κοινοτικές διατάξεις·
ε) ζώα και μέρη ζώων, εκτός όσων αναφέρονται στο άρθρο 4, που έχουν πεθάνει με άλλο τρόπο και όχι διότι έχουν σφαγεί για ανθρώπινη κατανάλωση, συμπεριλαμβανομένων των ζώων που θανατώνονται για την εξάλειψη επιζωοτικής ασθένειας·
στ) μείγματα υλικών της κατηγορίας 2 με υλικά της κατηγορίας 3, συμπεριλαμβανομένων των υλικών που προορίζονται για μεταποίηση σε μονάδα μεταποίησης της κατηγορίας 2· και
ζ) ζωικά υποπροϊόντα, πλην των υλικών της κατηγορίας 1 ή των υλικών της κατηγορίας 3.
2. Τα υλικά της κατηγορίας 2 συλλέγονται, μεταφέρονται και καθίστανται αναγνωρίσιμα χωρίς αδικαιολόγητη καθυστέρηση, σύμφωνα με τις διατάξεις του άρθρου 7, και, εκτός εάν προβλέπεται άλλως στα άρθρα 23 και 24:
α) διατίθενται απ' ευθείας ως απόβλητα με αποτέφρωση σε μονάδα αποτέφρωσης εγκεκριμένη σύμφωνα με το άρθρο 12·
β) μεταποιούνται σε μονάδα μεταποίησης εγκεκριμένη σύμφωνα με το άρθρο 13 με την εφαρμογή οιασδήποτε από τις μεθόδους μεταποίησης 1 έως 5 ή, όταν αυτό απαιτεί η αρμόδια αρχή, της μεθόδου μεταποίησης 1, οπότε τα παραγόμενα υλικά επισημαίνονται ανεξίτηλα, με ιδιαίτερη οσμή αν αυτό είναι τεχνικώς εφικτό, σύμφωνα με το παράρτημα VI κεφάλαιο 1 και:
i) διατίθενται τελικά ως απόβλητα με αποτέφρωση ή συναποτέφρωση σε μονάδα αποτέφρωσης ή συναποτέφρωσης εγκεκριμένη σύμφωνα με το άρθρο 12, ή
ii) προκειμένου για τετηγμένα λίπη, υποβάλλονται σε περαιτέρω μεταποίηση προς παράγωγα λίπους που πρόκειται να χρησιμοποιηθούν ως οργανικά λιπάσματα ή βελτιωτικά του εδάφους ή για άλλη τεχνική χρήση πλην της χρήσης σε καλλυντικά, σε φαρμακευτικά ή σε ιατροτεχνολογικά προϊόντα, σε μονάδα ελαιοχημικών προϊόντων της κατηγορίας 2 εγκεκριμένη σύμφωνα με το άρθρο 14·
γ) μεταποιούνται σε μονάδα μεταποίησης εγκεκριμένη σύμφωνα με το άρθρο 13 με την εφαρμογή της μεθόδου μεταποίησης 1, οπότε τα παραγόμενα υλικά επισημαίνονται ανεξίτηλα, με ιδιαίτερη οσμή αν αυτό είναι τεχνικώς εφικτό, σύμφωνα με το παράρτημα VI κεφάλαιο 1, και:
i) προκειμένου για το παραγόμενο πρωτεϊνούχο υλικό, χρησιμοποιείται ως οργανικό λίπασμα ή βελτιωτικό του εδάφους, τηρουμένων των απαιτήσεων, εάν υπάρχουν, που θεσπίζονται με τη διαδικασία του άρθρου 33 παράγραφος 2 και μετά από διαβούλευση με την οικεία επιστημονική επιτροπή·
ii) μετασχηματίζονται σε μονάδα παραγωγής βιοαερίου ή σε μονάδα λιπασματοποίησης εγκεκριμένη σύμφωνα με το άρθρο 15, ή
iii) διατίθενται ως απόβλητα με ταφή σε χώρο υγειονομικής ταφής εγκεκριμένο δυνάμει της οδηγίας 1999/31/ΕΚ·
δ) τα υλικά που προέρχονται από ψάρια, ενσιρώνονται ή λιπασματοποιούνται, σύμφωνα με κανόνες που θεσπίζονται με τη διαδικασία του άρθρου 33 παράγραφος 2·
ε) η κόπρος και το περιεχόμενο του πεπτικού συστήματος που έχει αποχωριστεί από τον πεπτικό σωλήνα, το γάλα και το πρωτόγαλα εφόσον κατά τη γνώμη της αρμόδιας αρχής δεν υπάρχει κίνδυνος να μεταδώσουν σοβαρές μεταδοτικές νόσους:
i) χρησιμοποιούνται χωρίς μεταποίηση ως πρώτη ύλη σε μονάδα παραγωγής βιοαερίου ή σε μονάδα λιπασματοποίησης εγκεκριμένη σύμφωνα με το άρθρο 15, ή υποβάλλονται σε επεξεργασία σε τεχνική μονάδα που εγκρίνεται για το σκοπό αυτό σύμφωνα με το άρθρο 18, ή
ii) διασπείρονται στο έδαφος, σύμφωνα με τις διατάξεις του παρόντος κανονισμού ή
iii) μετασχηματίζονται σε μονάδα παραγωγής βιοαερίου ή λιπασματοποιούνται σύμφωνα με κανόνες που θεσπίζονται με τη διαδικασία του άρθρου 33 παράγραφος 2·
στ) προκειμένου για ολόκληρα πτώματα ή μέρη αγρίων ζώων που δεν υπάρχουν υπόνοιες ότι έχουν μολυνθεί με νόσους μεταδόσιμες στον άνθρωπο ή σε ζώα, χρησιμοποιούνται για την κατασκευή κυνηγετικών τροπαίων σε τεχνική μονάδα που εγκρίνεται για το σκοπό αυτό σύμφωνα με το άρθρο 18, ή
ζ) διατίθενται με άλλα μέσα ή χρησιμοποιούνται με άλλους τρόπους, σύμφωνα με κανόνες που θεσπίζονται με τη διαδικασία του άρθρου 33 παράγραφος 2, μετά από διαβούλευση με την αρμόδια επιστημονική επιτροπή. Τα μέσα ή οι τρόποι αυτοί μπορούν είτε να συμπληρώνουν είτε να αντικαθιστούν τα προβλεπόμενα στα στοιχεία α) έως στ).
3. Ο ενδιάμεσος χειρισμός ή αποθήκευση υλικών της κατηγορίας 2, εκτός της κόπρου, πραγματοποιείται μόνο σε μονάδες ενδιάμεσου χειρισμού υλικών της κατηγορίας 2, εγκεκριμένες σύμφωνα με το άρθρο 10.
4. Απαγορεύεται η διάθεση στην αγορά ή εξαγωγή υλικών της κατηγορίας 2, εκτός εάν γίνεται σύμφωνα με τον παρόντα κανονισμό ή με κανόνες που θεσπίζονται με τη διαδικασία του άρθρου 33 παράγραφος 2.
Άρθρο 6
Υλικά της κατηγορίας 3
1. Τα υλικά της κατηγορίας 3 περιλαμβάνουν τα ακόλουθα ζωικά υποπροϊόντα, ή κάθε υλικό που περιέχει παρόμοια υποπροϊόντα:
α) τα μέρη σφαγέντων ζώων, τα οποία είναι κατάλληλα για κατανάλωση από τον άνθρωπο, σύμφωνα με την κοινοτική νομοθεσία, αλλά δεν προορίζονται για κατανάλωση από τον άνθρωπο για εμπορικούς λόγους·
β) τα μέρη σφαγέντων ζώων, τα οποία απορρίπτονται ως ακατάλληλα για κατανάλωση από τον άνθρωπο, αλλά δεν φέρουν σημεία νόσων μεταδόσιμων στον άνθρωπο ή σε ζώα και λαμβάνονται από σφάγια τα οποία είναι κατάλληλα για κατανάλωση από τον άνθρωπο, σύμφωνα με την κοινοτική νομοθεσία·
γ) δορές και δέρματα, οπλές, χηλές και κέρατα, τρίχες χοίρων και φτερά που προέρχονται από ζώα τα οποία σφάζονται σε σφαγείο αφού υποβληθούν σε επιθεώρηση πριν από τη σφαγή και είναι, βάσει αυτής της επιθεώρησης, κατάλληλα για σφαγή και κατανάλωση από τον άνθρωπο, σύμφωνα με την κοινοτική νομοθεσία·
δ) αίμα που λαμβάνεται από μη μηρυκαστικά ζώα τα οποία σφάζονται σε σφαγείο αφού υποβληθούν σε επιθεώρηση πριν από τη σφαγή και είναι, βάσει αυτής της επιθεώρησης, κατάλληλα για σφαγή και κατανάλωση από τον άνθρωπο, σύμφωνα με την κοινοτική νομοθεσία·
ε) ζωικά υποπροϊόντα που προέρχονται από την παραγωγή προϊόντων τα οποία προορίζονται για κατανάλωση από τον άνθρωπο, συμπεριλαμβανομένων των απολιπανθέντων οστών και των κατάλοιπων τήξης λιπών·
στ) πρώην τρόφιμα ζωικής προέλευσης ή πρώην τρόφιμα που περιέχουν προϊόντα ζωικής προέλευσης, πλην των υπολειμμάτων τροφίμων, τα οποία δεν προορίζονται πλέον για κατανάλωση από τον άνθρωπο, για εμπορικούς λόγους ή λόγω προβλημάτων που σχετίζονται με ελαττωματική παραγωγή ή συσκευασία ή με άλλες ατέλειες, οι οποίες δεν παρουσιάζουν κανένα κίνδυνο για τον άνθρωπο ή για τα ζώα·
ζ) νωπό γάλα που προέρχεται από ζώα τα οποία δεν παρουσιάζουν κλινικά συμπτώματα κάποιας ασθένειας η οποία είναι δυνατό να μεταδοθεί μέσω αυτού του προϊόντος στον άνθρωπο ή σε ζώα·
η) ψάρια ή άλλα θαλάσσια ζώα, πλην των θαλασσίων θηλαστικών, τα οποία αλιεύονται στην ανοιχτή θάλασσα με στόχο την παραγωγή ιχθυάλευρου·
θ) νωπά υποπροϊόντα ψαριών που προέρχονται από μονάδες παραγωγής προϊόντων ψαριών για κατανάλωση από τον άνθρωπο·
ι) όστρακα, υποπροϊόντα ιχθυοτροφείων και υποπροϊόντα σπασμένων αυγών που προέρχονται από ζώα τα οποία δεν παρουσίαζαν κλινικά συμπτώματα καμίας ασθένειας που είναι δυνατό να μεταδοθεί μέσω αυτού του προϊόντος στον άνθρωπο ή σε ζώα·
ια) αίμα, δορές και δέρματα, οπλές και χηλές, φτερά, μαλλί, κέρατα, τρίχες και γούνες που προέρχονται από ζώα τα οποία δεν παρουσίαζαν κλινικά σημεία καμίας ασθένειας η οποία είναι δυνατό να μεταδοθεί μέσω αυτών των προϊόντων στον άνθρωπο ή σε ζώα, και
ιβ) υπολείμματα τροφίμων πλην των αναφερόμενων στο άρθρο 4 παράγραφος 1 στοιχείο ε).
2. Τα υλικά της κατηγορίας 3 συλλέγονται, μεταφέρονται και καθίστανται αναγνωρίσιμα χωρίς αδικαιολόγητη καθυστέρηση, σύμφωνα με τις διατάξεις του άρθρου 7, και, εκτός εάν προβλέπεται άλλως στα άρθρα 23 και 24:
α) διατίθενται κατευθείαν ως απόβλητα με αποτέφρωση σε μονάδα αποτέφρωσης εγκεκριμένη σύμφωνα με το άρθρο 12·
β) μεταποιούνται σε μονάδα μεταποίησης εγκεκριμένη σύμφωνα με το άρθρο 13, με την εφαρμογή οιασδήποτε από τις μεθόδους 1 έως 5, οπότε το παραγόμενο υλικό επισημαίνεται ανεξίτηλα, με ιδιαίτερη οσμή αν αυτό είναι τεχνικώς εφικτό, σύμφωνα με το παράρτημα VI κεφάλαιο 1 και διατίθενται τελικά ως απόβλητο είτε με τη μέθοδο της αποτέφρωσης ή της συναποτέφρωσης σε μονάδα αποτέφρωσης ή συναποτέφρωσης εγκεκριμένη σύμφωνα με το άρθρο 12, είτε σε χώρο υγειονομικής ταφής εγκεκριμένο βάσει της οδηγίας 1999/31/ΕΚ·
γ) μεταποιούνται σε μονάδα μεταποίησης εγκεκριμένη σύμφωνα με το άρθρο 17·
δ) μετασχηματίζονται σε τεχνική μονάδα εγκεκριμένη σύμφωνα με το άρθρο 18·
ε) χρησιμοποιούνται ως πρώτη ύλη σε μονάδα παραγωγής τροφών για ζώα συντροφιάς εγκεκριμένη σύμφωνα με το άρθρο 18·
στ) μεταποιούνται σε μονάδα παραγωγής βιοαερίου ή μονάδα λιπασματοποίησης εγκεκριμένη σύμφωνα με το άρθρο 15·
ζ) προκειμένου για υπολείμματα τροφίμων που αναφέρονται στην παράγραφο 1 στοιχείο ιβ), μετασχηματίζονται σε μονάδα παραγωγής βιοαερίου ή λιπασματοποιούνται σύμφωνα με κανόνες που θεσπίζονται με τη διαδικασία του άρθρου 33 παράγραφος 2, ή, εν αναμονή της θέσπισης τέτοιων κανόνων, σύμφωνα με την εθνική νομοθεσία·
η) προκειμένου για υλικά που προέρχονται από ψάρια, ενσιρώνονται σε σιλό ή λιπασματοποιούνται, σύμφωνα με κανόνες που θεσπίζονται με τη διαδικασία του άρθρου 33 παράγραφος 2, ή
θ) διατίθενται με άλλα μέσα, ή χρησιμοποιούνται με άλλους τρόπους, σύμφωνα με κανόνες που θεσπίζονται με τη διαδικασία του άρθρου 33 παράγραφος 2, μετά από διαβούλευση με την οικεία επιστημονική επιτροπή. Τα μέσα ή οι τρόποι αυτοί μπορούν είτε να συμπληρώνουν είτε να αντικαθιστούν τα προβλεπόμενα στα στοιχεία α) έως η).
3. Ο ενδιάμεσος χειρισμός ή αποθήκευση υλικών της κατηγορίας 3 πραγματοποιείται μόνο σε μονάδες ενδιάμεσου χειρισμού της κατηγορίας 3, εγκεκριμένες σύμφωνα με το άρθρο 10.
Άρθρο 7
Συλλογή, μεταφορά και αποθήκευση
1. Τα ζωικά υποπροϊόντα και τα μεταποιημένα υποπροϊόντα, εξαιρουμένων των υπολειμμάτων τροφίμων της κατηγορίας 3, συλλέγονται, μεταφέρονται και αναγνωρίζονται σύμφωνα με τις διατάξεις του Παραρτήματος II.
2. Κατά τη μεταφορά, τα ζωικά υποπροϊόντα και τα μεταποιημένα υποπροϊόντα συνοδεύονται από εμπορικό έγγραφο ή, όταν αυτό απαιτείται από τον παρόντα κανονισμό, από υγειονομικό πιστοποιητικό. Τα εμπορικά έγγραφα και υγειονομικά πιστοποιητικά πρέπει να πληρούν τις απαιτήσεις και να διατηρούνται για την περίοδο που ορίζεται στο Παράρτημα ΙΙ. Πρέπει, ειδικότερα, να περιλαμβάνουν πληροφορίες που αφορούν την ποσότητα και την περιγραφή του υλικού καθώς και τη σήμανσή του.
3. Τα κράτη μέλη μεριμνούν ώστε να υπάρχουν επαρκείς διακανονισμοί που να εξασφαλίζουν ότι η συλλογή και η μεταφορά των υλικών της κατηγορίας 1 και της κατηγορίας 2 γίνεται σύμφωνα με τις διατάξεις του παραρτήματος II.
4. Σύμφωνα με το άρθρο 4 της οδηγίας 75/442/ΕΟΚ του Συμβουλίου, της 15ης Ιουλίου 1975, σχετικά με τα απόβλητα(21), τα κράτη μέλη λαμβάνουν τα απαραίτητα μέτρα για να διασφαλίζουν τη συλλογή, μεταφορά και διάθεση υπολειμμάτων τροφίμων της Κατηγορίας 3 χωρίς κίνδυνο για την υγεία του ανθρώπου και χωρίς βλάβη για το περιβάλλον.
5. Η αποθήκευση μεταποιημένων προϊόντων γίνεται μόνο σε αποθηκευτικές εγκαταστάσεις εγκεκριμένες σύμφωνα με το άρθρο 11.
6. Ωστόσο, τα κράτη μέλη μπορούν να αποφασίσουν να μην εφαρμόζουν το παρόν άρθρο στις μεταφορές κόπρου μεταξύ δύο σημείων εντός ενός αγροκτήματος ή μεταξύ αγροκτημάτων και χρηστών εντός ενός κράτους μέλους.
Άρθρο 8
Αποστολή ζωικών υποπροϊόντων και μεταποιημένων προϊόντων σε άλλα κράτη μέλη
1. Τα ζωικά υποπροϊόντα και τα μεταποιημένα προϊόντα είναι δυνατό να αποστέλλονται σε άλλα κράτη μέλη μόνον υπό τις προϋποθέσεις των παραγράφων 2 έως 6.
2. Το κράτος μέλος προορισμού έχει εγκρίνει την παραλαβή υλικού της κατηγορίας 1, υλικού της κατηγορίας 2, μεταποιημένων προϊόντων προερχόμενων από υλικά της κατηγορίας 1 ή της κατηγορίας 2 και μεταποιημένων ζωικών πρωτεϊνών. Τα κράτη μέλη μπορούν να θέτουν ως προϋπόθεση για την έγκριση της αποστολής την εφαρμογή της μεθόδου επεξεργασίας 1 πριν από την αποστολή.
3. Τα ζωικά υποπροϊόντα και τα αναφερόμενα στην παράγραφο 2 μεταποιημένα προϊόντα:
α) συνοδεύονται από εμπορικό έγγραφο ή, όταν το απαιτεί ο παρών κανονισμός, από υγειονομικό πιστοποιητικό, και
β) μεταφέρονται απευθείας στη μονάδα προορισμού, η οποία πρέπει να έχει εγκριθεί σύμφωνα με τον παρόντα κανονισμό.
4. Όταν τα κράτη μέλη αποστέλλουν υλικό της κατηγορίας 1, υλικό της κατηγορίας 2, μεταποιημένα προϊόντα προερχόμενα από υλικά της κατηγορίας 1 ή της κατηγορίας 2 και μεταποιημένες ζωικές πρωτεΐνες σε άλλα κράτη μέλη, η αρμόδια αρχή του τόπου προέλευσης ενημερώνει την αρμόδια αρχή του τόπου προορισμού για κάθε αποστελλόμενη παρτίδα, μέσω του συστήματος ANIMO ή με άλλη μέθοδο κατόπιν κοινής συμφωνίας. Το μήνυμα πρέπει να περιέχει τις πληροφορίες που ορίζονται στο παράρτημα II κεφάλαιο I σημείο 2.
5. Όταν πληροφορείται την αποστολή σύμφωνα με την παράγραφο 4, η αρμόδια αρχή του τόπου προορισμού ενημερώνει την αρμόδια αρχή του τόπου προέλευσης για την άφιξη κάθε αποστολής μέσω του συστήματος ANIMO ή με άλλη μέθοδο, κατόπιν κοινής συμφωνίας.
6. Τα κράτη μέλη προορισμού εξασφαλίζουν, με τη διενέργεια τακτικών ελέγχων, ότι οι οριζόμενες μονάδες στην επικράτειά τους χρησιμοποιούν τα προϊόντα της αποστολής αποκλειστικά για επιτρεπόμενους σκοπούς και ότι τηρούν πλήρη στοιχεία που αποδεικνύουν τη συμμόρφωση με τις διατάξεις του παρόντος κανονισμού.
Άρθρο 9
Μητρώα
1. Οποιοσδήποτε αποστέλλει, μεταφέρει ή παραλαμβάνει ζωικά υποπροϊόντα τηρεί μητρώο αποστολών. Το μητρώο αυτό περιλαμβάνει τις πληροφορίες και διατηρείται για την περίοδο που ορίζει το παράρτημα II.
Άρθρο 10
Έγκριση μονάδων ενδιάμεσου χειρισμού
1. Οι μονάδες ενδιάμεσου χειρισμού των κατηγοριών 1, 2 και 3 εγκρίνονται από την αρμόδια αρχή.
2. Για να εγκριθούν οι μονάδες ενδιάμεσου χειρισμού της κατηγορίας 1 ή της κατηγορίας 2 πρέπει:
α) να πληρούν τις απαιτήσεις του παραρτήματος III κεφάλαιο I·
β) να χειρίζονται και να αποθηκεύουν υλικά της κατηγορίας 1 και της κατηγορίας 2, σύμφωνα με τις διατάξεις του παραρτήματος III κεφάλαιο II μέρος Β·
γ) να υποβάλλονται σε αυτοέλεγχο των μονάδων, όπως προβλέπει το άρθρο 25 και
δ) να ελέγχονται από την αρμόδια αρχή, σύμφωνα με το άρθρο 26.
3. Για να εγκριθούν, οι μονάδες ενδιάμεσου χειρισμού της κατηγορίας 3 πρέπει:
α) να πληρούν τις απαιτήσεις του παραρτήματος III κεφάλαιο I·
β) να χειρίζονται και να αποθηκεύουν υλικό της κατηγορίας 3, σύμφωνα με το παράρτημα III κεφάλαιο II μέρος Α·
γ) να υποβάλλονται σε αυτοέλεγχο των μονάδων, σύμφωνα με το άρθρο 25, και
δ) να ελέγχονται από την αρμόδια αρχή, σύμφωνα με το άρθρο 26.
Άρθρο 11
Έγκριση μονάδων αποθήκευσης
1. Οι μονάδες αποθήκευσης εγκρίνονται από την αρμόδια αρχή
2. Για να εγκριθούν, οι μονάδες αποθήκευσης πρέπει:
α) να πληρούν τις απαιτήσεις του παραρτήματος III κεφάλαιο III, και
β) να ελέγχονται από την αρμόδια αρχή σύμφωνα με το άρθρο 26.
Άρθρο 12
Έγκριση μονάδων αποτέφρωσης και συναποτέφρωσης
1. Η αποτέφρωση και συναποτέφρωση μεταποιημένων προϊόντων γίνεται σύμφωνα με τις διατάξεις της οδηγίας 2000/76/ΕΚ. Η αποτέφρωση και συναποτέφρωση ζωικών υποπροϊόντων γίνεται είτε σύμφωνα με τις διατάξεις της οδηγίας 2000/76/ΕΚ ή, όταν δεν εφαρμόζεται η εν λόγω οδηγία, σύμφωνα με τις διατάξεις του παρόντος κανονισμού. Οι μονάδες αποτέφρωσης και συναποτέφρωσης εγκρίνονται δυνάμει της εν λόγω οδηγίας ή σύμφωνα με την παράγραφο 2 ή 3.
2. Για να εγκριθούν από την αρμόδια αρχή με σκοπό τη διάθεση ζωικών υποπροϊόντων, οι μονάδες αποτέφρωσης ή συναποτέφρωσης υψηλού δυναμικού στις οποίες δεν εφαρμόζεται η οδηγία 2000/76/ΕΚ οφείλουν:
α) να πληρούν τους γενικούς όρους που περιέχονται στο παράρτημα IV κεφάλαιο I·
β) να πληρούν τους όρους λειτουργίας που περιέχονται στο παράρτημα IV κεφάλαιο II·
γ) να πληρούν τις απαιτήσεις που περιέχονται στο παράρτημα IV κεφάλαιο III, σχετικά με τις απορρίψεις υδάτων·
δ) να πληρούν τις απαιτήσεις που περιέχονται στο παράρτημα IV κεφάλαιο IV, σχετικά με τα κατάλοιπα·
ε) να πληρούν τις απαιτήσεις μέτρησης θερμοκρασίας που περιέχονται στο παράρτημα IV κεφάλαιο V, και
στ) να πληρούν τους όρους σχετικά με την ασυνήθη λειτουργία που περιέχονται στο παράρτημα IV κεφάλαιο VI.
3. Προκειμένου να εγκριθούν από τις αρμόδιες αρχές για τη διάθεση ζωικών υποπροϊόντων, οι μονάδες αποτέφρωσης και συναποτέφρωσης χαμηλού δυναμικού στις οποίες δεν εφαρμόζεται η οδηγία 2000/76/ΕΚ οφείλουν:
α) να χρησιμοποιούνται μόνον για τη διάθεση νεκρών ζώων συντροφιάς ή/και υλικού των κατηγοριών 2 και 3·
β) όταν βρίσκονται σε μια εκμετάλλευση, να χρησιμοποιούνται μόνον για τη διάθεση υλικού της συγκεκριμένης αυτής εκμετάλλευσης·
γ) να πληρούν τις γενικές προϋποθέσεις του παραρτήματος IV κεφάλαιο I·
δ) να πληρούν τους οικείους όρους λειτουργίας που περιέχονται στο παράρτημα IV κεφάλαιο II·
ε) να πληρούν τις απαιτήσεις που περιέχονται στο παράρτημα IV κεφάλαιο IV, σχετικά με τα κατάλοιπα·
στ) να πληρούν τις οικείες απαιτήσεις μέτρησης θερμοκρασίας που περιέχονται στο παράρτημα IV κεφάλαιο V· και
ζ) να πληρούν τους όρους σχετικά με την ασυνήθη λειτουργία που περιέχονται στο παράρτημα IV κεφάλαιο VI.
4. Η έγκριση αναστέλλεται αμέσως εάν παύσουν να πληρούνται οι προϋποθέσεις βάσει των οποίων χορηγήθηκε.
5. Οι απαιτήσεις των παραγράφων 2 και 3 δύνανται να τροποποιηθούν με γνώμονα την εξέλιξη της επιστημονικής γνώσης, σύμφωνα με τη διαδικασία που αναφέρεται στο άρθρο 33 παράγραφος 2, κατόπιν διαβούλευσης με την αρμόδια επιστημονική επιτροπή.
Άρθρο 13
Έγκριση μονάδων μεταποίησης υλικών της κατηγορίας 1 και της κατηγορίας 2
1. Οι μονάδες μεταποίησης της κατηγορίας 1 και της κατηγορίας 2 εγκρίνονται από την αρμόδια αρχή.
2. Για να εγκριθούν οι μονάδες μεταποίησης υλικών της κατηγορίας 1 και της κατηγορίας 2 πρέπει:
α) να πληρούν τις απαιτήσεις του παραρτήματος V κεφάλαιο I·
β) να χειρίζονται, να μεταποιούν και να αποθηκεύουν υλικά της κατηγορίας 1 ή της κατηγορίας 2, σύμφωνα με το παράρτημα V κεφάλαιο II και το παράρτημα VI κεφάλαιο I·
γ) να επικυρώνονται από την αρμόδια αρχή, σύμφωνα με τις διατάξεις του παραρτήματος V κεφάλαιο V·
δ) να υποβάλλονται σε αυτοελέγχους των μονάδων, όπως προβλέπει το άρθρο 25·
ε) να ελέγχονται από την αρμόδια αρχή, σύμφωνα με το άρθρο 26, και
στ) να εξασφαλίζουν ότι μετά τη μεταποίησή τους, τα προϊόντα πληρούν τις απαιτήσεις του παραρτήματος VI κεφάλαιο I.
3. Η έγκριση αναστέλλεται αμέσως, εάν παύσουν να πληρούνται οι προϋποθέσεις βάσει των οποίων χορηγήθηκε.
Άρθρο 14
Έγκριση μονάδων ελαιοχημικών προϊόντων της κατηγορίας 2 και της κατηγορίας 3
1. Οι μονάδες ελαιοχημικών προϊόντων πρέπει να εγκρίνονται από την αρμόδια αρχή.
α) να μεταποιούν τετηγμένα λίπη προερχόμενα από υλικό της κατηγορίας 2, σύμφωνα με τους κανόνες του παραρτήματος VI κεφάλαιο III·
β) να θεσπίζουν και να εφαρμόζουν μεθόδους παρακολούθησης και ελέγχου των κρίσιμων σημείων ελέγχου, ανάλογα με την ακολουθούμενη διαδικασία·
γ) να τηρούν μητρώο στο οποίο καταγράφονται οι πληροφορίες που λαμβάνονται σύμφωνα με το στοιχείο β), για να επιδεικνύεται στην αρμόδια αρχή·
δ) να ελέγχονται από την αρμόδια αρχή σύμφωνα με το άρθρο 26.
3. Για να εγκριθούν, οι μονάδες ελαιοχημικών προϊόντων της κατηγορίας 3 πρέπει να μεταποιούν τετηγμένα λίπη προερχόμενα μόνον από υλικό της κατηγορίας 3 και να πληρούν τις σχετικές προδιαγραφές που καθορίζονται στην παράγραφο 2.
4. Η έγκριση αναστέλλεται αμέσως, εάν παύσουν να πληρούνται οι προϋποθέσεις βάσει των οποίων χορηγήθηκε.
Άρθρο 15
Έγκριση μονάδων παραγωγής βιοαερίου και μονάδων λιπασματοποίησης
1. Οι μονάδες παραγωγής βιοαερίου και οι μονάδες λιπασματοποίησης εγκρίνονται από την αρμόδια αρχή.
2. Για να εγκριθούν, οι μονάδες παραγωγής βιοαερίου και οι μονάδες λιπασματοποίησης πρέπει:
α) να πληρούν τις απαιτήσεις του παραρτήματος VI κεφάλαιο II μέρος Α·
β) να χειρίζονται και να μεταποιούν τα ζωικά υποπροϊόντα σύμφωνα με τις διατάξεις του παραρτήματος VI κεφάλαιο II μέρη Β και Γ·
γ) να ελέγχονται από την αρμόδια αρχή σύμφωνα με το άρθρο 26·
δ) να θεσπίζουν και να εφαρμόζουν μεθόδους παρακολούθησης και ελέγχου των κρίσιμων σημείων ελέγχου· και
ε) να εξασφαλίζουν ότι τα κατάλοιπα διάσπασης και τα παραγόμενο λίπασμα, ανάλογα με την περίπτωση, πληρούν τα μικροβιολογικά πρότυπα του παραρτήματος VI κεφάλαιο II μέρος Δ.
3. Η έγκριση αναστέλλεται αμέσως, εάν παύσουν να πληρούνται οι προϋποθέσεις βάσει των οποίων χορηγήθηκε.
Άρθρο 16
Γενικές διατάξεις για την υγεία των ζώων
1. Τα κράτη μέλη λαμβάνουν όλα τα αναγκαία μέτρα ώστε να εξασφαλίζουν ότι τα ζωικά υποπροϊόντα και τα αναφερόμενα στα παραρτήματα VII και VIII παράγωγά τους, δεν αποστέλλονται από εκμεταλλεύσεις οι οποίες βρίσκονται σε περιοχή που υπόκειται σε περιορισμούς λόγω εκδήλωσης νόσου που προσβάλλει τα είδη ζώων από τα οποία έχουν ληφθεί τα εν λόγω προϊόντα, ή από μονάδες ή ζώνες από τις οποίες οι μετακινήσεις ή το εμπόριο αυτών των προϊόντων θα μπορούσαν να θέσουν σε κίνδυνο την υγεία των ζώων των κρατών μελών ή περιοχών των κρατών μελών, εκτός αν τα εν λόγω προϊόντα υποβάλλονται σε επεξεργασία σύμφωνα με τις διατάξεις του παρόντος κανονισμού.
2. Τα μέτρα που αναφέρονται στην παράγραφο 1 εγγυώνται ότι τα προϊόντα λαμβάνονται από ζώα τα οποία:
α) προέρχονται από εκμετάλλευση, περιοχή ή τμήμα μιας περιοχής ή, σε περίπτωση προϊόντων υδατοκαλλιέργειας, από ιχθυοτροφείο, ζώνη ή τμήμα ζώνης που δεν υπόκεινται σε υγειονομικούς περιορισμούς που να εφαρμόζονται στα συγκεκριμένα ζώα και προϊόντα, και ιδίως σε περιορισμούς στο πλαίσιο μέτρων καταπολέμησης νόσων που επιβάλλονται από την κοινοτική νομοθεσία ή λόγω σοβαρών μεταδοτικών νόσων που απαριθμούνται στην οδηγία 92/119/ΕΟΚ του Συμβουλίου, της 17ης Δεκεμβρίου 1992, για τη θέσπιση γενικών κοινοτικών μέτρων καταπολέμησης ορισμένων ασθενειών των ζώων καθώς και ειδικών μέτρων για τη φυσαλιδώδη νόσο των χοίρων(22)·
β) δεν εσφάγησαν σε μονάδα στην οποία, κατά τη στιγμή της σφαγής, υπήρχαν ζώα που είχαν μολυνθεί, ή υπήρχε υπόνοια ότι είχαν μολυνθεί από μία από τις νόσους οι οποίες καλύπτονται από τους κανόνες που αναφέρονται στο στοιχείο α).
3. Με την επιφύλαξη της συμμόρφωσης προς τα μέτρα καταπολέμησης νόσων που αναφέρονται στην παράγραφο 2 στοιχείο α), επιτρέπεται η διάθεση στην αγορά ζωικών υποπροϊόντων και των αναφερόμενων στα παραρτήματα VII και VIII παραγώγων τους, τα οποία προέρχονται από περιοχή ή τμήμα περιοχής που υπόκειται σε περιορισμούς για την υγεία των ζώων, αλλά δεν έχουν μολυνθεί, ούτε υπάρχει υπόνοια ότι έχουν μολυνθεί, υπό τον όρο ότι τα προϊόντα:
α) λαμβάνονται, υποβάλλονται σε χειρισμό, μεταφέρονται και αποθηκεύονται χωριστά ή σε διαφορετική χρονική στιγμή από τα προϊόντα τα οποία πληρούν όλους τους όρους υγείας των ζώων·
β) έχουν υποστεί μεταποίηση επαρκή για την εξάλειψη του σχετικού προβλήματος υγείας των ζώων, σύμφωνα με τις διατάξεις του παρόντος κανονισμού, σε μονάδα που έχει εγκριθεί για το σκοπό αυτόν από το κράτος μέλος στο οποίο έχει εκδηλωθεί το συγκεκριμένο πρόβλημα υγείας των ζώων·
γ) αναγνωρίζονται κατάλληλα·
δ) πληρούν τις απαιτήσεις των παραρτημάτων VII και VIII, ή τους λεπτομερείς κανόνες που θα θεσπισθούν με τη διαδικασία του άρθρου 33 παράγραφος 2.
Σε ειδικές περιστάσεις, είναι δυνατό να προβλέπεται παρέκκλιση από το πρώτο εδάφιο, με αποφάσεις που λαμβάνονται με τη διαδικασία του άρθρου 33 παράγραφος 2. Στις αποφάσεις αυτές πρέπει να λαμβάνονται υπόψη τα μέτρα ή οι εξετάσεις στις οποίες πρέπει ενδεχομένως να υποβληθούν τα ζώα και τα ιδιαίτερα χαρακτηριστικά της νόσου των εξεταζόμενων ειδών και πρέπει να προσδιορίζονται τα αναγκαία μέτρα για να διασφαλίζεται η προστασία της υγείας των ζώων στην Κοινότητα.
Άρθρο 17
Έγκριση μονάδων μεταποίησης υλικών της κατηγορίας 3
1. Οι μονάδες μεταποίησης υλικών της κατηγορίας 3 πρέπει να εγκρίνονται από την αρμόδια αρχή.
2. Για να εγκριθούν, οι μονάδες μεταποίησης υλικών της κατηγορίας 3 πρέπει:
α) να πληρούν τις απαιτήσεις του παραρτήματος V κεφάλαιο I και του παραρτήματος VII κεφάλαιο I·
β) να χειρίζονται, να μεταποιούν και να αποθηκεύουν μόνον υλικά της κατηγορίας 3 σύμφωνα με τις διατάξεις του παραρτήματος V κεφάλαιο II και του παραρτήματος VII·
γ) να είναι επικυρωμένες από τη δημόσια αρχή σύμφωνα με τις διατάξεις του παραρτήματος V κεφάλαιο V·
δ) να υπόκεινται σε αυτοέλεγχο των μονάδων, όπως προβλέπεται στο άρθρο 25·
ε) να ελέγχονται από την αρμόδια αρχή, σύμφωνα με τις διατάξεις του άρθρου 26, και
στ) να εξασφαλίζουν ότι, μετά τη μεταποίησή τους, τα προϊόντα πληρούν τις απαιτήσεις του παραρτήματος VII κεφάλαιο I.
3. Η έγκριση αναστέλλεται αμέσως, εάν παύσουν να πληρούνται οι προϋποθέσεις βάσει των οποίων χορηγήθηκε.
Άρθρο 18
Έγκριση μονάδων παραγωγής τροφών για ζώα συντροφιάς και τεχνικών μονάδων
1. Οι μονάδες παραγωγής τροφών για ζώα συντροφιάς και οι τεχνικές μονάδες πρέπει να εγκρίνονται από την αρμόδια αρχή.
2. Για να εγκριθεί, η μονάδα παραγωγής τροφών για ζώα συντροφιάς ή η τεχνική μονάδα πρέπει:
α) να αναλάβει τη δέσμευση, βάσει των ειδικών απαιτήσεων που καθορίζονται στο παράρτημα VIII για τα προϊόντα τα οποία παράγει η εγκατάσταση ή η μονάδα:
i) να τηρεί τις ειδικές απαιτήσεις παραγωγής οι οποίες καθορίζονται στον παρόντα κανονισμό·
ii) να θεσπίζει και να εφαρμόζει μεθόδους παρακολούθησης και ελέγχου των κρίσιμων σημείων ελέγχου, ανάλογα με την ακολουθούμενη διαδικασία·
iii) να λαμβάνει, ανάλογα με τα προϊόντα, δείγματα για αναλύσεις σε αναγνωρισμένο από την αρμόδια αρχή εργαστήριο, ώστε να ελέγχεται η τήρηση των κανόνων του παρόντος κανονισμού·
iv) να τηρεί μητρώο με τα στοιχεία που λαμβάνονται σύμφωνα με τα σημεία ii) και iii) και που πρέπει να επιδεικνύονται στην αρμόδια αρχή· τα αποτελέσματα των ελέγχων και των εξετάσεων πρέπει να διατηρούνται επί δύο τουλάχιστον έτη·
v) να ενημερώνει την αρμόδια αρχή, σε περίπτωση που το αποτέλεσμα της εργαστηριακής εξέτασης, η οποία αναφέρεται στο σημείο iii), ή οποιαδήποτε άλλη διαθέσιμη πληροφορία, αποκαλύπτει την ύπαρξη σοβαρού κινδύνου για την υγεία των ζώων ή για τη δημόσια υγεία·
β) να ελέγχεται από την αρμόδια αρχή σύμφωνα με το άρθρο 26.
3. Η έγκριση αναστέλλεται αμέσως, εάν παύσουν να πληρούνται οι προϋποθέσεις βάσει των οποίων χορηγήθηκε.
Άρθρο 19
Διάθεση στην αγορά και εξαγωγή μεταποιημένων ζωικών πρωτεϊνών και άλλων μεταποιημένων προϊόντων που θα μπορούσαν να χρησιμοποιηθούν ως υλικό ζωοτροφών
Τα κράτη μέλη εξασφαλίζουν ότι οι μεταποιημένες ζωικές πρωτεΐνες και άλλα μεταποιημένα προϊόντα που θα μπορούσαν να χρησιμοποιηθούν ως υλικά ζωοτροφών διατίθενται στην αγορά ή εξάγονται μόνον εφόσον:
α) έχουν παρασκευασθεί σε μονάδα μεταποίησης υλικών της κατηγορίας 3, εγκεκριμένη και επιτηρούμενη σύμφωνα με τις διατάξεις του άρθρου 17·
β) έχουν παρασκευασθεί αποκλειστικά με υλικά της κατηγορίας 3, όπως ορίζεται στο παράρτημα VII, και δη κατά τρόπον ώστε να εξασφαλίζεται η συμμόρφωση με το άρθρο 22·
γ) έχουν αποτελέσει αντικείμενο χειρισμού, μεταποίησης, αποθήκευσης και μεταφοράς, σύμφωνα με το παράρτημα VII· και
δ) πληρούν τις ειδικές απαιτήσεις του παραρτήματος VII.
Άρθρο 20
Διάθεση στην αγορά και εξαγωγή τροφών για ζώα συντροφιάς, δερμάτινων κοκάλων για σκύλους και τεχνικών προϊόντων
1. Τα κράτη μέλη εξασφαλίζουν ότι οι τροφές για ζώα συντροφιάς, τα δερμάτινα κόκαλα για σκύλους, τα τεχνικά προϊόντα εκτός από αυτά που αναφέρονται στις παραγράφους 2 και 3, καθώς και τα ζωικά υποπροϊόντα που αναφέρονται στο παράρτημα VIII, διατίθενται στην αγορά ή εξάγονται μόνον εφόσον:
α) πληρούν είτε:
i) τις ειδικές απαιτήσεις του παραρτήματος VIII, ή
ii) όταν ένα προϊόν θα μπορούσε να χρησιμοποιηθεί και ως τεχνικό προϊόν και ως ζωοτροφή και το παράρτημα VIII δεν περιέχει ειδικές απαιτήσεις, τις ειδικές απαιτήσεις του παραρτήματος VII· και
β) προέρχονται από μονάδες εγκεκριμένες και επιτηρούμενες σύμφωνα με το άρθρο 18, ή προκειμένου για τα ζωικά υποπροϊόντα που αναφέρονται στο παράρτημα VIII, από άλλες μονάδες εγκεκριμένες σύμφωνα με την κοινοτική κτηνιατρική νομοθεσία.
2. Τα κράτη μέλη εξασφαλίζουν ότι τα οργανικά λιπάσματα και τα βελτιωτικά εδάφους που παράγονται από μεταποιημένα προϊόντα διάφορα των παραγομένων από την κόπρο και το περιεχόμενο του πεπτικού συστήματος, διατίθενται στην αγορά ή εξάγονται μόνον εφόσον πληρούν τις απαιτήσεις, εάν υπάρχουν, που έχουν θεσπισθεί με τη διαδικασία του άρθρου 33 παράγραφος 2, κατόπιν διαβούλευσης με την αρμόδια επιστημονική επιτροπή.
3. Τα κράτη μέλη εξασφαλίζουν ότι τα παράγωγα λίπους που παράγονται από υλικά της κατηγορίας 2 διατίθενται στην αγορά ή εξάγονται μόνον εφόσον:
α) έχουν παρασκευασθεί σε μονάδα ελαιοχημικών προϊόντων της κατηγορίας 2, που έχει εγκριθεί σύμφωνα με το άρθρο 14 από τετηγμένα λίπη που προκύπτουν από τη μεταποίηση υλικών της κατηγορίας 2 σε μονάδα μεταποίησης υλικών της κατηγορίας 2, που έχει εγκριθεί σύμφωνα με το άρθρο 13 με εφαρμογή οιασδήποτε από τις μεθόδους μεταποίησης 1 έως 5·
β) έχουν υποστεί χειρισμούς, μεταποιηθεί, αποθηκευθεί και μεταφερθεί σύμφωνα με το παράρτημα VI· και
γ) πληρούν τις τυχόν ειδικές απαιτήσεις που καθορίζονται στο παράρτημα VIII.
Άρθρο 21
Μέτρα διασφάλισης
Το άρθρο 10 της οδηγίας 90/425/ΕΟΚ εφαρμόζεται στα προϊόντα που καλύπτονται από τα παραρτήματα VII και VIII του παρόντος κανονισμού.
Άρθρο 22
Περιορισμοί χρήσης
1. Οι ακόλουθες χρήσεις ζωικών υποπροϊόντων και μεταποιημένων προϊόντων απαγορεύονται:
α) το τάισμα ειδών με μεταποιημένες ζωικές πρωτεΐνες προερχόμενες από σφάγια ή τμήματα σφαγίων ζώων του αυτού είδους·
β) το τάισμα εκτρεφόμενων ειδών πλην των γουνοφόρων ζώων με υπολείμματα τροφίμων ή ζωοτροφές που περιέχουν ή προέρχονται από υπολείμματα τροφίμων και
γ) η διασπορά, σε βοσκότοπους, οργανικών λιπασμάτων και βελτιωτικών του εδάφους εκτός από την κόπρο.
2. Κανόνες για την εφαρμογή του παρόντος άρθρου, συμπεριλαμβανομένων κανόνων αναφορικά με τα μέτρα ελέγχου, θεσπίζονται με τη διαδικασία του άρθρου 33 παράγραφος 2. Παρεκκλίσεις από την παράγραφο 1 σημείο α) είναι δυνατόν να χορηγούνται για ψάρια και γουνοφόρα ζώα με την ίδια διαδικασία, κατόπιν διαβούλευσης με την αρμόδια επιστημονική επιτροπή.
Άρθρο 23
Παρεκκλίσεις όσον αφορά τη χρησιμοποίηση ζωικών υποπροϊόντων
1. Τα κράτη μέλη μπορούν να επιτρέπουν, υπό την επίβλεψη των αρμόδιων αρχών:
α) τη χρησιμοποίηση ζωικών υποπροϊόντων για διαγνωστικούς, εκπαιδευτικούς και ερευνητικούς σκοπούς· και
β) τη χρησιμοποίηση ζωικών υποπροϊόντων για εργασίες ταρίχευσης σε τεχνικές μονάδες που έχουν εγκριθεί για το σκοπό αυτό σύμφωνα με το άρθρο 18.
2. α) Τα κράτη μέλη δύνανται επίσης να επιτρέπουν τη χρησιμοποίηση των ζωικών υποπροϊόντων που προσδιορίζονται στο σημείο β) για το τάισμα των ζώων τα οποία αναφέρονται στο σημείο γ), υπό την επίβλεψη των αρμοδίων αρχών και σύμφωνα με τους κανόνες του παραρτήματος IX.
β) Τα ζωικά υποπροϊόντα που αναφέρονται στο στοιχείο α) είναι:
i) υλικό της κατηγορίας 2, υπό τον όρο ότι προέρχεται από ζώα τα οποία δεν θανατώθηκαν ή δεν πέθαναν λόγω της παρουσίας ή υπόνοιας παρουσίας ασθένειας μεταδοτικής στον άνθρωπο ή σε ζώα, και
ii) υλικό της κατηγορίας 3 που αναφέρεται στο άρθρο 6 παράγραφος 1 στοιχεία α) έως ι) και, με την επιφύλαξη των διατάξεων του άρθρου 22, στο αυτόθι στοιχείο ιβ).
γ) Τα ζώα που αναφέρονται στο σημείο α) είναι:
i) ζώα ζωολογικών κήπων·
ii) ζώα τσίρκων·
iii) ερπετά και αρπακτικά πτηνά, εκτός από τα ζώα ζωολογικών κήπων ή τσίρκων·
iv) γουνοφόρα ζώα·
v) άγρια ζώα, των οποίων το κρέας δεν προορίζεται για την ανθρώπινη διατροφή·
vi) σκύλοι αναγνωρισμένων κυνοτροφείων ή αγελών κυνηγόσκυλων και
vii) σκώληκες σκωληκοκαλλιέργειας για δολώματα αλιείας.
δ) Επιπλέον, τα κράτη μέλη μπορούν να επιτρέπουν τη χρησιμοποίηση, υπό την επίβλεψη των αρμοδίων αρχών, υλικού της κατηγορίας 1 που αναφέρεται στο άρθρο 4 παράγραφος 1 στοιχείο β) σημείο ii) για τη σίτιση ειδών νεκροφάγων πτηνών που είτε κινδυνεύουν να εκλείψουν είτε προστατεύονται, σύμφωνα με κανόνες που θεσπίζονται με την προβλεπόμενη στο άρθρο 33 παράγραφος 2 διαδικασία κατόπιν διαβούλευσης με την Ευρωπαϊκή Αρχή για την Ασφάλεια των Τροφίμων.
3. Τα κράτη μέλη ενημερώνουν την Επιτροπή σχετικά:
α) με τη χρήση των παρεκκλίσεων που αναφέρονται στην παράγραφο 2· και
β) με τις ρυθμίσεις εξακρίβωσης που εισάγουν για να εξασφαλίζουν την ενδεχόμενη χρησιμοποίηση των ζωικών υποπροϊόντων μόνο για επιτρεπόμενους σκοπούς.
4. Κάθε κράτος μέλος συντάσσει κατάλογο των χρηστών και των κέντρων συλλογής, εγκεκριμένων και καταχωρημένων σύμφωνα με την παράγραφο 2 στοιχείο γ) σημεία iv), vi) και vii), που βρίσκονται στην επικράτειά του. Κάθε χρήστης και κάθε κέντρο συλλογής διαθέτουν επίσημο αριθμό για τους σκοπούς της επιθεώρησης και για να είναι δυνατόν να εντοπίζεται η πηγή των σχετικών προϊόντων.
Οι μονάδες χρηστών και τα κέντρα συλλογής που αναφέρονται στο προηγούμενο εδάφιο επιτηρούνται από την αρμόδια αρχή, η οποία έχει ανά πάσα στιγμή ελεύθερη πρόσβαση σε όλα τα μέρη των μονάδων, ώστε να εξασφαλίζεται η συμμόρφωση προς τις απαιτήσεις της παραγράφου 2.
Εάν κατά την επιθεώρηση αυτή διαπιστωθεί ότι δεν τηρούνται οι εν λόγω απαιτήσεις, η αρμόδια αρχή λαμβάνει τα αναγκαία μέτρα.
5. Λεπτομερείς κανόνες σχετικά με τα μέτρα ελέγχου είναι δυνατόν να θεσπίζονται με τη διαδικασία του άρθρου 33 παράγραφος 2.
Άρθρο 24
Παρεκκλίσεις όσον αφορά τη διάθεση ζωικών υποπροϊόντων
1. Η αρμόδια αρχή δύναται να αποφασίζει, οσάκις παρίσταται ανάγκη, ότι:
α) τα νεκρά ζώα συντροφιάς μπορούν να διατίθενται ως απόβλητα με ταφή·
β) τα ακόλουθα ζωικά υποπροϊόντα που προέρχονται από απόμερες περιοχές μπορούν να διατίθενται ως απόβλητα με επί τόπου καύση ή ταφή:
i) υλικά της κατηγορίας 1 περί των οποίων το άρθρο 4 παράγραφος 1 στοιχείο β) σημείο ii)·
ii) υλικά της κατηγορίας 2·
iii) υλικά της κατηγορίας 3· και
γ) τα ζωικά υποπροϊόντα δύνανται να διατίθενται ως απόβλητα με επί τόπου καύση ή ταφή σε περίπτωση εκδήλωσης επιζωοτίας κατονομαζόμενης στον κατάλογο Α του Διεθνούς Γραφείου Επιζωοτιών (ΔΓΕ), όταν η αρμόδια αρχή απορρίπτει τη μεταφορά στην πλησιέστερη μονάδα αποτέφρωσης λόγω κινδύνου μετάδοσης κινδύνων κατά της υγείας, ή διότι η εκτεταμένη έξαρση μιας επιζωοτίας οδηγεί σε έλλειψη δυναμικού των μονάδων αυτών.
2. Δεν χορηγούνται παρεκκλίσεις προκειμένου για τα υλικά της κατηγορίας 1 που αναφέρονται στο άρθρο 4 παράγραφος 1 στοιχείο α) σημείο i).
3. Σε περίπτωση των υλικών της κατηγορίας 1 που αναφέρονται στο άρθρο 4 παράγραφος 1 στοιχείο β) σημείο ii), η καύση ή η ταφή μπορεί να πραγματοποιηθεί σύμφωνα με την παράγραφο 1 στοιχεία β) ή γ) μόνον εάν η αρμόδια αρχή επιτρέπει και επιβλέπει τη χρησιμοποιούμενη μέθοδο και βεβαιώνεται ότι αποκλείει κάθε κίνδυνο εξάπλωσης μεταδοτικών σπογγωδών εγκεφαλοπαθειών.
4. Τα κράτη μέλη ενημερώνουν την Επιτροπή σχετικά:
α) με την από μέρους τους χρήση των δυνατοτήτων που προβλέπει η παράγραφος 1 στοιχείο β) όσον αφορά τα υλικά της κατηγορίας 1 και της κατηγορίας 2· και
β) με τις περιοχές που κατατάσσουν στις απόμερες προκειμένου να εφαρμοστεί η παράγραφος 1 στοιχείο β), καθώς και με τους λόγους της ταξινόμησης αυτής.
5. Η αρμόδια αρχή λαμβάνει τα αναγκαία μέτρα ώστε:
α) να εξασφαλίζει ότι η καύση ή η ταφή ζωικών υποπροϊόντων δεν θέτει σε κίνδυνο την υγεία ανθρώπων και ζώων, και
β) να προλαμβάνει την εγκατάλειψη, απόρριψη ή ανεξέλεγκτη διάθεση ζωικών υποπροϊόντων.
6. Λεπτομερείς ρυθμίσεις της εφαρμογής του παρόντος άρθρου είναι δυνατόν να θεσπίζονται με τη διαδικασία του άρθρου 33 παράγραφος 2.
Άρθρο 25
Αυτοέλεγχοι των μονάδων
1. Οι διαχειριστές και οι κάτοχοι μονάδων ενδιάμεσου χειρισμού και μεταποίησης ή οι αντιπρόσωποί τους λαμβάνουν όλα τα μέτρα που είναι αναγκαία για να τηρούνται οι απαιτήσεις του παρόντος κανονισμού. Θέτουν σε ισχύ, εφαρμόζουν και τηρούν μια μόνιμη διαδικασία η οποία διαμορφώνεται σύμφωνα με τις βασικές αρχές του συστήματος ανάλυσης κινδύνου και κρισίμων σημείων ελέγχου (HAACP). Ειδικότερα:
α) εντοπίζουν και ελέγχουν τα κρίσιμα σημεία ελέγχου στις μονάδες τους·
β) θεσπίζουν και εφαρμόζουν μεθόδους παρακολούθησης και ελέγχου των εν λόγω κρίσιμων σημείων ελέγχου·
γ) όταν πρόκειται για μονάδες μεταποίησης, λαμβάνουν αντιπροσωπευτικά δείγματα για να ελέγξουν τη συμμόρφωση:
i) κάθε παρτίδας που έχει υποστεί μεταποίηση, με τις προδιαγραφές που θεσπίζει ο παρών κανονισμός· και
ii) με τα ανώτατα επιτρεπόμενα όρια φυσικοχημικών καταλοίπων που ορίζονται από την κοινοτική νομοθεσία·
δ) καταγράφουν τα αποτελέσματα των ελέγχων και των εξετάσεων που αναφέρονται στα στοιχεία β) και γ) και τα διατηρούν για περίοδο τουλάχιστον δύο ετών, ώστε να τα επιδεικνύουν στις αρμόδιες αρχές·
ε) εισάγουν σύστημα που εξασφαλίζει την ανιχνευσιμότητα της κάθε παρτίδας που έχει αποσταλεί.
2. Όταν τα αποτελέσματα μιας εξέτασης δειγμάτων, τα οποία λαμβάνονται σύμφωνα με την παράγραφο 1 στοιχείο γ), δεν είναι σύμφωνα με τις διατάξεις του παρόντος κανονισμού, ο υπεύθυνος της μονάδας μεταποίησης πρέπει:
α) να ενημερώνει αμέσως την αρμόδια αρχή σχετικά με τις πλήρεις λεπτομέρειες όσον αφορά τη φύση του δείγματος και την παρτίδα από την οποία προέρχεται·
β) να εντοπίζει τις αιτίες αυτής της μη συμμόρφωσης·
γ) να υποβάλει σε δεύτερη μεταποίηση ή να διαθέτει τη μολυσμένη παρτίδα υπό την επίβλεψη της αρμόδιας αρχής·
δ) να εξασφαλίζει ότι καμία ποσότητα υλικών, για τα οποία υπάρχει υπόνοια ή έχει εξακριβωθεί ότι έχουν μολυνθεί, δεν εξάγεται από τη μονάδα πριν να υποβληθεί σε νέα μεταποίηση υπό την επίβλεψη της αρμόδιας αρχής και υποβληθεί σε νέα επίσημη δειγματοληψία ώστε να τηρεί τους κανόνες του παρόντος κανονισμού, εκτός εάν προορίζεται για τελική διάθεση·
ε) να αυξάνει τη συχνότητα δειγματοληψίας και εξέτασης της παραγωγής·
στ) να ερευνά τα μητρώα καταγραφής των ζωικών υποπροϊόντων που είναι σχετικά με το τελικό δείγμα· και
ζ) να εφαρμόζει τις κατάλληλες διαδικασίες απολύμανσης και καθαρισμού εντός της μονάδας.
3. Λεπτομερείς διατάξεις εφαρμογής του παρόντος άρθρου, όπως επίσης κανόνες σχετικά με τη συχνότητα των ελέγχων και πρότυπες μεθόδους μικροβιολογικών αναλύσεων, μπορούν να θεσπίζονται με τη διαδικασία του άρθρου 33 παράγραφος 2.
Άρθρο 26
Επίσημοι έλεγχοι και κατάλογοι εγκεκριμένων μονάδων
1. Η αρμόδια αρχή πραγματοποιεί σε τακτά διαστήματα επιθεωρήσεις και επίβλεψη στις μονάδες που έχουν εγκριθεί σύμφωνα με τις διατάξεις του παρόντος κανονισμού. Οι επιθεωρήσεις και η επίβλεψη μονάδων μεταποίησης πραγματοποιούνται σύμφωνα με το παράρτημα V κεφάλαιο IV.
2. Η συχνότητα των επιθεωρήσεων και της επίβλεψης εξαρτάται από το μέγεθος της μονάδας, τον τύπο των παραγόμενων προϊόντων, την εκτίμηση του κινδύνου και τις εγγυήσεις που παρέχονται, σύμφωνα με τις αρχές του συστήματος ανάλυσης κινδύνου και κρισίμων σημείων ελέγχου (HAACP).
3. Εάν κατά την επιθεώρηση που διενεργείται από την αρμόδια αρχή διαπιστωθεί ότι δεν τηρούνται μια ή περισσότερες απαιτήσεις του παρόντος κανονισμού, η αρμόδια αρχή λαμβάνει τα αναγκαία μέτρα.
4. Κάθε κράτος μέλος καταρτίζει κατάλογο μονάδων εγκεκριμένων σύμφωνα με τις διατάξεις του παρόντος κανονισμού, που βρίσκονται εντός της επικράτειάς του. Αποδίδει σε κάθε μονάδα επίσημο αριθμό που την προσδιορίζει σε σχέση με τη φύση των δραστηριοτήτων της. Τα κράτη μέλη διαβιβάζουν αντίγραφα του καταλόγου και των ενημερωμένων μορφών του στην Επιτροπή και στα άλλα κράτη μέλη.
5. Οι λεπτομερείς διατάξεις εφαρμογής του παρόντος άρθρου, καθώς και οι κανόνες σχετικά με τη συχνότητα των ελέγχων και τις πρότυπες μεθόδους μικροβιολογικών αναλύσεων, μπορούν να θεσπίζονται με τη διαδικασία του άρθρου 33 παράγραφος 2.
Άρθρο 27
Κοινοτικοί έλεγχοι στα κράτη μέλη
1. Εμπειρογνώμονες της Επιτροπής μπορούν να διενεργούν επιτόπιους ελέγχους σε συνεργασία με τις αρμόδιες αρχές των κρατών μελών εφόσον είναι αναγκαίο για την ενιαία εφαρμογή του παρόντος κανονισμού. Τα κράτη μέλη, στο έδαφος των οποίων διενεργούνται οι έλεγχοι, παρέχουν στους εμπειρογνώμονες κάθε απαιτούμενη βοήθεια προκειμένου να εκτελέσουν τα καθήκοντά τους. Η Επιτροπή ενημερώνει την αρμόδια αρχή για τα αποτελέσματα των ελέγχων.
Άρθρο 28
Γενικές διατάξεις
Οι διατάξεις που εφαρμόζονται στην εισαγωγή των προϊόντων, που αναφέρονται στα παραρτήματα VII και VIII, από τρίτες χώρες, δεν είναι περισσότερο ή λιγότερο ευνοϊκές από τις διατάξεις που εφαρμόζονται στην παραγωγή και τη διάθεση αυτών των προϊόντων στην αγορά στο εσωτερικό της Κοινότητας.
Ωστόσο, η εισαγωγή από τρίτες χώρες τροφών για ζώα συντροφιάς και πρώτων υλών για την παρασκευή αυτών των τροφών, οι οποίες λαμβάνονται από ζώα στα οποία έχουν χορηγηθεί ορισμένες ουσίες απαγορευμένες σύμφωνα με την οδηγία 96/22/ΕΚ, επιτρέπεται εφόσον οι εν λόγω τροφές και πρώτες ύλες έχουν επισημανθεί με μόνιμη σήμανση και υπό ειδικούς όρους που καθορίζονται με τη διαδικασία του άρθρου 33 παράγραφος 2.
Άρθρο 29
Απαγορεύσεις και συμμόρφωση με τους κοινοτικούς κανόνες
1. Απαγορεύεται η εισαγωγή και η διαμετακόμιση ζωικών υποπροϊόντων και μεταποιημένων προϊόντων, εκτός εάν ο παρών κανονισμός ορίζει άλλως.
2. Τα προϊόντα που αναφέρονται στα παραρτήματα VII και VIII επιτρέπεται να εισάγονται και να διαμετακομίζονται στην Κοινότητα μόνον εάν τα προϊόντα αυτά τηρούν τις απαιτήσεις των παραγράφων 3 έως 6.
3. Τα προϊόντα που αναφέρονται στα παραρτήματα VII και VIII πρέπει, εκτός εάν ορίζεται άλλως στα εν λόγω παραρτήματα, να προέρχονται από τρίτη χώρα ή τμήματα της επικράτειας τρίτων χωρών που αναφέρονται σε κατάλογο, ο οποίος συντάσσεται και ενημερώνεται με τη διαδικασία του άρθρου 33 παράγραφος 2.
Ο κατάλογος μπορεί να συντάσσεται σε συνδυασμό με άλλους καταλόγους οι οποίοι συντάσσονται για τους σκοπούς της δημόσιας υγείας και της υγείας των ζώων.
Κατά τη σύνταξη αυτού του καταλόγου, λαμβάνονται υπόψη ιδιαίτερα:
α) η νομοθεσία της τρίτης χώρας·
β) η διάρθρωση της αρμόδιας αρχής και των αρμόδιων για τους ελέγχους υπηρεσιών της στην τρίτη χώρα, οι εξουσίες αυτών των υπηρεσιών, η επίβλεψη στην οποία υπόκεινται και η εξουσία που διαθέτουν να ελέγχουν όντως την εφαρμογή της νομοθεσίας τους·
γ) οι ισχύουσες υγειονομικές διατάξεις που εφαρμόζονται στην παραγωγή, την παρασκευή, το χειρισμό, την αποθήκευση και την αποστολή προϊόντων ζωικής προέλευσης που προορίζονται για την Κοινότητα·
δ) οι εγγυήσεις τις οποίες μπορεί να παράσχει η τρίτη χώρα όσον αφορά την τήρηση των σχετικών υγειονομικών διατάξεων·
ε) η πείρα εμπορίας των προϊόντων της τρίτης χώρας και τα αποτελέσματα των διενεργηθέντων ελέγχων στις εισαγωγές·
στ) τα αποτελέσματα των ενδεχομένων κοινοτικών επιθεωρήσεων στην τρίτη χώρα·
ζ) η κατάσταση της υγείας των κτηνών, των άλλων οικόσιτων ζώων και των άγριων ζώων, στην τρίτη χώρα, με ιδιαίτερη προσοχή στις εξωτικές γενικά νόσους και όλα τα θέματα σχετικά με τη γενική κατάσταση υγείας στη χώρα, που θα μπορούσαν να θέσουν σε κίνδυνο τη δημόσια υγεία ή την υγεία των ζώων στην Κοινότητα·
η) η τακτικότητα και η ταχύτητα με την οποία η τρίτη χώρα παρέχει πληροφορίες σχετικά με την παρουσία μολυσματικών ή μεταδοτικών ζωικών νόσων στην επικράτειά της, και ιδίως των νόσων που αναφέρονται στους καταλόγους Α και Β του ΔΓΕ ή, σε περίπτωση νόσων ζώων ιχθυοκαλλιέργειας, τις κοινοποιήσιμες νόσους που αναφέρονται στον κώδικα υγείας υδρόβιων ζώων του ΔΓΕ·
θ) οι διατάξεις που ισχύουν στην τρίτη χώρα για την πρόληψη και την καταπολέμηση μολυσματικών ή μεταδοτικών ζωικών νόσων και η εφαρμογή των διατάξεων αυτών, συμπεριλαμβανομένων των κανόνων για τις εισαγωγές από τρίτες χώρες.
4. Τα προϊόντα που αναφέρονται στα παραρτήματα VII και VIII, εξαιρουμένων των τεχνικών προϊόντων, πρέπει να προέρχονται από μονάδες που περιέχονται σε κοινοτικό κατάλογο ο οποίος συντάσσεται με τη διαδικασία του άρθρου 33 παράγραφος 2, βάσει ανακοίνωσης των αρμόδιων αρχών της τρίτης χώρας προς την Επιτροπή, στην οποία δηλώνεται ότι η μονάδα πληροί τις κοινοτικές απαιτήσεις και υπόκειται σε επιτήρηση από επίσημη υπηρεσία επιθεώρησης της τρίτης χώρας.
Οι εγκεκριμένοι κατάλογοι τροποποιούνται ως ακολούθως:
α) η Επιτροπή ενημερώνει τα κράτη μέλη σχετικά με τις τροποποιήσεις που προτίθεται να πραγματοποιήσει η ενδιαφερόμενη τρίτη χώρα στους καταλόγους μονάδων, εντός πέντε εργάσιμων ημερών από τη στιγμή που λαμβάνει γνώση των προτεινόμενων τροποποιήσεων·
β) τα κράτη μέλη οφείλουν να αποστέλλουν τυχόν γραπτά σχόλια στην Επιτροπή εντός επτά εργάσιμων ημερών, από την ημερομηνία που παραλαμβάνουν τις τροποποιήσεις των καταλόγων των μονάδων που αναφέρονται στο στοιχείο α)·
γ) όταν ένα τουλάχιστον κράτος μέλος υποβάλλει γραπτά σχόλια, η Επιτροπή ενημερώνει τα άλλα κράτη μέλη εντός πέντε εργάσιμων ημερών και εγγράφει το θέμα στην ημερήσια διάταξη της επόμενης συνεδρίασης της μόνιμης επιτροπής για την τροφική αλυσίδα και την υγεία των ζώων, προκειμένου να ληφθεί απόφαση με τη διαδικασία του άρθρου 33 παράγραφος 2·
δ) όταν η Επιτροπή δεν λάβει σχόλια από τα κράτη μέλη εντός της προθεσμίας που αναφέρεται στο στοιχείο β), θεωρείται ότι οι προτεινόμενες τροποποιήσεις του καταλόγου έχουν γίνει αποδεκτές από τα κράτη μέλη. Η Επιτροπή ενημερώνει τα κράτη μέλη εντός πέντε εργάσιμων ημερών, οι δε εισαγωγές από τις εν λόγω μονάδες επιτρέπονται μετά από πέντε εργάσιμες ημέρες από την ημερομηνία κατά την οποία τα κράτη μέλη λαμβάνουν γνώση αυτής της πληροφορίας.
5. Τα τεχνικά προϊόντα που αναφέρονται στο παράρτημα VIII πρέπει να προέρχονται από μονάδες εγκεκριμένες και καταχωρημένες από την αρμόδια αρχή των τρίτων χωρών.
6. Εκτός εάν ορίζεται άλλως στα παραρτήματα VII και VIII, οι αποστολές προϊόντων που αναφέρονται στα εν λόγω παραρτήματα πρέπει να συνοδεύονται από υγειονομικό πιστοποιητικό που αντιστοιχεί στο υπόδειγμα που περιέχεται στο παράρτημα X, το οποίο βεβαιώνει ότι τα προϊόντα πληρούν τους όρους που αναφέρονται στα παραρτήματα αυτά και προέρχονται από μονάδες οι οποίες πληρούν αυτούς τους όρους.
7. Εν αναμονή της κατάρτισης του καταλόγου που προβλέπει η παράγραφος 4 και της έγκρισης υποδείγματος πιστοποιητικών το οποίο αναφέρεται στην παράγραφο 6, τα κράτη μέλη δύνανται να διατηρήσουν τους ελέγχους που προβλέπει η οδηγία 97/78/ΕΚ και τα πιστοποιητικά που προβλέπουν οι ισχύουσες εθνικές νομοθετικές διατάξεις.
Άρθρο 30
Ισοδυναμία διατάξεων
1. Με τη διαδικασία του άρθρου 33 παράγραφος 2, μπορεί να λαμβάνεται απόφαση η οποία να αναγνωρίζει ότι τα υγειονομικά μέτρα που εφαρμόζει μια τρίτη χώρα, ομάδα τρίτων χωρών ή περιοχή μιας τρίτης χώρας όσον αφορά την παραγωγή, την παρασκευή, το χειρισμό, την αποθήκευση και τη μεταφορά μίας ή περισσότερων κατηγοριών προϊόντων που αναφέρονται στα παραρτήματα VII και VIII, παρέχουν εγγυήσεις ισοδύναμες με αυτές που εφαρμόζονται στην Κοινότητα, εάν η τρίτη χώρα παρέχει αντικειμενική απόδειξη αυτού του γεγονότος.
Η απόφαση καθορίζει τους όρους που διέπουν την εισαγωγή ή/και τη διαμετακόμιση ζωικών υποπροϊόντων από τρίτη χώρα, περιοχή τρίτης χώρας ή ομάδα τρίτων χωρών.
2. Οι όροι που αναφέρονται στην παράγραφο 1 περιλαμβάνουν:
α) τη φύση και το περιεχόμενο του υγειονομικού πιστοποιητικού το οποίο πρέπει να συνοδεύει το προϊόν·
β) ειδικές υγειονομικές απαιτήσεις που εφαρμόζονται στις εισαγωγές ή/και τη διαμετακόμιση μέσα στην Κοινότητα· και
γ) εάν χρειάζεται, διαδικασίες σύνταξης και τροποποίησης των καταλόγων των περιοχών ή μονάδων από τις οποίες επιτρέπονται οι εισαγωγές ή/και η διαμετακόμιση.
3. Λεπτομερείς διατάξεις εφαρμογής του παρόντος άρθρου θεσπίζονται με τη διαδικασία του άρθρου 33 παράγραφος 2.
Άρθρο 31
Κοινοτικές επιθεωρήσεις και λογιστικοί έλεγχοι
1. Εμπειρογνώμονες της Επιτροπής, συνοδευόμενοι εάν χρειάζεται από εμπειρογνώμονες των κρατών μελών, μπορούν να διενεργούν επιτόπιους ελέγχους με στόχο:
α) να συντάξουν τον κατάλογο τρίτων χωρών ή τμημάτων των τρίτων χωρών και να καθορίσουν τους όρους εισαγωγής ή/και διαμετακόμισης·
β) να ελέγχουν τη συμμόρφωση με:
i) τους όρους εγγραφής τρίτων χωρών σε κοινοτικό κατάλογο·
ii) τους όρους εισαγωγής ή/και διαμετακόμισης·
iii) τους όρους αναγνώρισης της ισοδυναμίας των μέτρων·
iv) τα τυχόν μέτρα επείγουσας ανάγκης που εφαρμόζονται βάσει της κοινοτικής νομοθεσίας.
Η Επιτροπή ορίζει τους εμπειρογνώμονες των κρατών μελών που είναι υπεύθυνοι για τη διενέργεια αυτών των ελέγχων.
2. Οι έλεγχοι που αναφέρονται στην παράγραφο 1 διενεργούνται για λογαριασμό της Κοινότητας, η οποία βαρύνεται και με τις πραγματοποιούμενες δαπάνες.
3. Η συχνότητα και η διαδικασία των ελέγχων οι οποίοι αναφέρονται στην παράγραφο 1, μπορεί να καθορίζονται με τη διαδικασία του άρθρου 33 παράγραφος 2.
4. Εάν κατά τον έλεγχο που αναφέρεται στην παράγραφο 1 διαπιστωθεί σοβαρή παράβαση των υγειονομικών κανόνων, η Επιτροπή ζητά αμέσως από την τρίτη χώρα να λάβει τα αναγκαία μέτρα ή αναστέλλει τις αποστολές προϊόντων και ενημερώνει αμέσως τα κράτη μέλη.
Άρθρο 32
Τροποποιήσεις των παραρτημάτων και μεταβατικά μέτρα
1. Ύστερα από διαβούλευση με την αρμόδια επιστημονική επιτροπή για κάθε θέμα που ενδέχεται να έχει επιπτώσεις στην υγεία των ζώων ή στη δημόσια υγεία, είναι δυνατόν να τροποποιούνται ή να συμπληρώνονται τα παραρτήματα, καθώς και να θεσπίζονται κατάλληλα μεταβατικά μέτρα σύμφωνα με τη διαδικασία που αναφέρεται στο άρθρο 33 παράγραφος 2.
2. Όσον αφορά την απαγόρευση της χρησιμοποίησης υπολειμμάτων τροφίμων που αναφέρεται στο άρθρο 22, σε περίπτωση που υφίστανται κατάλληλα συστήματα ελέγχου στα κράτη μέλη πριν από την εφαρμογή του παρόντος κανονισμού, θεσπίζονται μεταβατικά μέτρα σύμφωνα με την παράγραφο 1, προκειμένου να επιτραπεί η συνέχιση της χρήσης ορισμένων τύπων υπολειμμάτων τροφίμων στην τροφή των ζώων υπό αυστηρά ελεγχόμενες προϋποθέσεις για μια περίοδο όχι μεγαλύτερη των τεσσάρων ετών αρχής γενομένης από 1ης Νοεμβρίου 2002. Τα μέτρα αυτά εξασφαλίζουν ότι δεν υπάρχει υπέρμετρος κίνδυνος για την υγεία των ζώων ή τη δημόσια υγεία κατά τη μεταβατική αυτή περίοδο.
Άρθρο 33
Διαδικασία κανονιστικής επιτροπής
1. Η Επιτροπή επικουρείται από τη μόνιμη επιτροπή για την τροφική αλυσίδα και την υγεία των ζώων, εφεξής καλούμενη "επιτροπή".
2. Όταν γίνεται αναφορά στην παρούσα παράγραφο, εφαρμόζονται τα άρθρα 5 και 7 της απόφασης 1999/468/ΕΚ, τηρουμένων των διατάξεων του άρθρου 8 της εν λόγω απόφασης.
Η προθεσμία που προβλέπεται στο άρθρο 5, παράγραφος 6 της απόφασης 1999/468/ΕΟΚ ορίζεται δεκαπενθήμερη.
3. Η επιτροπή θεσπίζει τον εσωτερικό της κανονισμό.
Άρθρο 34
Διαβούλευση συμβουλευτικών επιτροπών
Η γνώμη των αρμόδιων επιστημονικών επιτροπών ζητείται για όλα τα θέματα που εμπίπτουν στο πεδίο εφαρμογής του παρόντος κανονισμού και τα οποία θα μπορούσαν να έχουν επίπτωση στη δημόσια υγεία ή στην υγεία των ζώων.
Άρθρο 35
Εθνικές διατάξεις
1. Τα κράτη μέλη ανακοινώνουν στην Επιτροπή το κείμενο των διατάξεων εθνικού δικαίου τις οποίες θεσπίζουν στον τομέα που διέπεται από τον παρόντα κανονισμό.
2. Ειδικότερα, τα κράτη μέλη ενημερώνουν την Επιτροπή σχετικά με τα μέτρα που έλαβαν για τη συμμόρφωση με τον παρόντα κανονισμό εντός έτους από την έναρξη ισχύος του. Βάσει των πληροφοριών που λαμβάνει, η Επιτροπή υποβάλλει έκθεση στο Ευρωπαϊκό Κοινοβούλιο και στο Συμβούλιο συνοδευόμενη, αν χρειάζεται, από νομοθετικές προτάσεις.
3. Τα κράτη μέλη δύνανται να θεσπίζουν ή να διατηρούν εθνικές νομοθετικές διατάξεις που περιορίζουν τη χρησιμοποίηση οργανικών λιπασμάτων και βελτιωτικών του εδάφους και πέραν των προβλεπόμενων στον παρόντα κανονισμό, εν αναμονή της θέσπισης κοινοτικών κανόνων για τη χρήση τους σύμφωνα με το άρθρο 20 παράγραφος 2. Τα κράτη μέλη δύνανται να θεσπίζουν ή να διατηρούν εθνικές διατάξεις που περιορίζουν τη χρησιμοποίηση παραγώγων λίπους προερχόμενων από υλικό της κατηγορίας 2 και πέραν των προβλεπόμενων στον παρόντα κανονισμό, εν αναμονή της προσθήκης στο παράρτημα VIII κοινοτικών κανόνων για τη χρήση τους σύμφωνα με το άρθρο 32.
Άρθρο 36
Χρηματοδοτικές ρυθμίσεις
Η Επιτροπή συντάσσει έκθεση σχετικά με τις χρηματοδοτικές ρυθμίσεις των κρατών μελών για την επεξεργασία, τη συλλογή, την αποθήκευση και την τελική διάθεση των ζωικών υποπροϊόντων, συνοδευόμενη από τις κατάλληλες προτάσεις.
Άρθρο 37
Κατάργηση
Η οδηγία 90/667/ΕΟΚ και οι αποφάσεις 95/348/ΕΚ και 1999/534/ΕΚ καταργούνται έξι μήνες μετά την έναρξη ισχύος του παρόντος κανονισμού.
Οι αναφορές στην οδηγία 90/667/ΕΟΚ θεωρούνται έκτοτε ως αναφορές στον παρόντα κανονισμό.
Άρθρο 38
Έναρξη ισχύος
Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 1802/2002 της Επιτροπής
της 10ης Οκτωβρίου 2002
για τη διόρθωση του κανονισμού (EΚ) αριθ. 1282/2002 για την τροποποίηση των παραρτημάτων της οδηγίας 92/65/ΕΟΚ του Συμβουλίου, που καθορίζει τους όρους υγειονομικού ελέγχου που διέπουν το εμπόριο και τις εισαγωγές στην Κοινότητα ζώων, σπέρματος, ωαρίων και εμβρύων που δεν υπόκεινται, όσον αφορά τους όρους υγειονομικού ελέγχου, στις ειδικές κοινοτικές ρυθμίσεις που αναφέρονται στο τμήμα Ι του παραρτήματος Α της οδηγίας 90/425/ΕΟΚ
(Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 92/65/ΕΟΚ του Συμβουλίου, της 13ης Ιουλίου 1992, που καθορίζει τους όρους υγειονομικού ελέγχου που διέπουν το εμπόριο και τις εισαγωγές στην Κοινότητα ζώων, σπέρματος, ωαρίων και εμβρύων που δεν υπόκεινται, όσον αφορά τους όρους υγειονομικού ελέγχου, στις ειδικές κοινοτικές ρυθμίσεις που αναφέρονται στο τμήμα Ι του παραρτήματος Α της οδηγίας 90/425/ΕΟΚ(1), όπως τροποποιήθηκε τελευταία από τον κανονισμό (ΕΚ) αριθ. 1282/2002 της Επιτροπής(2), και ιδίως το άρθρο 22,
Εκτιμώντας τα ακόλουθα:
(1) Ο κανονισμός (ΕΚ) αριθ. 1282/2002 εκδόθηκε στις 15 Ιουλίου 2002 για την τροποποίηση της οδηγίας 92/65/EΟΚ.
(2) Προκειμένου να διασφαλισθεί ένα επαρκές χρονικό διάστημα για την εφαρμογή των τροποποιούμενων διατάξεων σε όλα τα κράτη μέλη, έπρεπε να έχει καθορισθεί μια ημερομηνία εφαρμογής του κανονισμού (ΕΚ) αριθ. 1282/2002.
(3) Εντούτοις, κατά τη διαδικασία έκδοσης, παραλείφθηκε η διάταξη για τον καθορισμό της εν λόγω ημερομηνίας.
(4) Ως εκ τούτου, ο κανονισμός (ΕΚ) αριθ. 1282/2002 πρέπει να διορθωθεί ως προς αυτό το σημείο.
(5) Η διόρθωση πρέπει να αρχίσει να ισχύει από την ημερομηνία έναρξης ισχύος του κανονισμού (ΕΚ) αριθ. 1282/2002.
(6) Τα μέτρα που προβλέπονται στον παρόντα κανονισμό είναι σύμφωνα με τη γνώμη της μόνιμης επιτροπής τροφικής αλυσίδας και υγείας των ζώων,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Στο άρθρο 2 του κανονισμού (ΕΚ) αριθ. 1282/2002 προστίθεται το ακόλουθο δεύτερο εδάφιο: "Εφαρμόζεται από την 1η Μαρτίου 2003."
Άρθρο 2
Ο παρών κανονισμός αρχίζει να ισχύει την ημέρα της δημοσίευσής του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 1881/2002 του Συμβουλίου
της 14ης Οκτωβρίου 2002
για τη διόρθωση του κανονισμού (ΕΚ) αριθ. 2200/96 όσον αφορά την ημερομηνία έναρξης της μεταβατικής περιόδου που καθορίστηκε για την αναγνώριση των οργανώσεων παραγωγών
ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 37,
την πρόταση της Επιτροπής(1),
τη γνώμη του Ευρωπαϊκού Κοινοβουλίου(2),
τη γνώμη της Οικονομικής και Κοινωνικής Επιτροπής(3),
Εκτιμώντας τα ακόλουθα:
(1) Σύμφωνα με το άρθρο 13 παράγραφος 1 του κανονισμού (ΕΚ) αριθ. 2200/96 του Συμβουλίου, της 28ης Οκτωβρίου 1996, για την κοινή οργάνωση των αγορών στον τομέα των οπωροκηπευτικών(4), μια μεταβατική περίοδος δύο ετών, που αρχίζει από την ημερομηνία έναρξης της ισχύος του και κατά την οποία θα εφαρμόζονταν οι διατάξεις του τίτλου IV του προαναφερόμενου κανονισμού παραχωρήθηκε στις οργανώσεις παραγωγών που είχαν αναγνωρισθεί δυνάμει του κανονισμού (ΕΟΚ) αριθ. 1035/72(5) και οι οποίες δεν πληρούσαν τις απαιτήσεις για αναγνώριση του κανονισμού (ΕΚ) αριθ. 2200/96. Η εν λόγω μεταβατική περίοδος των δύο ετών μπορούσε να παραταθεί σε πέντε έτη, με την επιφύλαξη αποδοχής εκ μέρους του οικείου κράτους μέλους ενός σχεδίου δράσης το οποίο υπέβαλε η οργάνωση παραγωγών προκειμένου να συμμορφωθεί με όλες τις απαιτήσεις που προβλέπονται στον κανονισμό (ΕΚ) αριθ. 2200/96 για να της χορηγηθεί η αναγνώριση από αυτό το κράτος μέλος.
(2) Ο κανονισμός (ΕΚ) αριθ. 2200/96 καθορίζει, στο άρθρο 13 παράγραφος 1, ως ημερομηνία έναρξης των μεταβατικών περιόδων των δύο και πέντε ετών την ημερομηνία έναρξης ισχύος του η οποία είναι η 21η Νοεμβρίου 1996. Ωστόσο, η επιλογή αυτής της ημερομηνίας είναι αποτέλεσμα σφάλματος, στο μέτρο που η επιλεξιμότητα για μεταβατικά μέτρα από την ημερομηνία έναρξης ισχύος του κανονισμού (ΕΚ) αριθ. 2200/96 δεν έχει νόημα, δεδομένου ότι ο κανονισμός (ΕΟΚ) αριθ. 1035/72 ίσχυε ακόμη έως την 31η Δεκεμβρίου 1996. Στην πραγματικότητα, η ημερομηνία έναρξης των μεταβατικών περιόδων θα έπρεπε να ήταν η ημερομηνία θέσης σε εφαρμογή του κανονισμού (ΕΚ) αριθ. 2200/96.
(3) Ως εκ τούτου, είναι σκόπιμο να διορθωθεί το σφάλμα που διαπιστώθηκε στο άρθρο 13 παράγραφος 1 του κανονισμού (ΕΚ) αριθ. 2200/96. Επειδή το εν λόγω σφάλμα μπορεί να ζημίωσε τις οργανώσεις παραγωγών που επωφελήθηκαν από τις εν λόγω μεταβατικές περιόδους, οι αντίστοιχες διατάξεις θα πρέπει να εφαρμοσθούν από την ημερομηνία θέσης σε εφαρμογή του κανονισμού (ΕΚ) αριθ. 2200/96,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Στο άρθρο 13 του κανονισμού (ΕΚ) αριθ. 2200/96, η παράγραφος 1 αντικαθίσταται από το ακόλουθο κείμενο: "1. Οι οργανώσεις παραγωγών που έχουν αναγνωριστεί δυνάμει του κανονισμού (ΕΟΚ) αριθ. 1035/72 πριν από την έναρξη ισχύος του παρόντος κανονισμού και οι οποίες δεν μπορούν να λάβουν, χωρίς μεταβατική περίοδο, την αναγνώριση βάσει του άρθρου 11 του παρόντος κανονισμού υπάγονται στις διατάξεις του τίτλου IV για δύο έτη από την 1η Ιανουαρίου 1997, εφόσον οι εν λόγω οργανώσεις εξακολουθούν να ανταποκρίνονται στις απαιτήσεις των οικείων άρθρων του κανονισμού (ΕΟΚ) αριθ. 1035/72."
Άρθρο 2
Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 1921/2002 της Επιτροπής
της 28ης Οκτωβρίου 2002
για την τροποποίηση του κανονισμού (ΕΟΚ) αριθ. 3149/92 περί λεπτομερών κανόνων για τη χορήγηση τροφίμων προερχομένων από τα αποθέματα παρέμβασης στους απόρους της Κοινότητας
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 3730/87 του Συμβουλίου, της 10ης Δεκεμβρίου 1987, που καθορίζει τους γενικούς κανόνες για την παροχή τροφίμων από τα αποθέματα παρέμβασης σε ορισμένους οργανισμούς με σκοπό τη διανομή τους στους απόρους της Κοινότητας(1), όπως τροποποιήθηκε από τον κανονισμό (ΕΚ) αριθ. 2535/95(2), και ιδίως το άρθρο 6,
Εκτιμώντας τα ακόλουθα:
(1) Το άρθρο 3 του κανονισμού (ΕΟΚ) αριθ. 3149/92 της Επιτροπής(3), όπως τροποποιήθηκε τελευταία από τον κανονισμό (ΕΚ) αριθ. 1098/2001(4), θεσπίζει ότι η περίοδος εκτέλεσης του ετησίου σχεδίου διανομής τροφίμων στους απόρους εκτείνεται από την 1η Οκτωβρίου έως τις 30 Σεπτεμβρίου του επομένου έτους. Μεριμνώντας για την καλή διαχείριση των αποθεμάτων παρέμβασης, πρέπει να προβλεφθεί ότι τα προϊόντα που θα διανεμηθούν στο πλαίσιο αυτό πρέπει να αποσυρθούν από τα αποθέματα παρέμβασης το αργότερο στις 31 Αυγούστου του έτους εκτέλεσης.
(2) Το άρθρο 5 του κανονισμού (ΕΟΚ) αριθ. 3149/92 καθορίζει τη λογιστική αξία των προϊόντων που θα διατεθούν. Πρέπει, συνεπώς, να προσαρμοστεί η διάταξη αυτή για να ληφθούν υπόψη οι τροποποιήσεις του καθεστώτος παρέμβασης που επήλθαν στην κοινή οργάνωση αγοράς του βοείου κρέατος.
(3) Το άρθρο 8 του κανονισμού (ΕΟΚ) αριθ. 3149/92 πρέπει να καταργηθεί επειδή δεν εφαρμόζεται πλέον, δεδομένου ότι τα σχετικά έξοδα μεταφοράς αποδίδονται με βάση τις πραγματοποιηθείσες δαπάνες.
(4) Τα μέτρα που προβλέπονται στον παρόντα κανονισμό είναι σύμφωνα με τη γνώμη των σχετικών επιτροπών διαχείρισης,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΟΚ) αριθ. 3149/92 τροποποιείται ως εξής:
1. Στο άρθρο 3 παράγραφος 1 προστίθεται το ακόλουθο δεύτερο εδάφιο:"Οι εργασίες απόσυρσης των προϊόντων από τα αποθέματα παρέμβασης διενεργούνται από την 1η Οκτωβρίου έως τις 31 Αυγούστου του επομένου έτους."
2. Το άρθρο 5 αντικαθίσταται από το ακόλουθο κείμενο:
"Άρθρο 5
1. Για λόγους λογιστικής καταχώρησης από το ΕΓΤΠΕ, Τμήμα Εγγυήσεων, και με την επιφύλαξη των διατάξεων του άρθρου 8 του κανονισμού (ΕΟΚ) αριθ. 1883/78(5), η λογιστική αξία των προϊόντων παρέμβασης που διατίθενται στα πλαίσια του παρόντος κανονισμού είναι, για κάθε οικονομικό έτος, η τιμή παρέμβασης που εφαρμόζεται την 1η Οκτωβρίου.
Για το βόειο κρέας, η λογιστική αξία των προϊόντων που θα διατεθούν είναι η τιμή παρέμβασης που εφαρμόζεται στις 30 Ιουνίου 2002. Η τιμή αυτή πολλαπλασιάζεται με τους συντελεστές που έχουν καθοριστεί στο παράρτημα.
Για τα κράτη μέλη που δεν έχουν αποδεχθεί το ευρώ, η λογιστική αξία των προϊόντων παρέμβασης μετατρέπεται στο εθνικό τους νόμισμα μέσω της συναλλαγματικής ισοτιμίας που εφαρμόζεται την 1η Οκτωβρίου.
2. Στην περίπτωση μεταφοράς προϊόντων παρέμβασης από ένα κράτος μέλος σε άλλο, το κράτος μέλος χορήγησης καταχωρεί λογιστικά το προϊόν που του έχει παραδοθεί με μηδενική αξία και το κράτος μέλος παραλαβής καταχωρεί αυτό τις εισπράξεις για το μήνα εξόδου στην τιμή που καθορίζεται σύμφωνα με την παράγραφο 1."
3. Το άρθρο 8 καταργείται.
Άρθρο 2
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 1947/2002 της Επιτροπής
της 31ης Οκτωβρίου 2002
για την τροποποίηση του κανονισμού (ΕΚ) αριθ. 3223/94 σχετικά με τις λεπτομέρειες εφαρμογής του καθεστώτος κατά την εισαγωγή οπωροκηπευτικών
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 2200/96 του Συμβουλίου, της 28ης Οκτωβρίου 1996, περί κοινής οργανώσεως αγορών στον τομέα των οπωροκηπευτικών(1), όπως τροποποιήθηκε τελευταία από τον κανονισμό (ΕΚ) αριθ. 545/2002(2), και ιδίως το άρθρο 32 παράγραφος 5,
Εκτιμώντας τα ακόλουθα:
(1) Οι βελγικές και οι ιταλικές αρχές ενημέρωσαν την Επιτροπή ότι οι αγορές της Αμβέρσας και της Μπολόνια δεν είναι πλέον αντιπροσωπευτικές αγορές εισαγωγής για τα οπωροκηπευτικά. Πρέπει, συνεπώς, να απαλειφθούν οι αγορές αυτές από τον κατάλογο που εμφαίνεται στο άρθρο 3 παράγραφος 1 του κανονισμού (ΕΚ) αριθ. 3223/94 της Επιτροπής(3), όπως τροποποιήθηκε τελευταία από τον κανονισμό (ΕΚ) αριθ. 453/2002(4).
(2) Τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής διαχείρισης νωπών οπωροκηπευτικών,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
"- Βασίλειο του Βελγίου και Μεγάλο Δουκάτο του Λουξεμβούργου: Βρυξέλλες,"·
2. η όγδοη περίπτωση αντικαθίσταται από το ακόλουθο κείμενο:
"- Ιταλική Δημοκρατία: Μιλάνο,".
Άρθρο 2
Ο παρών κανονισμός αρχίζει να ισχύει την τρίτη ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Κανονισμός (ΕΚ) αριθ. 2099/2002 του Ευρωπαϊκού Κοινοβουλίου και του Συμβουλίου
της 5ης Νοεμβρίου 2002
για την επιτροπή ασφάλειας στη ναυτιλία και πρόληψης της ρύπανσης από τα πλοία (COSS) και για την τροποποίηση των κανονισμών για την ασφάλεια στη ναυτιλία και την πρόληψη της ρύπανσης από τα πλοία
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 80 παράγραφος 2,
την πρόταση της Επιτροπής(1),
τη γνώμη της Οικονομικής και Κοινωνικής Επιτροπής(2),
τη γνώμη της Επιτροπής των Περιφερειών(3),
Αποφασίζοντας σύμφωνα με τη διαδικασία του άρθρου 251 της συνθήκης(4),
Εκτιμώντας τα ακόλουθα:
(1) Τα μέτρα εφαρμογής των κανονισμών και των οδηγιών που ισχύουν στον τομέα της ασφάλειας στη ναυτιλία έχουν εκδοθεί δυνάμει κανονιστικής διαδικασίας με τη συμμετοχή επιτροπής που έχει συσταθεί από την οδηγία 93/75/EΟΚ του Συμβουλίου, της 13ης Σεπτεμβρίου 1993, για τις ελάχιστες προδιαγραφές που απαιτούνται για τα πλοία τα οποία κατευθύνονται ή αποπλέουν από κοινοτικούς λιμένες μεταφέροντας επικίνδυνα ή ρυπογόνα εμπορεύματα(5) και, σε ορισμένες περιπτώσεις, με τη συμμετοχή επιτροπής ad hoc. Οι επιτροπές αυτές διέπονταν από τους κανόνες που έχουν θεσπισθεί από την απόφαση 87/373/EΟΚ του Συμβουλίου, της 13ης Ιουλίου 1987, για τον καθορισμό των όρων άσκησης των εκτελεστικών αρμοδιοτήτων που ανατίθενται στη Επιτροπή(6).
(2) Το Συμβούλιο, με ψήφισμά του στις 8 Ιουνίου 1993 σχετικά με μια κοινή πολιτική για την ασφάλεια στη θάλασσα(7), ενέκρινε καταρχήν τη σύσταση Επιτροπής ασφαλείας στη ναυτιλία και πρόληψης της ρύπανσης από τα πλοία (COSS) και κάλεσε την Επιτροπή να υποβάλει πρόταση για τη σύσταση της επιτροπής αυτής.
(3) Ο ρόλος της COSS είναι να συγκεντρώσει τα καθήκοντα των επιτροπών που έχουν συγκροτηθεί από την κοινοτική νομοθεσία που αφορά την ασφάλεια στη ναυτιλία, την πρόληψη της ρύπανσης από τα πλοία και την προστασία των όρων διαβίωσης και εργασίας στα πλοία, όπως και να επικουρεί και να συμβουλεύει την Επιτροπή σε όλα τα θέματα ασφάλειας στη ναυτιλία και πρόληψης ή περιορισμού της ρύπανσης του περιβάλλοντος από ναυτιλιακές δραστηριότητες.
(4) Σύμφωνα με το ψήφισμα της 8ης Ιουνίου 1993, κρίνεται σκόπιμο να συσταθεί Επιτροπή ασφάλειας στη ναυτιλία και πρόληψης της ρύπανσης από τα πλοία και να της ανατεθούν τα καθήκοντα που είχαν ανατεθεί παλαιότερα στις επιτροπές που είχαν συσταθεί από την προαναφερθείσα κοινοτική νομοθεσία. Κρίνεται σκόπιμο επίσης κάθε νέα κοινοτική πράξη που θεσπίζεται στον τομέα της ασφάλειας στη ναυτιλία να προβλέπει την προσφυγή στη θεσπιζόμενη επιτροπή.
(5) Η απόφαση 87/373/EΟΚ έχει αντικατασταθεί από την απόφαση 1999/468/EΚ του Συμβουλίου, της 28ης Ιουνίου 1999, για τον καθορισμό των όρων άσκησης των εκτελεστικών αρμοδιοτήτων που ανατίθενται στη Επιτροπή(8). Οι διατάξεις της θα πρέπει συνεπώς να ισχύσουν έναντι της COSS. Η απόφαση 1999/468/EΚ σκοπό έχει να καθορίζονται οι ισχύουσες διαδικασίες επιτροπής και να εξασφαλίζεται πληρέστερη ενημέρωση του Ευρωπαϊκού Κοινοβουλίου και του κοινού σχετικά με τις εργασίες των επιτροπών.
(6) Τα απαιτούμενα μέτρα για την εφαρμογή της προαναφερθείσας νομοθεσίας θεσπίζονται σύμφωνα με την απόφαση 1999/468/ΕΚ.
(7) Θα πρέπει επίσης να τροποποιηθεί η προαναφερθείσα νομοθεσία προκειμένου η COSS να αντικαταστήσει την επιτροπή που έχει συσταθεί από την οδηγία 93/75/EΟΚ, ή, αναλόγως της περίπτωσης, την επιτροπή ad hoc που έχει θεσπισθεί από την αντίστοιχη νομοθεσία. Ο παρών κανονισμός θα πρέπει επίσης να τροποποιήσει τις σχετικές διατάξεις του κανονισμού (ΕΟΚ) αριθ. 613/91, του Συμβουλίου, της 4ης Μαρτίου 1991, για τη μετανηολόγηση πλοίων στο εσωτερικό της Κοινότητας(9), του κανονισμού (EΚ) αριθ. 2978/94 του Συμβουλίου, της 21ης Νοεμβρίου 1994, για την εκτέλεση του ψηφίσματος Α.747(18) του ΙΜΟ σχετικά με την εφαρμογή της καταμέτρησης της χωρητικότητας των χώρων έρματος στα πετρελαιοφόρα διαχωρισμένου έρματος(10), του κανονισμού (EΚ) αριθ. 3051/95 του Συμβουλίου, της 8ης Δεκεμβρίου 1995, για τη διαχείριση της ασφάλειας των επιβατηγών οχηματαγωγών πλοίων Roll-on/Roll-off (Ro-Ro)(11) και του κανονισμού (ΕΚ) αριθ. 417/2002 του Ευρωπαϊκού Κοινοβουλίου και του Συμβουλίου, της 18ης Φεβρουαρίου 2002, για την εσπευσμένη σταδιακή καθιέρωση απαιτήσεων διπλού κύτους ή ισοδυνάμου σχεδιασμού για τα πετρελαιοφόρα μονού κύτους και για την κατάργηση του κανονισμού (ΕΚ) αριθ. 2978/94 του Συμβουλίου(12), προκειμένου να προστεθεί μνεία της COSS και να προβλεφθεί η κανονιστική διαδικασία που αναφέρεται στο άρθρο 5 της απόφασης 1999/468/EΚ.
(8) Η προαναφερθείσα νομοθεσία βασίζεται επίσης στην εφαρμογή των κανόνων οι οποίοι απορρέουν από διεθνή νομοθετήματα που ισχύουν κατά την ημερομηνία έκδοσης της συγκεκριμένης κοινοτικής πράξης, ή την ημερομηνία που αναγράφεται σ' αυτήν. Η κατάσταση αυτή έχει ως αποτέλεσμα τα κράτη μέλη να μην μπορούν να εφαρμόζουν τις τροποποιήσεις που επέρχονται μεταγενέστερα στις εν λόγω διεθνείς πράξεις εάν δεν τροποποιηθούν προηγουμένως οι οδηγίες ή οι κανονισμοί της Κοινότητας. Επειδή είναι δύσκολο να συμπέσουν οι ημερομηνίες έναρξης ισχύος μιας τροποποίησης διεθνώς, αφενός, και, αφετέρου, του κανονισμού με τον οποίο ενσωματώνεται η τροποποίηση στο κοινοτικό δίκαιο, δημιουργούνται μεγάλες δυσχέρειες, και ιδίως καθυστερημένη εφαρμογή στην Κοινότητα των πλέον πρόσφατων και των πλέον αυστηρών διεθνών προτύπων ασφάλειας.
(9) Χρειάζεται ωστόσο να γίνει διάκριση μεταξύ των διατάξεων μιας κοινοτικής πράξης, οι οποίες για την εφαρμογή τους παραπέμπουν σε διεθνείς πράξεις, και των κοινοτικών διατάξεων που αναπαράγουν πλήρως ή εν μέρει μια διεθνή πράξη. Στη δεύτερη περίπτωση, οι πλέον πρόσφατες τροποποιήσεις των διεθνών πράξεων δεν είναι δυνατόν να καταστούν εφαρμοστέες πριν τροποποιηθούν οι σχετικές κοινοτικές διατάξεις.
(10) Τα κράτη μέλη θα πρέπει συνεπώς να μπορούν να εφαρμόζουν τις πλέον πρόσφατες διατάξεις διεθνών νομοθετημάτων, με εξαίρεση εκείνες που έχουν ενσωματωθεί ρητώς σε μια κοινοτική πράξη. Για να επιτευχθεί αυτό, αρκεί να σημειώνεται ότι η διεθνής σύμβαση που εφαρμόζεται για τους σκοπούς της σχετικής οδηγίας ή κανονισμού είναι στην ενημερωμένη έκδοσή τους, χωρίς να αναφέρεται ημερομηνία.
(11) Για λόγους διαφάνειας, οι σχετικές τροποποιήσεις στα διεθνή νομοθετήματα που ενσωματώνονται στην κοινοτική ναυτιλιακή νομοθεσία θα πρέπει να γνωστοποιούνται εντός της Κοινότητας διά δημοσιεύσεώς τους στην Επίσημη Εφημερίδα των Ευρωπαϊκών Κοινοτήτων.
(12) Είναι πάντως αναγκαίο να τεθεί σε εφαρμογή μια ειδική διαδικασία ελέγχου της συμβατότητας που θα επιτρέπει στην Επιτροπή, αφού συμβουλευθεί την COSS, να λαμβάνει τα απαραίτητα μέτρα για να αποτρέπεται το ενδεχόμενο οι τροποποιήσεις των διεθνών νομοθετημάτων να είναι ασυμβίβαστες με την κοινοτική νομοθεσία ή την κοινοτική πολιτική ασφάλειας στη ναυτιλία, πρόληψης της ρύπανσης από τα πλοία και προστασίας των όρων διαβίωσης και εργασίας στα πλοία ή με τους στόχους που επιδιώκονται από την εν λόγω νομοθεσία. Με τη διαδικασία αυτή θα πρέπει επίσης να αποφεύγεται η υποβάθμιση της ασφάλειας στη ναυτιλία που έχει επιτευχθεί στην Κοινότητα, εξαιτίας διεθνών τροποποιήσεων.
(13) Η ειδική διαδικασία ελέγχου της συμβατότητας θα φέρει πλήρως αποτελέσματα μόνον εφόσον τα προβλεπόμενα μέτρα εγκρίνονται το ταχύτερο δυνατόν και οπωσδήποτε πριν από τη λήξη της προθεσμίας που προβλέπεται για την έναρξη ισχύος της διεθνούς τροποποίησης. Κατά συνέπεια, η προθεσμία που διαθέτει το Συμβούλιο, σύμφωνα με το άρθρο 5 παράγραφος 6 της απόφασης 1999/468/EΚ, για να αποφασίσει σχετικά με τα προβλεπόμενα μέτρα θα πρέπει να είναι ενός μηνός,
ΕΞΕΔΩΣΑΝ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Στόχος
Στόχος του παρόντος κανονισμού είναι να βελτιωθεί η εφαρμογή της κοινοτικής νομοθεσίας που αναφέρεται στο άρθρο 2 σημείο 2 και διέπει την ασφάλεια στη ναυτιλία, την πρόληψη της ρύπανσης από τα πλοία και τους όρους διαβίωσης και εργασίας στα πλοία:
α) με τη σύσταση μιας και μόνον Επιτροπής ασφάλειας στη ναυτιλία και πρόληψης της ρύπανσης από τα πλοία, ονομαζόμενης στο εξής "COSS", που θα συγκεντρώνει τα καθήκοντα των επιτροπών που έχουν συσταθεί κατ' εφαρμογή της κοινοτικής ναυτιλιακής νομοθεσίας και οι οποίες αντικαθίστανται από τον παρόντα κανονισμό·
β) με την επίσπευση της επικαιροποίησης και τη διευκόλυνση της τροποποίησης της κοινοτικής ναυτιλιακής νομοθεσίας βάσει των εξελίξεων που σημειώνονται στα διεθνή νομοθετήματα που αναφέρονται στο άρθρο 2 σημείο 1.
Άρθρο 2
Ορισμοί
2. "Κοινοτική ναυτιλιακή νομοθεσία": οι ακόλουθες ισχύουσες κοινοτικές πράξεις:
α) κανονισμός (ΕΟΚ) αριθ. 613/91 του Συμβουλίου·
β) οδηγία 93/75/ΕΟΚ του Συμβουλίου·
γ) κανονισμός (ΕΚ) αριθ. 2978/94 του Συμβουλίου·
δ) οδηγία 94/57/ΕΚ του Συμβουλίου, της 22ας Νοεμβρίου 1994, σχετικά με τους κοινούς κανόνες και πρότυπα για τους οργανισμούς επιθεώρησης και εξέτασης πλοίων και για τις συναφείς δραστηριότητες των ναυτικών αρχών(13)·
ε) οδηγία 95/21/EΚ του Συμβουλίου, της 19ης Ιουνίου 1995, για τον έλεγχο των πλοίων από το κράτος του λιμένα(14)·
στ) κανονισμός (ΕΚ) αριθ. 3051/95 του Συμβουλίου·
ζ) οδηγία 96/98/ΕΚ του Συμβουλίου, της 20ής Δεκεμβρίου 1996, σχετικά με τον εξοπλισμό πλοίων(15)·
η) οδηγία 97/70/ΕΚ του Συμβουλίου, της 11ης Δεκεμβρίου 1997, για τη θέσπιση εναρμονισμένου καθεστώτος για τα αλιευτικά σκάφη μήκους 24 μέτρων και άνω(16)·
θ) οδηγία 98/18/ΕΚ του Συμβουλίου, της 17ης Μαρτίου 1998, για τους κανόνες και τα πρότυπα ασφαλείας για τα επιβατηγά πλοία(17)·
ι) οδηγία 98/41/ΕΚ του Συμβουλίου, της 18ης Ιουνίου 1998, σχετικά με την καταγραφή των ατόμων που ταξιδεύουν με επιβατηγά πλοία που εκτελούν δρομολόγια προς ή από λιμένες των κρατών μελών της Κοινότητας(18)·
ια) οδηγία 1999/35/EK του Συμβουλίου, της 29ης Απριλίου 1999, σχετικά με ένα σύστημα υποχρεωτικών επιθεωρήσεων για την ασφαλή εκτέλεση τακτικών δρομολογίων από οχηματαγωγά ro-ro και ταχύπλοα επιβατηγά σκάφη(19)·
ιβ) οδηγία 2000/59/EΚ του Ευρωπαϊκού Κοινοβουλίου και του Συμβουλίου, της 27ης Νοεμβρίου 2000, σχετικά με τις λιμενικές εγκαταστάσεις παραλαβής αποβλήτων πλοίου και καταλοίπων φορτίου(20)·
ιγ) οδηγία 2001/25/ΕΚ του Ευρωπαϊκού Κοινοβουλίου και του Συμβουλίου, της 4ης Απριλίου 2001, για το ελάχιστο επίπεδο εκπαίδευσης των ναυτικών(21)·
ιδ) οδηγία 2001/96/ΕΚ του Ευρωπαϊκού Κοινοβουλίου και του Συμβουλίου, της 4ης Δεκεμβρίου 2001, σχετικά με τον καθορισμό εναρμονισμένων απαιτήσεων και διαδικασιών για την ασφαλή φόρτωση και εκφόρτωση των φορτηγών πλοίων μεταφοράς φορτίου χύδην(22)·
ιε) κανονισμός (ΕΚ) αριθ. 417/2002 του Ευρωπαϊκού Κοινοβουλίου και του Συμβουλίου.
Άρθρο 3
Σύσταση Επιτροπής
1. Η Επιτροπή επικουρείται από επιτροπή ασφάλειας στη ναυτιλία και πρόληψης της ρύπανσης από τα πλοία ("COSS").
2. Όταν γίνεται αναφορά στην παρούσα παράγραφο, εφαρμόζονται τα άρθρα 5 και 7 της απόφασης 1999/468/EΚ, τηρουμένων των διατάξεων του άρθρου 8 της εν λόγω απόφασης.
Η περίοδος που προβλέπεται στο άρθρο 5 παράγραφος 6 της απόφασης 1999/468/EΚ είναι ένας μήνας.
3. Η επιτροπή θεσπίζει τον εσωτερικό κανονισμό της.
Άρθρο 4
Ενσωμάτωση των τροποποιήσεων των διεθνών νομοθετημάτων στο κοινοτικό δίκαιο
Για τους σκοπούς της κοινοτικής ναυτιλιακής νομοθεσίας, τα εφαρμοστέα διεθνή νομοθετήματα είναι όσα έχουν αρχίσει να ισχύουν, συμπεριλαμβανομένων των πλέον πρόσφατων τροποποιήσεών τους, πλην των τροποποιήσεων οι οποίες αποκλείονται από το πεδίο εφαρμογής της κοινοτικής ναυτιλιακής νομοθεσίας ύστερα από τη διαδικασία ελέγχου της συμβατότητας που προβλέπεται στο άρθρο 5.
Άρθρο 5
Διαδικασία ελέγχου συμβατότητας
1. Για τους σκοπούς του παρόντος κανονισμού και προκειμένου να αποφευχθεί το ενδεχόμενο σύγκρουσης μεταξύ της κοινοτικής ναυτιλιακής νομοθεσίας και διεθνών νομοθετημάτων, τα κράτη μέλη και η Επιτροπή συνεργάζονται, μέσω συντονιστικών συνεδριάσεων ή/και με άλλο κατάλληλο τρόπο, για να καθορίζουν, ανάλογα με την περίπτωση, κοινή θέση ή προσέγγιση στους αρμόδιους διεθνείς φορείς.
2. Θεσπίζεται διαδικασία ελέγχου συμβατότητας, προκειμένου μια τροποποίηση διεθνούς νομοθετήματος να αποκλείεται του πεδίου εφαρμογής της κοινοτικής ναυτιλιακής νομοθεσίας, μόνον εάν, με βάση αξιολόγηση της Επιτροπής, υπάρχει σαφής κίνδυνος η τροποποίηση, εντός του πεδίου εφαρμογής των κανονισμών ή των οδηγιών που αναφέρονται στο άρθρο 2 παράγραφος 2, να υποβαθμίζει το επίπεδο ασφάλειας στη ναυτιλία, πρόληψης της ρύπανσης από τα πλοία ή προστασίας των όρων διαβίωσης και εργασίας στα πλοία, το οποίο έχει θεσπισθεί από την κοινοτική ναυτιλιακή νομοθεσία, ή να αντιβαίνει προς αυτήν.
Η διαδικασία ελέγχου συμβατότητας μπορεί να χρησιμοποιείται μόνον για την τροποποίηση της κοινοτικής ναυτιλιακής νομοθεσίας στους τομείς που καλύπτονται ρητά από τη διαδικασία κανονιστικής επιτροπής και εντάσσονται αυστηρά στο πλαίσιο άσκησης των εκτελεστικών αρμοδιοτήτων που ανατίθενται στην Επιτροπή.
3. Υπό τις περιστάσεις που αναφέρονται στην παράγραφο 2, η διαδικασία ελέγχου συμβατότητας κινείται από την Επιτροπή, η οποία μπορεί, ενδεχομένως, να ενεργεί κατόπιν αιτήματος κράτους μέλους.
Η Επιτροπή υποβάλλει στην COSS, χωρίς καθυστέρηση, μετά την έκδοση τροποποίησης διεθνούς νομοθετήματος, πρόταση μέτρων για τον αποκλεισμό της συγκεκριμένης τροποποίησης από το σχετικό κοινοτικό κείμενο.
Η διαδικασία ελέγχου συμβατότητας, περιλαμβανομένων, ενδεχομένως, των διαδικασιών που θεσπίζονται δυνάμει του άρθρου 5 παράγραφος 6 της απόφασης 1999/468/ΕΚ, ολοκληρώνεται τουλάχιστον ένα μήνα πριν από την εκπνοή της περιόδου που καθορίζεται διεθνώς για τη σιωπηρή αποδοχή της συγκεκριμένης τροποποίησης ή από την προβλεπόμενη ημερομηνία έναρξης ισχύος της.
4. Εάν υπάρχει ο κίνδυνος που αναφέρεται στην παράγραφο 2 πρώτο εδάφιο, τα κράτη μέλη απέχουν, κατά την περίοδο της διαδικασίας ελέγχου συμβατότητας, από οποιαδήποτε πρωτοβουλία που αποσκοπεί στην ενσωμάτωση της τροποποίησης στην εθνική νομοθεσία ή από την εφαρμογή της τροποποίησης του συγκεκριμένου διεθνούς νομοθετήματος.
Άρθρο 6
Ενημέρωση
Όλες οι σχετικές τροποποιήσεις στα διεθνή νομοθετήματα που ενσωματώνονται στην κοινοτική ναυτιλιακή νομοθεσία, σύμφωνα με τα άρθρα 4 και 5, δημοσιεύονται προς ενημέρωση στην Επίσημη Εφημερίδα των Ευρωπαϊκών Κοινοτήτων.
Άρθρο 7
Εξουσίες της COSS
Η COSS ασκεί τις εξουσίες που της ανατίθενται δυνάμει της ισχύουσας κοινοτικής νομοθεσίας. Το άρθρο 2 παράγραφος 2 μπορεί να τροποποιείται με τη διαδικασία του άρθρου 3 παράγραφος 2 προκειμένου να περιλαμβάνεται παραπομπή στις κοινοτικές πράξεις οι οποίες αναθέτουν εκτελεστικές εξουσίες στην COSS και οι οποίες έχουν αρχίσει να ισχύουν μετά την έκδοση του παρόντος κανονισμού.
Άρθρο 8
Τροποποίηση του κανονισμού (EΟΚ) αριθ. 613/91
Ο κανονισμός (EΟΚ) αριθ. 613/91 τροποποιείται ως εξής:
1. Στο άρθρο 1, το στοιχείο α) αντικαθίσταται από το ακόλουθο κείμενο:
"α) Ως 'συμβάσεις' νοούνται η διεθνής σύμβαση του 1974 για την ασφάλεια της ζωής στη θάλασσα (1974 Solas), η διεθνής σύμβαση για τις γραμμές φόρτωσης του 1966 (LL66) και η διεθνής σύμβαση για την πρόληψη της ρύπανσης από τα πλοία (Marpol 73/78) στην ενημερωμένη έκδοσή τους καθώς και τα συναφή ψηφίσματα δεσμευτικής φύσης που εξέδωσε ο διεθνής οργανισμός ναυτιλίας (ΙΜΟ)."
2. Τα άρθρα 6 και 7 αντικαθίστανται από το ακόλουθο κείμενο:
"Άρθρο 6
1. Η Επιτροπή επικουρείται από την επιτροπή ασφάλειας στη ναυτιλία και πρόληψης της ρύπανσης από τα πλοία (COSS) που ιδρύθηκε βάσει του άρθρου 3 του κανονισμού (EΚ) αριθ. 2099/2002 του Ευρωπαϊκού Κοινοβουλίου και του Συμβουλίου, της 5ης Νοεμβρίου 2002, για την επιτροπή ασφάλειας στη ναυτιλία και πρόληψης της ρύπανσης από τα πλοία (COSS)(23).
2. Όταν γίνεται αναφορά στην παρούσα παράγραφο εφαρμόζονται τα άρθρα 5 και 7 της απόφασης 1999/468/ΕΚ του Συμβουλίου, της 28ης Ιουνίου 1999, για τον καθορισμό των όρων άσκησης των εκτελεστικών αρμοδιοτήτων που ανατίθενται στη Επιτροπή(24), τηρουμένων των διατάξεων του άρθρου 8 της εν λόγω απόφασης.
Η περίοδος που προβλέπεται στο άρθρο 5 παράγραφος 6 της απόφασης 1999/468/ΕΚ είναι δύο μηνών.
3. Η επιτροπή θεσπίζει τον εσωτερικό κανονισμό της.
Άρθρο 7
Οι τροποποιήσεις των διεθνών νομοθετημάτων που αναφέρονται στο άρθρο 1 μπορούν να αποκλείονται από το πεδίο εφαρμογής του παρόντος κανονισμού κατ' εφαρμογή του άρθρου 5 του κανονισμού (EΚ) αριθ. 2099/2002."
Άρθρο 9
Τροποποίηση του κανονισμού (EΚ) αριθ. 2978/94
Ο κανονισμός (EΚ) αριθ. 2978/94 τροποποιείται ως εξής:
1. Στο άρθρο 3, το στοιχείο ζ) αντικαθίσταται από το ακόλουθο κείμενο:
"ζ) 'Μarpol 73/78': η διεθνής σύμβαση του 1973, για την πρόληψη της ρύπανσης από τα πλοία, όπως τροποποιήθηκε από το σχετικό πρωτόκολλο του 1978, στην ενημερωμένη έκδοσή τους."
2. Στο άρθρο 6 προστίθεται το ακόλουθο εδάφιο:"Οι τροποποιήσεις των διεθνών νομοθετημάτων που αναφέρονται στο άρθρο 3 μπορούν να αποκλείονται από το πεδίο εφαρμογής του παρόντος κανονισμού κατ' εφαρμογή του άρθρου 5 του κανονισμού (EΚ) αριθ. 2099/2002 του Ευρωπαϊκού Κοινοβουλίου και του Συμβουλίου, της 5ης Νοεμβρίου 2002, για την επιτροπή ασφάλειας στη ναυτιλία και πρόληψης της ρύπανσης από τα πλοία (COSS)(25)."
3. Το άρθρο 7 αντικαθίσταται από το ακόλουθο κείμενο:
"Άρθρο 7
1. Η Επιτροπή επικουρείται από την επιτροπή ασφάλειας στη ναυτιλία και πρόληψης της ρύπανσης από τα πλοία (COSS) που ιδρύθηκε από το άρθρο 3 του κανονισμού (EΚ) αριθ. 2099/2002.
2. Όταν γίνεται αναφορά στην παρούσα παράγραφο εφαρμόζονται τα άρθρα 5 και 7 της απόφασης 1999/468/ΕΚ του Συμβουλίου, της 28ης Ιουνίου 1999, για τον καθορισμό των όρων άσκησης των εκτελεστικών αρμοδιοτήτων που ανατίθενται στη Επιτροπή(26), τηρουμένων των διατάξεων του άρθρου 8 της εν λόγω απόφασης.
Η περίοδος που προβλέπεται στο άρθρο 5 παράγραφος 6 της απόφασης 1999/468/ΕΚ, είναι τριών μηνών.
3. Η επιτροπή θεσπίζει τον εσωτερικό κανονισμό της."
Άρθρο 10
Τροποποίηση του κανονισμού (ΕΚ) αριθ. 3051/95
Ο κανονισμός (EΚ) αριθ. 3051/95 τροποποιείται ως εξής:
1. Στο άρθρο 9 προστίθεται το ακόλουθο εδάφιο:"Οι τροποποιήσεις των διεθνών νομοθετημάτων που αναφέρονται στο άρθρο 2 μπορούν να αποκλείονται από το πεδίο εφαρμογής του παρόντος κανονισμού κατ' εφαρμογή του άρθρου 5 του κανονισμού (EΚ) αριθ. 2099/2002 του Ευρωπαϊκού Κοινοβουλίου και του Συμβουλίου, της 5ης Νοεμβρίου 2002, για την επιτροπή ασφάλειας στη ναυτιλία και πρόληψης της ρύπανσης από τα πλοία (COSS)(27)."
2. Το άρθρο 10 αντικαθίσταται από το ακόλουθο κείμενο:
"Άρθρο 10
1. Η Επιτροπή επικουρείται από την επιτροπή ασφάλειας στη ναυτιλία και πρόληψης της ρύπανσης από τα πλοία (COSS) που ιδρύθηκε βάσει του άρθρου 3 του κανονισμού (ΕΚ) αριθ. 2099/2002.
2. Όταν γίνεται αναφορά στην παρούσα παράγραφο εφαρμόζονται στα άρθρο 5 και 7 της απόφασης 1999/468/ΕΚ του Συμβουλίου, της 28ης Ιουνίου 1999, για τον καθορισμό των όρων άσκησης των εκτελεστικών αρμοδιοτήτων που ανατίθενται στη Επιτροπή(28), τηρουμένων των διατάξεων του άρθρου 8 της εν λόγω απόφασης.
Η περίοδος που προβλέπεται στο άρθρο 5 παράγραφος 6 της απόφασης 1999/468/ΕΚ είναι δύο μηνών.
3. Η επιτροπή θεσπίζει τον εσωτερικό κανονισμό της."
Άρθρο 11
Τροποποίηση του κανονισμού (ΕΚ) αριθ. 417/2002
Ο κανονισμός (ΕΚ) αριθ. 417/2002 τροποποιείται ως εξής:
2. Στο άρθρο 10, η παράγραφος 1 αντικαθίσταται από το ακόλουθο κείμενο:
"1. Η Επιτροπή επικουρείται από την επιτροπή ασφάλειας στη ναυτιλία και πρόληψης της ρύπανσης από τα πλοία (COSS) που ιδρύθηκε βάσει του άρθρου 3 του κανονισμού (ΕΚ) αριθ. 2099/2002 του Ευρωπαϊκού Κοινοβουλίου και του Συμβουλίου, της 5ης Νοεμβρίου 2002, για την επιτροπή ασφάλειας στη ναυτιλία και πρόληψης της ρύπανσης από τα πλοία (COSS)(29)."
3. Στο άρθρο 11 προστίθεται το ακόλουθο εδάφιο:"Οι τροποποιήσεις του διεθνούς νομοθετήματος, που αναφέρεται στο άρθρο 3 παράγραφος 1, μπορούν να εξαιρεθούν του παρόντος κανονισμού βάσει του άρθρου 5 του κανονισμού (ΕΚ) αριθ. 2099/2002."
Άρθρο 12
Ο παρών κανονισμός είναι δεσμευτικός ως προς όλα τα μέρη του και ισχύει άμεσα σε κάθε κράτος μέλος.
Κανονισμός (ΕΚ) αριθ. 2104/2002 της Επιτροπής
της 28ης Νοεμβρίου 2002
για την προσαρμογή του κανονισμού (ΕΚ) αριθ. 577/98 του Συμβουλίου σχετικά με τη διενέργεια δειγματοληπτικής έρευνας εργατικού δυναμικού στην Κοινότητα και του κανονισμού (ΕΚ) αριθ. 1575/2000 της Επιτροπής για την εφαρμογή του κανονισμού (ΕΚ) αριθ. 577/98 του Συμβουλίου όσον αφορά τον κατάλογο των μεταβλητών στον τομέα της εκπαίδευσης και κατάρτισης και την κωδικοποίησή τους που πρέπει να χρησιμοποιείται για τη διαβίβαση των στοιχείων από το έτος 2003 και μετέπειτα
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 577/98 του Συμβουλίου, της 9ης Μαρτίου 1998, για τη διενέργεια δειγματοληπτικής έρευνας εργατικού δυναμικού στην Κοινότητα(1), όπως τροποποιήθηκε από τον κανονισμό (ΕΚ) αριθ. 1991/2002 του Ευρωπαϊκού Κοινοβουλίου και του Συμβουλίου(2), και ιδίως το άρθρο 4 παράγραφος 3 του κανονισμού αυτού,
Εκτιμώντας τα ακόλουθα:
(1) Η εξέλιξη των τεχνικών και των εννοιών, ιδίως όσον αφορά τη διάκριση μεταξύ επίσημης εκπαίδευσης και άλλων μαθησιακών δραστηριοτήτων και την εφαρμογή της ταξινόμησης πεδίων της εκπαίδευσης και της επαγγελματικής κατάρτισης, καθιστά αναγκαία την προσαρμογή του καταλόγου των μεταβλητών εκπαίδευσης και επαγγελματικής κατάρτισης που προβλέπονται στο άρθρο 4 παράγραφος 1 στοιχείο η) του κανονισμού (ΕΚ) αριθ. 577/98.
(2) Κατά συνέπεια, χρειάζεται επίσης να προσαρμοστεί η κωδικοποίηση των εν λόγω μεταβλητών στο παράρτημα του κανονισμού (ΕΚ) αριθ. 1575/2000 της Επιτροπής της 19ης Ιουλίου 2000(3). Ο νέος κατάλογος και η κωδικοποίηση πρέπει να εφαρμοστούν ήδη από το 2003, ώστε να εξασφαλιστεί πλήρης συμβατότητα με την ενότητα ad hoc για τη δια βίου μάθηση του 2003(4).
(3) Tα μέτρα που προβλέπονται στον παρόντα κανονισμό είναι σύμφωνα με τη γνώμη που διατύπωσε η επιτροπή στατιστικού προγράμματος, η οποία συστάθηκε με την απόφαση 89/382/ΕΟΚ, Ευρατόμ του Συμβουλίου(5),
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το άρθρο 4 παράγραφος 1 στοιχείο η) του κανονισμού (ΕΚ) αριθ. 577/98 του Συμβουλίου τροποποιείται ως ακολούθως:
Το στοιχείο η) αντικαθίσταται από το ακόλουθο κείμενο:
"η) την εκπαίδευση και την επαγγελματική κατάρτιση:
- επίπεδο,
- πεδίο,
συμμετοχή σε μαθήματα και άλλες διδασκόμενες μαθησιακές δραστηριότητες κατά τη διάρκεια των τεσσάρων προηγούμενων εβδομάδων
- συνολική διάρκεια,
- σκοπός των πιο πρόσφατων μαθημάτων ή της διδασκόμενης δραστηριότητας,
- πεδίο της πιο πρόσφατης διδασκόμενης δραστηριότητας,
- συμμετοχή σε πιο πρόσφατη διδασκόμενη δραστηριότητα κατά τη διάρκεια εργάσιμων ωρών,
μορφωτικό επίπεδο
- ανώτατο ολοκληρωμένο επίπεδο εκπαίδευσης ή επαγγελματικής κατάρτισης,
- πεδίο αυτού του ανώτατου επιπέδου εκπαίδευσης ή επαγγελματικής κατάρτισης,
- έτος κατά το οποίο ολοκληρώθηκε με επιτυχία το ανώτατο αυτό επίπεδο."
Άρθρο 2
Η κωδικοποίηση των μεταβλητών εκπαίδευσης και επαγγελματικής κατάρτισης που θα χρησιμοποιείται για τη διαβίβαση στοιχείων από το 2003 και μετέπειτα, όπως περιλαμβάνεται στο παράρτημα του παρόντος κανονισμού, αντικαθιστά τις αντίστοιχες μεταβλητές που περιλαμβάνονται στο παράρτημα του κανονισμού (ΕΚ) αριθ. 1575/2000 της Επιτροπής.
Άρθρο 3
Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα των Ευρωπαϊκών Κοινοτήτων.
Απόφαση της Επιτροπής
της 23ης Δεκεμβρίου 2002
για την εφαρμογή του κανονισμού (ΕΟΚ) αριθ. 1612/68 όσον αφορά την αντιστάθμιση προσφοράς και ζήτησης εργασίας
(Κείμενο που παρουσιάζει ενδιαφέρον για τον ΕΟΧ)
(2003/8/ΕΚ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΟΚ) αριθ. 1612/68 του Συμβουλίου, της 15ης Οκτωβρίου 1968, περί της ελεύθερης κυκλοφορίας των εργαζομένων στο εσωτερικό της Κοινότητος(1), όπως τροποποιήθηκε τελευταία από τον κανονισμό (ΕΟΚ) αριθ. 2434/92(2), και ιδίως το άρθρο 44,
Εκτιμώντας τα ακόλουθα:
(1) Έχει σημειωθεί μεγάλη πρόοδος από το αρχικό ξεκίνημα του ευρωπαϊκού δικτύου υπηρεσιών απασχόλησης ("EURES"), το οποίο δημιουργήθηκε με την απόφαση 93/569/ΕΟΚ της Επιτροπής(3) με σκοπό την εφαρμογή του κανονισμού (ΕΟΚ) αριθ. 1612/68.
(2) Με βάση την αποκτηθείσα από το 1993 εμπειρία και με σκοπό να ληφθούν υπόψη και να παγιωθούν οι πρόσφατες εξελίξεις στο περιβάλλον EURES, το δίκτυο πρέπει τώρα να ενισχυθεί και να ενσωματωθεί πλήρως στις δραστηριότητες των υπηρεσιών απασχόλησης των κρατών μελών. Η σημερινή κατανομή των αρμοδιοτήτων και οι διαδικασίες λήψης των αποφάσεων πρέπει να ανασχεδιαστούν.
(3) Ενόψει της επικείμενης διεύρυνσης της Ευρωπαϊκής Ένωσης, πρέπει να ληφθεί πλήρως υπόψη η εφαρμογή του EURES στις χώρες που θα προσχωρήσουν και παράλληλα να εξασφαλιστεί η αποτελεσματικότητα και η διαχειρισιμότητα του συστήματος.
(4) Πρέπει επίσης να ληφθούν υπόψη οι ευκαιρίες που προσφέρουν τα νέα εργαλεία της τεχνολογίας των πληροφοριών και των επικοινωνιών, ώστε να βελτιωθούν και να ορθολογικοποιηθούν περισσότερο οι παρεχόμενες υπηρεσίες.
(5) Για το σκοπό αυτό, το EURES πρέπει να παγιωθεί και να ενισχυθεί ως βασικό εργαλείο για την παρακολούθηση της κινητικότητας, για την υποστήριξη της ελεύθερης κυκλοφορίας των εργαζομένων και για την ολοκλήρωση των ευρωπαϊκών αγορών εργασίας, καθώς και για την ενημέρωση των πολιτών όσον αφορά τη σχετική κοινοτική νομοθεσία.
(6) Υπάρχει ανάγκη να υποστηριχτεί η επαγγελματική και γεωγραφική κινητικότητα σύμφωνα με την ευρωπαϊκή στρατηγική για την απασχόληση, με σκοπό την εφαρμογή του σχεδίου δράσης της Επιτροπής για τις δεξιότητες και την κινητικότητα(4) και του ψηφίσματος του Συμβουλίου της 3ης Ιουνίου 2002 για το ίδιο θέμα(5).
(7) Για λόγους σαφήνειας, είναι σκόπιμο να αναδημιουργηθεί το ευρωπαϊκό δίκτυο υπηρεσιών απασχόλησης (EURES) ώστε να προσδιοριστούν με μεγαλύτερη ακρίβεια η σύνθεση, η δομή και οι λειτουργίες του. Η επιχείρηση αυτή θα επιφέρει την αντικατάσταση της οδηγίας 93/569/ΕΟΚ.
(8) Τα μέτρα που προβλέπονται στην παρούσα απόφαση είναι σύμφωνα με τη γνώμη της τεχνικής επιτροπής για την ελεύθερη κυκλοφορία των εργαζομένων,
ΕΞΕΔΩΣΕ ΤΗΝ ΠΑΡΟΥΣΑ ΑΠΟΦΑΣΗ:
Άρθρο 1
Το δίκτυο EURES
Η Επιτροπή, οι υπηρεσίες απασχόλησης των κρατών μελών και οι άλλοι εθνικοί εταίροι τους, που πιθανόν να έχουν, θα δημιουργήσουν ένα ευρωπαϊκό δίκτυο υπηρεσιών με την ονομασία EURES (European Employment Services) και με αρμοδιότητα την ανάπτυξη της ανταλλαγής πληροφοριών και τη συνεργασία που προβλέπεται στο μέρος ΙΙ του κανονισμού (ΕΟΚ) αριθ. 1612/68.
Άρθρο 2
Στόχοι
Το EURES συμβάλλει στη συντονισμένη εφαρμογή των διατάξεων του μέρους II του κανονισμού (ΕΟΚ) αριθ. 1612/68. Υποστηρίζει την ευρωπαϊκή στρατηγική για την απασχόληση και συντελεί στην ενδυνάμωση της ευρωπαϊκής ενιαίας αγοράς.
Ιδίως προς όφελος των αιτούντων εργασία, των εργαζομένων και των εργοδοτών, το EURES θα επιδιώκει να προαγάγει:
α) την ανάπτυξη ευρωπαϊκών αγορών εργασίας ανοικτών και προσβάσιμων από όλους·
β) τη διακρατική, διαπεριφερειακή και διασυνοριακή ανταλλαγή κενών θέσεων εργασίας και αιτήσεων εργασίας·
γ) τη διαφάνεια και την ανταλλαγή πληροφοριών σχετικά με τις ευρωπαϊκές αγορές εργασίας, συμπεριλαμβανομένων των συνθηκών διαβίωσης και των ευκαιριών για την απόκτηση δεξιοτήτων·
δ) την ανάπτυξη μεθοδολογιών και δεικτών για το σκοπό αυτό.
Άρθρο 3
Σύνθεση
Το EURES θα περιλαμβάνει τις ακόλουθες κατηγορίες:
α) τα μέλη του EURES, που θα είναι οι ειδικευμένες υπηρεσίες τις οποίες ορίζουν τα κράτη μέλη σύμφωνα με το άρθρο 13 παράγραφος 2 του κανονισμού (ΕΟΚ) αριθ. 1612/68, και το Ευρωπαϊκό Γραφείο Συντονισμού, σύμφωνα με τα άρθρα 21, 22 και 23 του ίδιου κανονισμού, και
β) τους εταίρους του EURES, όπως προβλέπεται από το άρθρο 17 παράγραφος 1 του κανονισμού (ΕΟΚ) αριθ. 1612/68, δηλαδή:
i) τις περιφερειακές υπηρεσίες απασχόλησης των κρατών μελών,
ii) τις τοπικά υπεύθυνες υπηρεσίες για τις παραμεθόριες περιοχές,
iii) τις ειδικευμένες υπηρεσίες απασχόλησης, που έχουν κοινοποιηθεί στην Επιτροπή σύμφωνα με το άρθρο 17 παράγραφος 2 του κανονισμού (ΕΟΚ) αριθ. 1612/68.
Οι κατηγορίες αυτές θα περιλαμβάνουν τις συνδικαλιστικές οργανώσεις και τις οργανώσεις εργοδοτών που ορίζονται από τα μέλη του EURES.
Άρθρο 4
Ο ρόλος του Ευρωπαϊκού Γραφείου Συντονισμού
Η Γενική Διεύθυνση Απασχόλησης και Κοινωνικών Υποθέσεων της Επιτροπής είναι αρμόδια για τη διαχείριση του Ευρωπαϊκού Γραφείου Συντονισμού.
Το Ευρωπαϊκό Γραφείο Συντονισμού (στο εξής καλούμενο "Γραφείο Συντονισμού EURES") θα επιβλέπει την τήρηση των διατάξεων του μέρους II του κανονισμού (ΕΟΚ) αριθ. 1612/68 και θα επικουρεί το δίκτυο στην εκτέλεση των δραστηριοτήτων του.
Συγκεκριμένα, αναλαμβάνει:
α) την ανάλυση της γεωγραφικής και επαγγελματικής κινητικότητας και την ανάπτυξη μιας γενικής προσέγγισης της κινητικότητας σύμφωνα με την ευρωπαϊκή στρατηγική για την απασχόληση·
β) τη διατύπωση μιας συνεκτικής γενικής προσέγγισης και των κατάλληλων διευθετήσεων για την προώθηση της συνεργασίας και του συντονισμού των κρατών μελών·
γ) τη γενική παρακολούθηση και αξιολόγηση των δραστηριοτήτων του EURES και τον έλεγχο της υλοποίησής τους σύμφωνα με τον κανονισμό (ΕΟΚ) αριθ. 1612/68 και την παρούσα απόφαση.
Άρθρο 5
Ο λογότυπος EURES
Το ακρωνύμιο EURES θα χρησιμοποιείται αποκλειστικά για τις δραστηριότητες που πραγματοποιούνται μέσα στο πλαίσιο του EURES. Θα εμφανίζεται με έναν τυποποιημένο λογότυπο, ο οποίος ορίζεται από ένα σχέδιο γραφικών.
Ο λογότυπος θα καταχωριστεί ως κοινοτικό σήμα στο Γραφείο Εναρμόνισης στο πλαίσιο της Εσωτερικής Αγοράς (ΓΕΕΑ). Τον λογότυπο αυτό μπορούν να τον χρησιμοποιούν τα μέλη και οι εταίροι του EURES.
Άρθρο 6
Η ομάδα στρατηγικής υψηλού επιπέδου
Δημιουργείται ομάδα στρατηγικής υψηλού επιπέδου, η οποία αποτελείται από τους επικεφαλής των μελών του EURES και της οποίας προεδρεύει ένας εκπρόσωπος της Επιτροπής. Η ομάδα αυτή θα επικουρεί την Επιτροπή στην προώθηση και επίβλεψη της εξέλιξης του EURES.
Η Επιτροπή ζητά τη γνώμη της ομάδας στρατηγικής υψηλού επιπέδου σε θέματα που αφορούν το στρατηγικό σχεδιασμό, την ανάπτυξη, την υλοποίηση, την παρακολούθηση και την αξιολόγηση των υπηρεσιών και των δραστηριοτήτων που αναφέρονται στην παρούσα απόφαση, συμπεριλαμβανομένων:
α) του χάρτη EURES, σύμφωνα με το άρθρο 8 παράγραφος 2·
β) των κατευθυντήριων γραμμών EURES, σύμφωνα με το άρθρο 9 παράγραφος 1·
γ) του σχεδίου ετήσιας έκθεσης της Επιτροπής που προβλέπεται από το άρθρο 19 παράγραφος 1 του κανονισμού (ΕΟΚ) αριθ. 1612/68·
δ) της έκθεσης που υποβάλλει η Επιτροπή δύο φορές το χρόνο στο Ευρωπαϊκό Κοινοβούλιο, στο Συμβούλιο και στην Οικονομική και Κοινωνική Επιτροπή, όπως απαιτείται από το άρθρο 19 παράγραφος 3 του κανονισμού (ΕΟΚ) αριθ. 1612/68.
Οι επικεφαλής των ευρωπαϊκών οργανώσεων κοινωνικών εταίρων θα κληθούν να συμμετάσχουν στις συνεδριάσεις της ομάδας.
Η ομάδα θα θεσπίσει τις μεθόδους εργασίας της και τον εσωτερικό κανονισμό της. Κατά γενικό κανόνα, συγκαλείται δύο φορές το χρόνο από τον πρόεδρό της. Οι γνώμες της θα εγκρίνονται με απλή πλειοψηφία.
Το Γραφείο Συντονισμού EURES θα εξασφαλίζει τη γραμματειακή υποστήριξη.
Άρθρο 7
Η ομάδα εργασίας
Με σκοπό να τη βοηθήσει στην ανάπτυξη, στην υλοποίηση και στην παρακολούθηση των δραστηριοτήτων του EURES, το Γραφείο Συντονισμού EURES ορίζει μια ομάδα εργασίας η οποία αποτελείται από τους EURES managers, καθένας από τους οποίους εκπροσωπεί ένα μέλος του EURES. Το Γραφείο Συντονισμού EURES θα καλεί εκπροσώπους των ευρωπαίων κοινωνικών εταίρων και, κατά περίπτωση, εκπροσώπους άλλων εταίρων του EURES και εμπειρογνώμονες να παρακολουθήσουν τις συνεδριάσεις της ομάδας εργασίας.
Άρθρο 8
Χάρτης EURES
1. Το Γραφείο Συντονισμού EURES θα εγκρίνει τον χάρτη EURES σύμφωνα με τις διατάξεις που ορίζονται στο άρθρο 14 παράγραφος 2, στο άρθρο 15 παράγραφος 2, στο άρθρο 22 παράγραφος 1 στοιχεία α), β) και γ) και στο άρθρο 23 του κανονισμού (ΕΟΚ) αριθ. 1612/68, μετά από διαβούλευση με την ομάδα στρατηγικής υψηλού επιπέδου του EURES που δημιουργείται σύμφωνα με το άρθρο 6 της παρούσας απόφασης.
2. Με βάση την αρχή ότι σε όλες τις κενές θέσεις και τις αιτήσεις για απασχόληση που δημοσιοποιούνται από οποιοδήποτε μέλος ή εταίρο του EURES πρέπει να υπάρχει πρόσβαση από όλη την Κοινότητα, ο χάρτης EURES ιδίως θα καθορίζει:
α) τις περιγραφές των δραστηριοτήτων που θα πραγματοποιούν τα μέλη και οι εταίροι του EURES, στις οποίες περιλαμβάνονται:
i) οι υπηρεσίες εύρεσης θέσης εργασίας και εργαζομένων, συμπεριλαμβανομένης της παροχής συμβουλών προς τους πελάτες, είτε αυτοί είναι αιτούντες εργασία, εργαζόμενοι ή εργοδότες,
ii) η ανάπτυξη διακρατικής και διασυνοριακής συνεργασίας, συμπεριλαμβανομένων της απασχόλησης και των κοινωνικών υπηρεσιών, των κοινωνικών εταίρων και των άλλων ενδιαφερομένων φορέων, με σκοπό την καλύτερη λειτουργία των αγορών εργασίας, την ολοκλήρωσή τους και τη βελτίωση της κινητικότητας,
iii) η προώθηση συντονισμένης παρακολούθησης και αξιολόγησης των εμποδίων που αντιμετωπίζει η κινητικότητα, πλεονάσματα και ελλείμματα δεξιοτήτων και ροές μετανάστευσης·
β) τους λειτουργικούς στόχους του συστήματος EURES, τα πρότυπα ποιότητας που εφαρμόζονται, καθώς και τις υποχρεώσεις των μελών και των εταίρων του EURES, όπου περιλαμβάνονται:
i) η ενσωμάτωση των σχετικών βάσεων δεδομένων κενών θέσεων των μελών στο μηχανισμό ανταλλαγής κενών θέσεων του EURES έως μια προθεσμία που θα καθοριστεί,
ii) το είδος των πληροφοριών, όπως πληροφορίες για την αγορά εργασίας, πληροφορίες για τις συνθήκες διαβίωσης και εργασίας, πληροφορίες για την προσφορά και ζήτηση θέσεων εργασίας και τα εμπόδια στην κινητικότητα, που πρέπει να παρέχουν στους πελάτες τους και στο υπόλοιπο δίκτυο,
iii) η κατάρτιση και τα προσόντα που απαιτούνται για το προσωπικό EURES, καθώς και οι συνθήκες και οι διαδικασίες για την οργάνωση των επισκέψεων και των καθηκόντων των υπαλλήλων,
iv) η εκπόνηση, η υποβολή στο Γραφείο Συντονισμού EURES και η εκτέλεση σχεδίων δραστηριοτήτων, συμπεριλαμβανομένων των συγκεκριμένων κανόνων για τις διασυνοριακές δραστηριότητες EURES,
v) οι όροι που διέπουν τη χρήση του λογότυπου EURES από τα μέλη και τους εταίρους,
vi) οι αρχές που διέπουν την παρακολούθηση και την αξιολόγηση των δραστηριοτήτων EURES·
γ) τις διαδικασίες για τη δημιουργία ενός ομοιογενούς συστήματος και κοινών προτύπων για την ανταλλαγή πληροφοριών που αφορούν την αγορά εργασίας και την κινητικότητα μέσα στο πλαίσιο του δικτύου EURES, όπως προβλέπεται από τα άρθρα 14, 15 και 16 του κανονισμού (ΕΟΚ) αριθ. 1612/68, συμπεριλαμβανομένων των πληροφοριών σχετικά με τις θέσεις εργασίας και των ευκαιριών μάθησης στην Ευρωπαϊκή Ένωση που θα ενσωματωθούν σε έναν ενιαίο ιστοχώρο πληροφόρησης για την κινητικότητα των θέσεων εργασίας.
Άρθρο 9
Κατευθυντήριες γραμμές και σχέδια δραστηριοτήτων
1. Σύμφωνα με τον χάρτη EURES, που προβλέπεται από το άρθρο 8, και ύστερα από διαβούλευση με την ομάδα στρατηγικής υψηλού επιπέδου του EURES, που προβλέπεται στο άρθρο 6, το Γραφείο Συντονισμού EURES θα καθορίσει κατευθυντήριες γραμμές για τις δραστηριότητες του EURES τριετούς περιόδου.
Στις κατευθυντήριες γραμμές θα περιλαμβάνονται οι όροι για οποιαδήποτε χρηματοοικονομική βοήθεια μπορεί να παρέχει η Κοινότητα σύμφωνα με την παράγραφο 4.
2. Με βάση τις κατευθυντήριες γραμμές, τα μέλη του EURES θα υποβάλουν τα αντίστοιχα σχέδια δραστηριοτήτων τους για την περίοδο που καλύπτεται από τις κατευθυντήριες γραμμές στο Γραφείο Συντονισμού EURES. Το σχέδιο δραστηριοτήτων θα αναφέρει συγκεκριμένα:
α) τις κύριες δραστηριότητες που αναλαμβάνει το μέλος του EURES μέσα στο πλαίσιο του δικτύου, συμπεριλαμβανομένων των διακρατικών, διασυνοριακών και κλαδικών δραστηριοτήτων, που προβλέπονται από το άρθρο 17 του κανονισμού (ΕΟΚ) αριθ. 1612/68,
β) το ανθρώπινο δυναμικό και τους χρηματοοικονομικούς πόρους που διατίθενται για την εφαρμογή του μέρους ΙΙ του κανονισμού (ΕΟΚ) αριθ. 1612/68,
γ) τις διευθετήσεις για την παρακολούθηση και την αξιολόγηση των προγραμματισμένων δραστηριοτήτων, συμπεριλαμβανομένων των πληροφοριών που θα αποστέλλονται στην Επιτροπή σε ετήσια βάση.
Τα σχέδια δραστηριοτήτων θα περιλαμβάνουν επίσης αξιολόγηση των δραστηριοτήτων και της προόδου που επετεύχθη κατά την προηγούμενη περίοδο.
3. Το Γραφείο Συντονισμού EURES θα εξετάζει τα σχέδια δραστηριοτήτων και τις πληροφορίες που αποστέλλονται σχετικά με την εφαρμογή τους με σκοπό να αξιολογεί τη συνέπειά τους ως προς τις κατευθυντήριες γραμμές και τις διατάξεις του μέρους ΙΙ του κανονισμού (ΕΟΚ) αριθ. 1612/68. Τα αποτελέσματα της αξιολόγησης αυτής θα αναλύονται από κοινού με τα μέλη του EURES σε ετήσια βάση, σύμφωνα με το άρθρο 19 παράγραφος 1 του κανονισμού, και θα περιλαμβάνονται στην έκθεση που υποβάλλει η Επιτροπή δύο φορές το χρόνο στο Ευρωπαϊκό Κοινοβούλιο, στο Συμβούλιο και στην Οικονομική και Κοινωνική Επιτροπή, όπως απαιτείται από το άρθρο 19 παράγραφος 3 του ίδιου κανονισμού.
4. Η Επιτροπή είναι δυνατόν να χορηγεί χρηματοοικονομική βοήθεια για την υλοποίηση των σχεδίων δραστηριοτήτων, σύμφωνα με τους κανόνες που διέπουν τους σχετικούς πόρους του προϋπολογισμού.
Άρθρο 10
Κατάργηση
Με την παρούσα καταργείται η απόφαση 93/569/ΕΟΚ. Ωστόσο, θα εξακολουθήσει να ισχύει για ενέργειες για τις υποβλήθηκαν αιτήσεις πριν από την έναρξη ισχύος της παρούσας απόφασης.
Άρθρο 11
Ημερομηνία εφαρμογής
Η παρούσα απόφαση αρχίζει να ισχύει την 1η Μαρτίου 2003.
Άρθρο 12
Αποδέκτες
Η παρούσα απόφαση απευθύνεται στα κράτη μέλη.
Οδηγία 2003/24/ΕΚ του Ευρωπαϊκού Κοινοβουλίου και του Συμβουλίου
της 14ης Απριλίου 2003
για την τροποποίηση της οδηγίας 98/18/EΚ του Συμβουλίου για τους κανόνες και τα πρότυπα ασφαλείας για τα επιβατηγά πλοία
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 80 παράγραφος 2,
την πρόταση της Επιτροπής(1),
τη γνώμη της Ευρωπαϊκής Οικονομικής και Κοινωνικής Επιτροπής(2),
Αφού ζήτησαν τη γνώμη της Επιτροπής των Περιφερειών,
Αποφασίζοντας σύμφωνα με τη διαδικασία του άρθρου 251 της συνθήκης,(3)
Εκτιμώντας τα ακόλουθα:
(1) Η οδηγία 98/18/EΚ του Συμβουλίου, της 17ης Μαρτίου 1998, για τους κανόνες και τα πρότυπα ασφαλείας για τα επιβατηγά πλοία(4) εισάγει ομοιόμορφο επίπεδο ασφαλείας για πρόσωπα και αγαθά στα νέα και στα υπάρχοντα επιβατηγά πλοία και ταχύπλοα επιβατηγά σκάφη, όταν και οι δύο κατηγορίες πλοίων και σκαφών εκτελούν εσωτερικά δρομολόγια, και καθορίζει τις διαδικασίες διαπραγμάτευσης σε διεθνές επίπεδο, με σκοπό την εναρμόνιση των κανόνων για τα επιβατηγά πλοία που εκτελούν διεθνή δρομολόγια.
(2) Ο προσδιορισμός των θαλάσσιων περιοχών έχει μεγάλη σημασία, για να καθοριστεί η εφαρμογή της οδηγίας 98/18/EΚ σε διάφορες κατηγορίες επιβατηγών πλοίων. Η οδηγία περιλαμβάνει διαδικασία για τη δημοσίευση καταλόγων των θαλάσσιων περιοχών, η οποία αποδείχθηκε δύσκολο να εφαρμοστεί. Χρειάζεται, επομένως, να καθιερωθεί μια λειτουργική και διαφανής διαδικασία, ώστε να καταστεί δυνατή η αποτελεσματική παρακολούθηση της εφαρμογής της οδηγίας.
(3) Προκειμένου να εναρμονιστεί το επίπεδο ασφαλείας στα επιβατηγά πλοία σε ολόκληρη την Κοινότητα, θα πρέπει να καταργηθεί η παρέκκλιση που έχει δοθεί στην Ελλάδα όσον αφορά το χρονοδιάγραμμα για την εφαρμογή των απαιτήσεων ασφαλείας.
(4) Η οδηγία 2003/25/EΚ του Ευρωπαϊκού Κοινοβουλίου και του Συμβουλίου, της 14ης Απριλίου 2003, σχετικά με ειδικές απαιτήσεις ευστάθειας για επιβατηγά οχηματαγωγά πλοία (ro-ro)(5) εισάγει ενισχυμένες απαιτήσεις ευστάθειας για τα επιβατηγά οχηματαγωγά πλοία που εκτελούν διεθνή δρομολόγια από και προς κοινοτικούς λιμένες· αυτό το ενισχυμένο μέτρο θα πρέπει να εφαρμοστεί επίσης και σε ορισμένες κατηγορίες των εν λόγω πλοίων που εκτελούν εσωτερικά δρομολόγια με τις ίδιες συνθήκες θαλάσσης. Η μη εφαρμογή αυτών των απαιτήσεων ευστάθειας δικαιολογεί τον σταδιακό παροπλισμό των επιβατηγών οχηματαγωγών πλοίων (ro-ro) μετά από ορισμένα έτη λειτουργίας.
(5) Ενόψει των δομικών μετασκευών στις οποίες ενδέχεται να χρειαστεί να υποβληθούν τα υπάρχοντα επιβατηγά οχηματαγωγά πλοία (ro-ro) προκειμένου αυτά να συμμορφωθούν προς τις ειδικές απαιτήσεις ευσταθείας, οι εν λόγω απαιτήσεις θα πρέπει να εισαχθούν επί ένα χρονικό διάστημα αρκετών ετών, ώστε να δοθεί επαρκής χρόνος στον θιγόμενο τομέα της ναυτιλίας να συμμορφωθεί: προς τούτο θα πρέπει να προβλεφθεί για τα υπάρχοντα πλοία ένα χρονοδιάγραμμα σταδιακής καθιέρωσης. Το εν λόγω χρονοδιάγραμμα σταδιακής καθιέρωσης δεν θα πρέπει να θίγει την επιβολή των ειδικών απαιτήσεων ευσταθείας στις θαλάσσιες περιοχές που καλύπτονται από τα παραρτήματα της Συμφωνίας της Στοκχόλμης της 28ης Φεβρουαρίου 1996.
(6) Χρειάζεται να λαμβάνονται υπόψη, κατά τρόπο ταχύ και ευέλικτο, οι αλλαγές που έχουν επέλθει σε σχετικές διεθνείς πράξεις, όπως είναι οι συμβάσεις, τα πρωτόκολλα, οι κώδικες και τα ψηφίσματα του Διεθνούς Ναυτιλιακού Οργανισμού (IMO).
(7) Βάσει της οδηγίας 98/18/EΚ, ο Διεθνής Κώδικας Ασφαλείας Ταχύπλοων Σκαφών, ο οποίος περιλαμβάνεται στην απόφαση MSC 36(63), της 20ής Μαου 1994, της Επιτροπής Ναυτικής Ασφαλείας του ΙΜΟ, εφαρμόζεται σε όλα τα ταχύπλοα επιβατηγά σκάφη που εκτελούν εσωτερικά δρομολόγια. Ο IMO έχει εγκρίνει έναν νέο κώδικα ταχύπλοων σκαφών, τον "Διεθνή Κώδικα του 2000 για την Ασφάλεια των Ταχύπλοων Σκαφών (Κώδικας HSC 2000)", που περιλαμβάνεται στην απόφαση MSC 97(73), της 5ης Δεκεμβρίου 2000, της Επιτροπής Ναυτικής Ασφαλείας του ΙΜΟ και εφαρμόζεται σε όλα τα ταχύπλοα σκάφη που ναυπηγήθηκαν από την 1η Ιουλίου του 2002 και μετά. Είναι σημαντικό να εξασφαλιστεί ότι η οδηγία 98/18/EΚ θα είναι δυνατόν να ενημερώνεται με ευέλικτο τρόπο, ώστε οι εξελίξεις που σημειώνονται σε διεθνές επίπεδο να εφαρμόζονται και στα ταχύπλοα επιβατηγά σκάφη που εκτελούν εσωτερικά δρομολόγια.
(8) Είναι σημαντικό να εφαρμοστούν πρόσφορα μέτρα ώστε να εξασφαλίζεται η πρόσβαση υπό ασφαλείς συνθήκες των ατόμων μειωμένης κινητικότητας, στα επιβατηγά πλοία και ταχύπλοα επιβατηγά σκάφη που εκτελούν εσωτερικά δρομολόγια στα κράτη μέλη.
(9) Επομένως, η οδηγία 98/18/EΚ θα πρέπει να τροποποιηθεί αναλόγως,
ΕΞΕΔΩΣΑΝ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η οδηγία 98/18/EΚ τροποποιείται ως εξής:
1. Στο άρθρο 2, προστίθενται τα ακόλουθα σημεία:
"εα) 'επιβατηγό οχηματαγωγό πλοίο (ro-ro)': το πλοίο που μεταφέρει περισσότερους από 12 επιβάτες, και διαθέτει χώρους στους οποίους εισέρχονται και εξέρχονται απ' ευθείας τα μεταφερόμενα οχήματα ή χώρους ειδικής κατηγορίας, όπως ορίζονται από τον κανονισμό ΙΙ-2/Α/2 που περιέχεται στο παράρτημα Ι"·
"ηα) 'ηλικία': η ηλικία του πλοίου, η οποία εκφράζεται σε αριθμό ετών μετά την ημερομηνία παράδοσής του"·
"κγ) 'άτομα μειωμένης κινητικότητας': κάθε άτομο που έχει ιδιαίτερη δυσκολία όταν χρησιμοποιεί τις δημόσιες συγκοινωνίες, συμπεριλαμβανομένων των ηλικιωμένων, των ατόμων με ειδικές ανάγκες, των ατόμων με προβλήματα αισθητηριακής φύσεως και των ατόμων που χρησιμοποιούν αναπηρικές πολυθρόνες, των εγκύων γυναικών και των ατόμων που συνοδεύουν παιδιά μικρής ηλικίας".
2. Στο άρθρο 4, η παράγραφος 2 αντικαθίσταται από το ακόλουθο κείμενο:
"2. Κάθε κράτος μέλος:
α) καταρτίζει και ενημερώνει, όταν απαιτείται, κατάλογο των υπό τη δικαιοδοσία του θαλάσσιων περιοχών, οριοθετώντας για τις διάφορες κατηγορίες πλοίων, βάσει των κριτηρίων κατάταξης της παραγράφου 1, τις ζώνες για εκτέλεση δρομολογίων καθ' όλη τη διάρκεια του έτους και, όπου αυτό ενδείκνυται, για περιορισμένη περιοδική εκτέλεση δρομολογίων·
β) δημοσιεύει τον κατάλογο αυτόν σε δημόσια βάση δεδομένων, διαθέσιμη στην ιστοσελίδα διαδικτύου της αρμόδιας ναυτιλιακής αρχής·
γ) κοινοποιεί στην Επιτροπή τη θέση των πληροφοριών αυτών, και την ενημερώνει όταν γίνονται τροποποιήσεις του καταλόγου."
3. Παρεμβάλλονται τα ακόλουθα άρθρα:
"Άρθρο 6α
Απαιτήσεις ευστάθειας και σταδιακός παροπλισμός των επιβατηγών οχηματαγωγών πλοίων (ro-ro)
1. Όλα τα επιβατηγά οχηματαγωγά πλοία (ro-ro) των κατηγοριών Α, Β και Γ, των οποίων έχει τοποθετηθεί η τρόπιδα ή τα οποία βρίσκονται σε ανάλογο στάδιο ναυπήγησης κατά ή μετά την 1η Οκτωβρίου 2004, πρέπει να πληρούν τις διατάξεις των άρθρων 6, 8 και 9 της οδηγίας 2003/25/EΚ του Ευρωπαϊκού Κοινοβουλίου και του Συμβουλίου της, 14ης Απριλίου 2003, σχετικά με τις ειδικές απαιτήσεις ευστάθειας για επιβατηγά οχηματαγωγά πλοία (ro-ro)(6).
2. Όλα τα επιβατηγά οχηματαγωγά πλοία (ro-ro) των κατηγοριών Α και Β, των οποίων έχει τοποθετηθεί η τρόπιδα ή τα οποία βρίσκονται σε ανάλογο στάδιο ναυπήγησης πριν από την 1η Οκτωβρίου 2004, πρέπει να πληρούν τις διατάξεις των άρθρων 6, 8 και 9 της οδηγίας 2003/25/EΚ το αργότερο από την 1η Οκτωβρίου 2010, εκτός αν έχουν παροπλιστεί κατά την εν λόγω ημερομηνία ή σε μεταγενέστερη ημερομηνία κατά την οποία θα φθάσουν στην ηλικία των 30 ετών, αλλά οπωσδήποτε από την 1η Οκτωβρίου 2015 το αργότερο.
Άρθρο 6β
Απαιτήσεις ασφαλείας για άτομα μειωμένης κινητικότητας
1. Τα κράτη μέλη εξασφαλίζουν τη λήψη των κατάλληλων μέτρων, βάσει, εφόσον είναι εφικτό, των κατευθυντήριων γραμμών του παραρτήματος ΙΙΙ, για να παρέχεται στα άτομα μειωμένης κινητικότητας η δυνατότητα να έχουν ασφαλή πρόσβαση σε όλα τα επιβατηγά πλοία των κατηγοριών Α, Β, Γ και Δ και σε όλα τα ταχύπλοα σκάφη, τα οποία χρησιμοποιούνται για δημόσιες μεταφορές και των οποίων έχει τοποθετηθεί η τρόπιδα ή τα οποία βρίσκονται σε ανάλογο στάδιο ναυπήγησης κατά ή μετά την 1η Οκτωβρίου 2004.
2. Τα κράτη μέλη συμβουλεύονται και συνεργάζονται με τις αντιπροσωπευτικές οργανώσεις των ατόμων μειωμένης κινητικότητας σχετικά με την εφαρμογή των κατευθυντήριων γραμμών που περιλαμβάνονται στο παράρτημα ΙΙΙ.
3. Για τους σκοπούς της μετασκευής επιβατηγών πλοίων των κατηγοριών Α, Β, Γ και Δ και ταχύπλοων επιβατηγών σκαφών, τα οποία χρησιμοποιούνται για δημόσιες μεταφορές και των οποίων έχει τοποθετηθεί η τρόπιδα ή τα οποία βρίσκονται σε ανάλογο στάδιο ναυπήγησης πριν από την 1η Οκτωβρίου 2004, τα κράτη μέλη εφαρμόζουν τις κατευθυντήριες γραμμές που περιλαμβάνονται στο παράρτημα ΙΙΙ, εφόσον είναι λογικό και εφικτό από οικονομική άποψη.
Τα κράτη μέλη καταρτίζουν εθνικό σχέδιο δράσης σχετικά με τον τρόπο με τον οποίον οι κατευθυντήριες γραμμές εφαρμόζονται στα πλοία και τα σκάφη αυτά. Διαβιβάζουν στην Επιτροπή το σχέδιο αυτό το αργότερο στις 17 Μαΐου 2005.
4. Τα κράτη μέλη ενημερώνουν την Επιτροπή σχετικά με την εφαρμογή του παρόντος άρθρου όσον αφορά όλα τα επιβατηγά πλοία που αναφέρονται στην παράγραφο 1, τα επιβατηγά πλοία που αναφέρονται στην παράγραφο 3 και τα οποία έχουν άδεια να μεταφέρουν περισσότερους από 400 επιβάτες και όλα τα ταχύπλοα επιβατηγά σκάφη, το αργότερο στις 17 Μαΐου 2006."
4. Προστίθεται το παράρτημα III, όπως παρατίθεται στο παράρτημα.
Άρθρο 2
Το άρθρο 6 παράγραφος 3 στοιχείο ζ) της οδηγίας 98/18/ΕΚ καταργείται από την 1η Ιανουαρίου 2005.
Άρθρο 3
Τα κράτη μέλη θέτουν σε ισχύ τις αναγκαίες νομοθετικές, κανονιστικές και διοικητικές διατάξεις για να συμμορφωθούν με την παρούσα οδηγία πριν από τις 17 Νοεμβρίου 2004. Ενημερώνουν αμέσως την Επιτροπή σχετικά.
Οι διατάξεις αυτές, όταν θεσπίζονται από τα κράτη μέλη, αναφέρονται στην παρούσα οδηγία ή συνοδεύονται από την αναφορά αυτή κατά την επίσημη δημοσίευσή τους. Οι λεπτομερείς διατάξεις αυτής της αναφοράς καθορίζονται από τα κράτη μέλη.
Άρθρο 4
Οδηγία 2003/26/ΕΚ της Επιτροπής
της 3ης Απριλίου 2003
για προσαρμογή στην τεχνική πρόοδο της οδηγίας 2000/30/EΚ του Ευρωπαϊκού Κοινοβουλίου και του Συμβουλίου σε ό,τι αφορά τις διατάξεις περιορισμού της ταχύτητας και τις εκπομπές καυσαερίων των εμπορικών οχημάτων
(Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 2000/30/ΕΚ του Ευρωπαϊκού Κοινοβουλίου και του Συμβουλίου, της 6ης Ιουνίου 2000, σχετικά με τον οδικό τεχνικό έλεγχο των οχημάτων επαγγελματικής χρήσεως που κυκλοφορούν στην Κοινότητα(1), και ιδίως το άρθρο 8,
Εκτιμώντας τα ακόλουθα:
(1) Η οδηγία 2000/30/EΚ αφορά το νομικό πλαίσιο του τεχνικού ελέγχου των εμπορικών οχημάτων, είτε πρόκειται για επιβατικά είτε για φορτηγά. Απαιτεί από τα κράτη μέλη να συμπληρώνουν κάθε χρόνο τους ετήσιους ελέγχους με απροσδόκητους καθ'οδόν ελέγχους σε αντιπροσωπευτικό ποσοστό του στόλου εμπορικών οχημάτων.
(2) Tο πεδίο των δοκιμών τεχνικού ελέγχου πραγματεύεται η οδηγία 96/96/EΚ του Συμβουλίου, της 20ής Δεκεμβρίου 1996, για την προσέγγιση των νομοθεσιών των κρατών μελών σχετικά με τον τεχνικό έλεγχο των μηχανοκίνητων οχημάτων και των ρυμουλκουμένων τους(2), όπως τροποποιήθηκε από την οδηγία 2001/11/EΚ, της Επιτροπής, η οποία καλύπτει τις τακτικές δοκιμές τεχνικού ελέγχου, και η οδηγία 2000/30/EΚ(3), η οποία ισχύει για τους καθ' οδόν τεχνικούς ελέγχους των βαρέων φορτηγών οχημάτων. Και οι δύο οδηγίες χρησιμοποιούν την ίδια επιτροπή και την ίδια διαδικασία για τις τεχνικές αναπροσαρμογές.
(3) Η οδηγία 96/96/EΚ τροποποιήθηκε και προδιαγράφει αυστηρότερα όρια εκπομπών για ορισμένες κατηγορίες μηχανοκίνητων οχημάτων και τη δοκιμή λειτουργίας των διατάξεων περιορισμού της ταχύτητας των βαρέων εμπορικών οχημάτων. Για να συμβαδίζει με την εν λόγω οδηγία, η οδηγία 2000/30/EΚ πρέπει να προσαρμοσθεί επίσης έτσι ώστε να περιλαμβάνει τις νέες τεχνικές διατάξεις, και πιο συγκεκριμένα να εντάξει στο πεδίο εφαρμογής των ελέγχων τα συστήματα παρακολούθησης OBD και περιορισμού της ταχύτητας. Η οδηγία 2000/30/EΚ χρειάζεται επίσης επικαιροποίηση (όπως και η οδηγία 96/96/EΚ) ούτως ώστε να συμπεριληφθούν οι αναθεωρημένες οριακές τιμές δοκιμής των εκπομπών για ορισμένες κατηγορίες μηχανοκίνητων οχημάτων.
(4) Η επιτροπή για την προσαρμογή στην τεχνική πρόοδο που έχει συσταθεί βάσει του άρθρου 8 της οδηγίας 96/96/ΕΚ είναι σύμφωνη με τις διατάξεις της παρούσας οδηγίας,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Τα παραρτήματα I και II της οδηγίας 2000/30/EΚ τροποποιούνται ως ορίζει το παράρτημα της παρούσας οδηγίας.
Άρθρο 2
1. Τα κράτη μέλη θέτουν σε ισχύ τις νομοθετικές, κανονιστικές και διοικητικές διατάξεις που απαιτούνται για να συμμορφωθούν προς την παρούσα οδηγία το αργότερο έως την 1η Ιανουαρίου 2004. Ενημερώνουν αμέσως σχετικά την Επιτροπή.
Τα κράτη μέλη μεριμνούν ώστε οι διατάξεις που θεσπίζουν σχετικά να περιέχουν ή να συνοδεύονται κατά την επίσημη δημοσίευσή τους από παραπομπή στην παρούσα οδηγία. Ο τρόπος της παραπομπής καθορίζεται από τα κράτη μέλη.
2. Τα κράτη μέλη κοινοποιούν στην Επιτροπή το κείμενο των ουσιωδών διατάξεων εσωτερικού δικαίου που θεσπίζουν στον τομέα που διέπεται από την παρούσα οδηγία.
Άρθρο 3
Οδηγία 2003/30/ΕΚ του Ευρωπαϊκού Κοινοβουλίου και του Συμβουλίου
της 8ης Μαΐου 2003
σχετικά με την προώθηση της χρήσης βιοκαυσίμων ή άλλων ανανεώσιμων καυσίμων για τις μεταφορές
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη τη συνθήκη για την ίδρυση της Ευρωπαϊκής Κοινότητας, και ιδίως το άρθρο 175 παράγραφος 1,
την πρόταση της Επιτροπής(1),
τη γνώμη της Ευρωπαϊκής Οικονομικής και Κοινωνικής Επιτροπής(2),
τη γνώμη της Επιτροπής των Περιφερειών(3),
Αποφασίζοντας σύμφωνα με τη διαδικασία του άρθρου 251 της συνθήκης(4),
Εκτιμώντας τα ακόλουθα:
(1) Το Ευρωπαϊκό Συμβούλιο του Γκέτεμποργκ της 15ης και 16ης Ιουνίου 2001 συμφώνησε μια κοινοτική στρατηγική για τη βιώσιμη ανάπτυξη που συνίσταται σε σειρά μέτρων, τα οποία περιλαμβάνουν την ανάπτυξη των βιοκαυσίμων.
(2) Οι φυσικοί πόροι και η συνετή και ορθολογική χρησιμοποίησή τους, όπως αναφέρεται στο άρθρο 174 παράγραφος 1 της συνθήκης, περιλαμβάνουν το πετρέλαιο, το φυσικό αέριο και τα στερεά καύσιμα, τα οποία αποτελούν βασικές πηγές ενέργειας, αλλά και τις σημαντικότερες πηγές εκπομπών διοξειδίου του άνθρακα.
(3) Υπάρχει όμως ευρύ φάσμα βιομάζας ικανής να παράγει βιοκαύσιμα, από γεωργικά και δασικά προϊόντα, από απόβλητα και κατάλοιπα της δασοκομίας, της δασοκομικής βιομηχανίας και της γεωργικής βιομηχανίας τροφίμων.
(4) Στον τομέα των μεταφορών αναλογεί άνω του 30 % της τελικής κατανάλωσης ενέργειας στην Κοινότητα και ο τομέας αυτός αναπτύσσεται, μια τάση η οποία είναι βέβαιο ότι θα αυξηθεί, παράλληλα με τις εκπομπές διοξειδίου του άνθρακα. Η ανάπτυξη αυτή είναι κατά ποσοστό μεγαλύτερη στα υποψήφια κράτη μέλη μετά την ένταξή τους στην Ευρωπαϊκή Ένωση.
(5) Η Λευκή Βίβλος της Επιτροπής "Η ευρωπαϊκή πολιτική μεταφορών με ορίζοντα το έτος 2010: η ώρα των επιλογών" συνάγει ότι μεταξύ 1990 και 2010 οι εκπομπές CO2 που οφείλονται στις μεταφορές θα αυξηθούν κατά 50 % φτάνοντας τους 1113 εκατομμύρια τόνους, και αποδίδει την κύρια ευθύνη για τούτο στις οδικές μεταφορές, στις οποίες αναλογεί το 84 % των οφειλόμενων στις μεταφορές εκπομπών CO2. Από οικολογική σκοπιά, η Λευκή Βίβλος συνιστά συνεπώς τη μείωση της εξάρτησης από το πετρέλαιο (98 % σήμερα) στον τομέα των μεταφορών με τη χρησιμοποίηση εναλλακτικών καυσίμων όπως τα βιοκαύσιμα.
(6) Η ευρύτερη χρήση βιοκαυσίμων στις μεταφορές αποτελεί μέρος της δέσμης μέτρων που απαιτούνται για τη συμμόρφωση προς το πρωτόκολλο του Κιότο, και οιασδήποτε πολιτικής για την τήρηση περαιτέρω απαιτήσεων στον τομέα αυτόν.
(7) Η αυξημένη χρήση των βιοκαυσίμων στις μεταφορές, χωρίς να αποκλείονται άλλα εναλλακτικά καύσιμα, συμπεριλαμβανομένου του υγραερίου και του πεπιεσμένου φυσικού αερίου, αποτελεί ένα εκ των εργαλείων με τα οποία η Κοινότητα μπορεί να περιορίσει την εξάρτησή της από εισαγόμενη ενέργεια και να επηρεάσει την αγορά καυσίμων για τις μεταφορές και, ως εκ τούτου, την ασφάλεια του ενεργειακού εφοδιασμού, μεσοπρόθεσμα και μακροπρόθεσμα. Ωστόσο, το εν λόγω επιχείρημα δεν θα πρέπει να μειώνει κατ' ουδένα τρόπο τη σημασία της συμμόρφωσης προς την κοινοτική νομοθεσία σχετικά με την ποιότητα των καυσίμων, τις εκπομπές των οχημάτων και την ποιότητα του αέρα.
(8) Ως αποτέλεσμα των τεχνολογικών εξελίξεων, τα περισσότερα οχήματα που κυκλοφορούν σήμερα στην Ευρωπαϊκή Ένωση είναι ικανά να χρησιμοποιούν χωρίς πρόβλημα μείγματα χαμηλής περιεκτικότητας βιοκαυσίμων. Οι τελευταίες τεχνολογικές εξελίξεις επιτρέπουν τη χρησιμοποίηση μεγαλύτερων ποσοστών βιοκαυσίμων στο μείγμα. Υπάρχουν χώρες που ήδη χρησιμοποιούν μείγματα βιοκαυσίμου περιεκτικότητας 10 % και άνω.
(9) Οι στόλοι επιχειρηματικών οχημάτων προσφέρουν τη δυνατότητα χρήσης βιοκαυσίμων σε υψηλότερη συγκέντρωση. Σε μερικές πόλεις υπάρχουν ήδη στόλοι επιχειρηματικών οχημάτων που λειτουργούν με καθαρά βιοκαύσιμα και, σε ορισμένες περιπτώσεις, αυτό έχει συμβάλει στη βελτίωση της ποιότητας του αέρα στις αστικές περιοχές. Τα κράτη μέλη θα μπορούσαν συνεπώς να προωθήσουν περαιτέρω τη χρήση των βιοκαυσίμων στα δημόσια μέσα μεταφοράς.
(10) Η προώθηση της χρήσης βιοκαυσίμων στις μεταφορές αποτελεί ενδιάμεσο στάδιο προς την ευρύτερη εφαρμογή της βιομάζας, παρέχοντας τη δυνατότητα περαιτέρω ανάπτυξης των βιοκαυσίμων στο μέλλον, χωρίς να αποκλείονται άλλες δυνατότητες, ιδίως αυτή του υδρογόνου.
(11) Η ερευνητική πολιτική που ασκούν τα κράτη μέλη για την ευρύτερη χρησιμοποίηση των βιοκαυσίμων πρέπει να συμπεριλαμβάνει σε σημαντικό βαθμό τον τομέα του υδρογόνου και να προωθεί αυτή την επιλογή λαμβάνοντας υπόψη τα σχετικά κοινοτικά προγράμματα-πλαίσια.
(12) Καθαρά φυτικά έλαια από ελαιούχα φυτά, παραγόμενα με συμπίεση, έκθλιψη ή ανάλογες μεθόδους, φυσικά ή εξευγενισμένα αλλά μη χημικώς τροποποιημένα, μπορούν επίσης να χρησιμοποιηθούν ως βιοκαύσιμα σε ειδικές περιπτώσεις όπου η χρήση τους είναι συμβατή με τον τύπο του οικείου κινητήρα και τις αντίστοιχες απαιτήσεις εκπομπών.
(13) Οι νέοι τύποι καυσίμων θα πρέπει να συμμορφώνονται προς τα αναγνωρισμένα τεχνικά πρότυπα, προκειμένου να γίνουν ευρέως αποδεκτοί από τους χρήστες και τους κατασκευαστές αυτοκινήτων και να διεισδύσουν έτσι στην αγορά. Τα τεχνικά πρότυπα συνιστούν επίσης τη βάση των απαιτήσεων σχετικά με τις εκπομπές και την παρακολούθηση των εκπομπών. Οι νέοι τύποι καυσίμων ενδέχεται να δυσκολευτούν να ανταποκριθούν στα τρέχοντα τεχνικά πρότυπα, τα οποία έχουν σε μεγάλο βαθμό αναπτυχθεί για τα συμβατικά ορυκτά καύσιμα. Η Επιτροπή και οι οργανισμοί τυποποίησης θα πρέπει να παρακολουθούν τις εξελίξεις και να δραστηριοποιούνται ενεργά στην προσαρμογή και την ανάπτυξη προτύπων, και ιδίως των παραμέτρων πτητικότητας, προκειμένου να καταστεί δυνατόν να καθιερωθούν νέοι τύποι καυσίμων και παράλληλα να διατηρηθούν οι απαιτήσεις περιβαλλοντικής απόδοσης.
(14) Η βιοαιθανόλη και το βιοντίζελ, όταν χρησιμοποιούνται σε οχήματα σε καθαρή μορφή ή ως μείγμα, θα πρέπει να τηρούν τις ισχύουσες ποιοτικές προδιαγραφές προς εξασφάλιση της βέλτιστης απόδοσης των κινητήρων. Σημειώνεται ότι στην περίπτωση του βιοντίζελ για κινητήρες ντίζελ, για το οποίο η μέθοδος επεξεργασίας είναι η εστεροποίηση, δύναται να εφαρμοστεί το πρότυπο prΕΝ 14214 της Ευρωπαϊκής Επιτροπής Τυποποίησης (CEN) για τους μεθυλεστέρες λιπαρών οξέων (FAME). Κατά συνέπεια, η CEN θα πρέπει να θεσπίσει τις αρμόζουσες προδιαγραφές για άλλα προϊόντα βιοκαυσίμων που χρησιμοποιούνται στις μεταφορές στην Ευρωπαϊκή Ένωση.
(15) Η προώθηση της χρήσης των βιοκαυσίμων, τηρουμένων των βιώσιμων γεωργικών και δασοκομικών πρακτικών που ορίζονται στους κανόνες της κοινής γεωργικής πολιτικής, θα μπορούσε να δημιουργήσει νέες ευκαιρίες για την βιώσιμη αγροτική ανάπτυξη σε μια κοινή γεωργική πολιτική με σαφέστερο στόχο την αγορά, η οποία θα είναι περισσότερο προσανατολισμένη προς την ευρωπαϊκή αγορά και προς το σεβασμό της ακμάζουσας ζωής της υπαίθρου και της πολυλειτουργικής γεωργίας και θα μπορούσε να ανοίξει μια νέα αγορά για τα καινοτόμα γεωργικά προϊόντα των σημερινών και των μελλοντικών κρατών μελών.
(16) Στο ψήφισμά του της 8ης Ιουνίου 1998(5), το Συμβούλιο ενέκρινε τη στρατηγική και το σχέδιο δράσης της Επιτροπής για τις ανανεώσιμες πηγές ενέργειας και ζήτησε ειδικά μέτρα στον τομέα των βιοκαυσίμων.
(17) Στην Πράσινη Βίβλο της Επιτροπής "Προς μια ευρωπαϊκή στρατηγική για την ασφάλεια του ενεργειακού εφοδιασμού", τίθεται ο στόχος της υποκατάστασης κατά 20 % των συμβατικών καυσίμων με εναλλακτικά καύσιμα στον τομέα των οδικών μεταφορών μέχρι το 2020.
(18) Τα εναλλακτικά καύσιμα θα είναι σε θέση να διεισδύσουν στην αγορά, μόνον εάν είναι ευρέως διαθέσιμα και ανταγωνιστικά.
(19) Στο ψήφισμά του της 18ης Ιουνίου 1998(6), το Ευρωπαϊκό Κοινοβούλιο ζήτησε αύξηση του μεριδίου των βιοκαυσίμων στην αγορά σε 2 % κατά τα επόμενα πέντε χρόνια, μέσω μιας δέσμης μέτρων, συμπεριλαμβανομένης της φορολογικής απαλλαγής, των οικονομικών ενισχύσεων της μεταποιητικής βιομηχανίας και της θέσπισης ενός υποχρεωτικού ποσοστού βιοκαυσίμων για τις εταιρείες πετρελαιοειδών.
(20) Η βέλτιστη μέθοδος αύξησης του μεριδίου των βιοκαυσίμων στις εθνικές αγορές και την κοινοτική αγορά εξαρτάται από τη διαθεσιμότητα των πόρων και των πρώτων υλών, από τις εθνικές και κοινοτικές πολιτικές για την προώθηση των βιοκαυσίμων, από τις φορολογικές ρυθμίσεις και από τη δέουσα συμμετοχή όλων των ενδιαφερομένων παραγόντων/μερών.
(21) Οι εθνικές πολιτικές για την προώθηση της χρήσης των βιοκαυσίμων δεν θα πρέπει να οδηγούν στην απαγόρευση της ελεύθερης διακίνησης των καυσίμων τα οποία πληρούν τις εναρμονισμένες περιβαλλοντικές προδιαγραφές, όπως καθορίζονται στην κοινοτική νομοθεσία.
(22) Η προώθηση της παραγωγής και χρήσης βιοκαυσίμων θα μπορούσε να συμβάλει στη μείωση της εξάρτησης από τις εισαγωγές ενέργειας και των εκπομπών αερίων θερμοκηπίου. Επιπλέον, βιοκαύσιμα σε καθαρή μορφή ή σε μείγμα μπορούν καταρχήν να χρησιμοποιούνται στα υπάρχοντα μηχανοκίνητα οχήματα και με τα υπάρχοντα συστήματα διανομής καυσίμων. Η πρόσμειξη των βιοκαυσίμων με ορυκτά καύσιμα θα διευκόλυνε την ενδεχόμενη μείωση του κόστους στο σύστημα διανομής στην Κοινότητα.
(23) Δεδομένου ότι ο στόχος της προβλεπομένης δράσης, δηλαδή η εισαγωγή γενικών αρχών που προβλέπουν ότι ένα ελάχιστο ποσοστό βιοκαυσίμων πρέπει να διατεθεί στο εμπόριο και στη διανομή, είναι αδύνατον να επιτευχθεί επαρκώς από τα κράτη μέλη λόγω του κλίματος της δράσης και δύναται συνεπώς να επιτευχθεί καλύτερα σε κοινοτικό επίπεδο, η Κοινότητα μπορεί να λάβει μέτρα, σύμφωνα με την αρχή της επικουρικότητας που διατυπώνεται στο άρθρο 5 της συνθήκης. Σύμφωνα με την αρχή της αναλογικότητας όπως διατυπώνεται στο εν λόγω άρθρο η παρούσα οδηγία δεν υπερβαίνει τα αναγκαία όρια για την επίτευξη του στόχου αυτού.
(24) Πρέπει να προωθηθεί η έρευνα και η τεχνολογική ανάπτυξη στον τομέα της βιωσιμότητας των βιοκαυσίμων.
(25) Η αύξηση της χρήσης βιοκαυσίμων θα πρέπει να συνοδεύεται από εμπεριστατωμένη ανάλυση των περιβαλλοντικών, οικονομικών και κοινωνικών της συνεπειών, ώστε να εξακριβωθεί η σκοπιμότητα της αύξησης του μεριδίου των βιοκαυσίμων σε σχέση με εκείνο των συμβατικών καυσίμων.
(26) Πρέπει να προβλεφθεί η δυνατότητα ταχείας προσαρμογής του καταλόγου βιοκαυσίμων, του ποσοστού ανανεώσιμης περιεκτικότητας και του χρονοδιαγράμματος εισαγωγής των βιοκαυσίμων στην αγορά καυσίμων για τις μεταφορές, προς την τεχνική πρόοδο και προς τα αποτελέσματα της αξιολόγησης των περιβαλλοντικών επιπτώσεων κατά την πρώτη φάση της εισαγωγής.
(27) Πρέπει να ληφθούν μέτρα για την ταχεία ανάπτυξη ποιοτικών προτύπων για τα βιοκαύσιμα που πρόκειται να χρησιμοποιούνται στον τομέα της αυτοκίνησης, τόσο σε καθαρή μορφή όσο και σε ανάμειξη με συμβατικά καύσιμα. Παρ' όλο ότι το βιοαποικοδομήσιμο κλάσμα των αποβλήτων αποτελεί δυνητικώς χρήσιμη πηγή για την παραγωγή βιοκαυσίμων, το πρότυπο ποιότητας πρέπει να λαμβάνει υπόψη τη μόλυνση που ενδεχομένως υπάρχει στα απόβλητα έτσι ώστε να αποφεύγεται η βλάβη στο όχημα ή/και η επιδείνωση των εκπομπών από συγκεκριμένα συστατικά.
(28) Η ενθάρρυνση της προώθησης των βιοκαυσίμων πρέπει να είναι συμβατή με τους στόχους ασφάλειας εφοδιασμού και τους περιβαλλοντικούς στόχους, καθώς και με τους συναφείς στόχους και μέτρα πολιτικής που ισχύουν σε κάθε κράτος μέλος. Προς το σκοπό αυτό τα κράτη μέλη δύνανται να εξετάσουν αποτελεσματικούς από άποψη κόστους τρόπους δημοσιοποίησης των δυνατοτήτων της χρήσης βιοκαυσίμων.
(29) Τα απαραίτητα μέτρα για την εφαρμογή της παρούσας οδηγίας θα πρέπει να εφαρμοστούν βάσει της απόφασης 1999/468/ΕΚ του Συμβουλίου, της 28ης Ιουνίου 1999, για τον καθορισμό των όρων άσκησης των εκτελεστικών αρμοδιοτήτων που ανατίθενται στην Επιτροπή(7),
ΕΞΕΔΩΣΑΝ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Η παρούσα οδηγία επιδιώκει να προάγει τη χρήση βιοκαυσίμων ή άλλων ανανεώσιμων καυσίμων προς αντικατάσταση του πετρελαίου ντίζελ ή της βενζίνης στις μεταφορές σε κάθε κράτος μέλος, προκειμένου να συμβάλει στην επίτευξη στόχων όπως η τήρηση των δεσμεύσεων σχετικά με τις κλιματικές μεταβολές, η φιλική προς το περιβάλλον ασφάλεια του εφοδιασμού και η προώθηση ανανεώσιμων πηγών ενέργειας.
Άρθρο 2
1. Για τους σκοπούς της παρούσας οδηγίας ισχύουν οι ακόλουθοι ορισμοί:
α) "βιοκαύσιμα": υγρό ή αέριο καύσιμο για τις μεταφορές το οποίο παράγεται από βιομάζα·
β) "βιομάζα": το βιοαποικοδομήσιμο κλάσμα προϊόντων, αποβλήτων και καταλοίπων από γεωργικές (συμπεριλαμβανομένων φυτικών και ζωικών ουσιών), δασοκομικές και συναφείς βιομηχανικές δραστηριότητες, καθώς και το βιοαποικοδομήσιμο κλάσμα των βιομηχανικών και αστικών αποβλήτων·
γ) "άλλα ανανεώσιμα καύσιμα": ανανεώσιμα καύσιμα εκτός των βιοκαυσίμων, που προέρχονται από ανανεώσιμες πηγές ενέργειας, όπως αυτές ορίζονται στην οδηγία 2001/77/ΕΚ(8), και χρησιμοποιούνται στις μεταφορές·
δ) "ενεργειακό περιεχόμενο": η κατώτερη θερμογόνος δύναμη ενός καυσίμου.
2. Τουλάχιστον τα προϊόντα που απαριθμούνται κατωτέρω θεωρούνται βιοκαύσιμα:
α) "βιοαιθανόλη": αιθανόλη η οποία παράγεται από βιομάζα ή/και από το βιοαποικοδομήσιμο κλάσμα αποβλήτων, για χρήση ως βιοκαύσιμο·
β) "ντίζελ βιολογικής προέλευσης": μεθυλεστέρας ο οποίος παράγεται από φυτικά ή ζωικά έλαια, ποιότητας ντίζελ, για χρήση ως βιοκαύσιμο·
γ) "βιοαέριο": καύσιμο αέριο το οποίο παράγεται από βιομάζα ή/και από το βιοαποικοδομήσιμο κλάσμα αποβλήτων, το οποίο μπορεί να καθαριστεί φτάνοντας ποιότητα φυσικού αερίου, για χρήση ως βιοκαύσιμο ή ξυλαέριο·
δ) "βιομεθανόλη": μεθανόλη η οποία παράγεται από βιομάζα, για χρήση ως βιοκαύσιμο·
ε) "βιοδιμεθυλαιθέρας": διμεθυλαιθέρας ο οποίος παράγεται από βιομάζα, για χρήση ως βιοκαύσιμο·
στ) "βιο-ΕΤΒΕ (αιθυλοτριτοβουτυλαιθέρας)": ΕΤΒΕ ο οποίος παράγεται από βιοαιθανόλη. Το κατ' οίκον ποσοστό βιο-ΕΤΒΕ το οποίο υπολογίζεται ως βιοκαύσιμο ανέρχεται σε 47 %·
ζ) "βιο-ΜΤΒΕ (μεθυλοτριτοβουτυλαιθέρας)": καύσιμο το οποίο παράγεται από βιομεθανόλη. Το κατ' οίκον ποσοστό βιο-ΜΤΒΕ που υπολογίζεται ως βιοκαύσιμο ανέρχεται σε 36 %·
η) "συνθετικά βιοκαύσιμα": συνθετικοί υδρογονάνθρακες ή μείγματα συνθετικών υδρογονανθράκων που έχουν παραχθεί από βιομάζα·
θ) "βιοϋδρογόνο": υδρογόνο το οποίο παράγεται από βιομάζα ή/και από βιοαποικοδομήσιμο κλάσμα αποβλήτων για χρήση ως βιοκαύσιμο·
ι) "καθαρά φυτικά έλαια": έλαια από ελαιούχα φυτά, παραγόμενα με συμπίεση, έκθλιψη ή ανάλογες μεθόδους, φυσικά ή εξευγενισμένα αλλά μη χημικώς τροποποιημένα, όταν είναι συμβατά με τον τύπο του οικείου κινητήρα και τις αντίστοιχες προϋποθέσεις όσον αφορά τις εκπομπές.
Άρθρο 3
1. α) Τα κράτη μέλη θα πρέπει να διασφαλίσουν ότι μια ελάχιστη αναλογία βιοκαυσίμων και άλλων ανανεώσιμων καυσίμων διατίθεται στις αγορές τους, και καθορίζουν, προς τούτο, εθνικούς ενδεικτικούς στόχους.
β) i) Μια τιμή αναφοράς για τους στόχους αυτούς είναι 2 %, υπολογιζόμενη βάσει του ενεργειακού περιεχομένου, επί του συνόλου της βενζίνης και του πετρελαίου ντίζελ που διατίθεται στις αγορές τους προς χρήση στις μεταφορές έως τις 31 Δεκεμβρίου 2005.
ii) Μια τιμή αναφοράς για τους στόχους αυτούς είναι 5,75 % υπολογιζόμενη βάσει του ενεργειακού περιεχομένου, επί του συνόλου της βενζίνης και του πετρελαίου ντίζελ, προς χρήση στις μεταφορές, που διατίθενται στις αγορές τους μέχρι τις 31 Δεκεμβρίου 2010.
2. Τα βιοκαύσιμα μπορούν να διατίθενται υπό τις ακόλουθες μορφές:
α) ως αμιγή βιοκαύσιμα, ή με υψηλή περιεκτικότητα σε παράγωγα πετρελαιοειδών, σύμφωνα με συγκεκριμένα ποιοτικά πρότυπα που ισχύουν για τις μεταφορές·
β) ως βιοκαύσιμα αναμεμιγμένα με παράγωγα πετρελαιοειδών, σύμφωνα με τα συναφή ευρωπαϊκά πρότυπα που δίνουν τις σχετικές με τα καύσιμα μεταφορών τεχνικές προδιαγραφές (ΕΝ 228 και ΕΝ 590)·
γ) ως υγρά τα οποία προέρχονται από βιοκαύσιμα, όπως ο ETBE (αιθυλοτριτοβουτυλαιθέρας), το ποσοστό βιοκαυσίμου των οποίων καθορίζεται στο άρθρο 2 παράγραφος 2.
3. Τα κράτη μέλη παρακολουθούν τις επιπτώσεις της χρήσης βιοκαυσίμων σε ποσοστό άνω του 5 % εντός μειγμάτων με πετρέλαιο ντίζελ από μη προσαρμοσμένα οχήματα, και λαμβάνουν μέτρα εφόσον ενδείκνυται ώστε να εξασφαλίζεται η συμμόρφωση προς τη σχετική κοινοτική νομοθεσία για τα πρότυπα εκπομπών.
4. Στο πλαίσιο των μέτρων που θεσπίζουν, τα κράτη μέλη θα πρέπει να λαμβάνουν υπόψη τη συνολική κλιματική και περιβαλλοντική ισορροπία των διαφόρων τύπων βιοκαυσίμων και άλλων ανανεώσιμων καυσίμων και δύνανται να προωθούν κατά προτεραιότητα τα καύσιμα εκείνα που παρουσιάζουν πολύ καλή και αποτελεσματική από άποψη κόστους περιβαλλοντική ισορροπία, ενώ λαμβάνουν παράλληλα υπόψη την ανταγωνιστικότητα και την ασφάλεια του εφοδιασμού.
5. Τα κράτη μέλη εξασφαλίζουν ότι το κοινό ενημερώνεται για τη διαθεσιμότητα των βιοκαυσίμων και άλλων ανανεώσιμων καυσίμων. Για ποσοστά βιοκαυσίμων αναμεμιγμένων με παράγωγα πετρελαιοειδών που υπερβαίνουν την οριακή τιμή του 5 % σε μεθυλεστέρες λιπαρών οξέων (FAME) ή 5 % σε βιοαιθανόλη, θα επιβληθεί ειδική σήμανση στα σημεία πωλήσεων.
Άρθρο 4
1. Τα κράτη μέλη υποβάλλουν έκθεση στην Επιτροπή, πριν από την 1η Ιουλίου κάθε έτους, σχετικά με:
- τα μέτρα που ελήφθησαν για την προώθηση της χρήσης των βιοκαυσίμων και άλλων ανανεώσιμων καυσίμων προς αντικατάσταση του ντίζελ ή του πετρελαίου για μεταφορικές χρήσεις,
- τους εθνικούς πόρους που διετέθησαν για την παραγωγή βιομάζας για ενεργειακές χρήσεις εκτός των μεταφορών, και
- τις συνολικές πωλήσεις καυσίμων για τις μεταφορές και το μερίδιο των βιοκαυσίμων, αμιγών ή αναμεμειγμένων, και των άλλων ανανεώσιμων καυσίμων που διατέθηκαν στην αγορά κατά το προηγούμενο έτος. Κατά περίπτωση, τα κράτη μέλη αναφέρουν τυχόν έκτακτες περιστάσεις που αφορούν την προμήθεια αργού πετρελαίου ή προϊόντων πετρελαίου και έχουν επηρεάσει την εμπορία βιοκαυσίμων και άλλων ανανεώσιμων καυσίμων.
Στην πρώτη τους έκθεση μετά την έναρξη ισχύος της παρούσας οδηγίας, τα κράτη μέλη επισημαίνουν το επίπεδο των εθνικών ενδεικτικών τους στόχων για την πρώτη φάση. Στην έκθεση που καλύπτει το έτος 2006, τα κράτη μέλη επισημαίνουν τους εθνικούς ενδεικτικούς τους στόχους για τη δεύτερη φάση.
Στις εκθέσεις αυτές, η διαφοροποίηση των εθνικών στόχων, σε σύγκριση με τις τιμές αναφοράς του άρθρου 3 παράγραφος 1 στοιχείο β) αιτιολογείται και θα μπορούσε να βασίζεται στα ακόλουθα στοιχεία:
α) αντικειμενικούς παράγοντες, όπως οι περιορισμένες εθνικές δυνατότητες για την παραγωγή βιοκαυσίμων από βιομάζα·
β) το ύψος των πόρων που διατίθενται για την παραγωγή βιομάζας για ενεργειακές χρήσεις εκτός των μεταφορών και τα ιδιαίτερα τεχνικά ή κλιματικά χαρακτηριστικά της εθνικής αγοράς καυσίμων για τις μεταφορές·
γ) εθνικές πολιτικές σύμφωνες προς τους στόχους της παρούσας οδηγίας, οι οποίες προβλέπουν τη διάθεση αναλόγων πόρων για την παραγωγή άλλων καυσίμων για μεταφορές, προερχομένων από ανανεώσιμες πηγές ενέργειας.
2. Το αργότερο έως τις 31 Δεκεμβρίου 2006, και στη συνέχεια ανά δύο έτη, η Επιτροπή καταρτίζει έκθεση αξιολόγησης για το Ευρωπαϊκό Κοινοβούλιο και για το Συμβούλιο όσον αφορά την πρόοδο που σημειώθηκε στη χρήση των βιοκαυσίμων και άλλων ανανεώσιμων καυσίμων στα κράτη μέλη.
Η εν λόγω έκθεση καλύπτει τουλάχιστον τις ακόλουθες πτυχές:
α) τη σχέση κόστους/απτελεσματικότητας των μέτρων που λαμβάνουν τα κράτη μέλη για την προώθηση της χρήσης των βιοκαυσίμων και άλλων ανανεώσιμων καυσίμων·
β) τις οικονομικές πλευρές και τις περιβαλλοντικές επιπτώσεις της περαιτέρω αύξησης του μεριδίου των βιοκαυσίμων και άλλων ανανεώσιμων καυσίμων·
γ) την προοπτική του κύκλου ζωής των βιοκαυσίμων και άλλων ανανεώσιμων καυσίμων, προκειμένου να υποδειχθούν τυχόν μέτρα για τη μελλοντική προώθηση εκείνων των καυσίμων τα οποία είναι φιλικά προς το κλίμα και το περιβάλλον και τα οποία μπορούν να καταστούν ανταγωνιστικά και αποδοτικά σε σχέση με το κόστος·
δ) τη βιωσιμότητα των καλλιεργειών που χρησιμοποιούνται για την παραγωγή βιοκαυσίμων, ιδίως τη χρήση γης, το βαθμό εντατικότητας της καλλιέργειας, την εναλλαγή των καλλιεργειών και τη χρήση παρασιτοκτόνων·
ε) την αξιολόγηση της χρήσης βιοκαυσίμων και άλλων ανανεώσιμων καυσίμων σε συνάρτηση με τις διαφοροποιημένες επιπτώσεις τους στις κλιματικές μεταβολές, και τις επιπτώσεις τους στη μείωση των εκπομπών CO2·
στ) την επισκόπηση περαιτέρω πλέον μακροπρόθεσμων επιλογών όσον αφορά την εφαρμογή μέτρων ενεργειακής αποδοτικότητας στις μεταφορές.
Βάσει της εν λόγω έκθεσης, η Επιτροπή υποβάλλει, εφόσον ενδείκνυται, προτάσεις προς το Ευρωπαϊκό Κοινοβούλιο και το Συμβούλιο για την προσαρμογή του συστήματος των στόχων, βάσει των διατάξεων του άρθρου 3 παράγραφος 1. Εάν στην έκθεση συνάγεται το συμπέρασμα ότι οι ενδεικτικοί στόχοι δεν πρόκειται να επιτευχθούν για λόγους που δεν αιτιολογούνται ή/και που δεν έχουν σχέση με νέα επιστημονικά στοιχεία, οι προτάσεις αυτές θα αφορούν τους εθνικούς στόχους, συμπεριλαμβανομένων ενδεχόμενων υποχρεωτικών στόχων, υπό τη δέουσα μορφή.
Άρθρο 5
Ο κατάλογος στο άρθρο 2 παράγραφος 2 μπορεί να προσαρμόζεται στην τεχνική πρόοδο με τη διαδικασία του άρθρου 6 παράγραφος 2. Κατά την προσαρμογή του καταλόγου λαμβάνονται υπόψη οι επιπτώσεις των βιοκαυσίμων στο περιβάλλον.
Άρθρο 6
1. Η Επιτροπή επικουρείται από επιτροπή.
2. Στις περιπτώσεις που γίνεται μνεία της παρούσας παραγράφου, εφαρμόζονται τα άρθρα 5 και 7 της απόφασης 1999/468/ΕΚ, τηρουμένων των διατάξεων του άρθρου 8 αυτής.
Η προθεσμία που αναφέρεται στο άρθρο 5 παράγραφος 6 της απόφασης 1999/468/ΕΚ ορίζεται σε τρεις μήνες.
3. Η επιτροπή θεσπίζει τον εσωτερικό της κανονισμό.
Άρθρο 7
1. Τα κράτη μέλη θέτουν σε ισχύ τις αναγκαίες νομοθετικές, κανονιστικές και διοικητικές διατάξεις προκειμένου να συμμορφωθούν με την παρούσα οδηγία το αργότερο έως τις 31 Δεκεμβρίου 2004. Ενημερώνουν αμέσως την Επιτροπή σχετικά.
Όταν τα κράτη μέλη θεσπίζουν τις εν λόγω διατάξεις, αυτές περιέχουν παραπομπή στην παρούσα οδηγία ή συνοδεύονται από ανάλογη παραπομπή κατά την επίσημη δημοσίευσή τους. Οι λεπτομέρειες της παραπομπής καθορίζονται από τα κράτη μέλη.
2. Τα κράτη μέλη ανακοινώνουν στην Επιτροπή τις διατάξεις εσωτερικού δικαίου που θεσπίζουν στον τομέα που διέπεται από την παρούσα οδηγία.
Άρθρο 8
Η παρούσα οδηγία αρχίζει να ισχύει την ημέρα της δημοσίευσής της στην Επίσημη Εφημερίδα της Ευρωπαϊκής Ένωσης.
Άρθρο 9
Η παρούσα οδηγία απευθύνεται στα κράτη μέλη.
Οδηγία 2003/60/ΕΚ της Επιτροπής
της 18ης Ιουνίου 2003
για τροποποίηση των παραρτημάτων των οδηγιών 76/895/EOK, 86/362/ΕΟΚ, 86/363/ΕΟΚ και 90/642/ΕΟΚ του Συμβουλίου, όσον αφορά τον καθορισμό των ανωτάτων ορίων για ορισμένα υπολείμματα φυτοφαρμάκων πάνω και μέσα στα σιτηρά, στα τρόφιμα ζωικής προέλευσης και σε ορισμένα προϊόντα φυτικής προέλευσης, συμπεριλαμβανομένων των οπωροκηπευτικών
(Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
την οδηγία 76/895/ΕΟΚ του Συμβουλίου, της 23ης Νοεμβρίου 1976, περί καθορισμού της μεγίστης περιεκτικότητας για τα κατάλοιπα των φυτοφαρμάκων επί και εντός των οπωροκηπευτικών(1), όπως τροποποιήθηκε τελευταία από την οδηγία 2002/79/ΕΚ της Επιτροπής(2) και ιδίως το άρθρο 5,
την οδηγία 86/362/ΕΟΚ του Συμβουλίου, της 24ης Ιουλίου 1986, που αφορά τον καθορισμό των ανωτάτων περιεκτικοτήτων για τα κατάλοιπα φυτοφαρμάκων μέσα και πάνω στα σιτηρά(3), όπως τροποποιήθηκε τελευταία από την οδηγία 2002/79/ΕΚ, και ιδίως το άρθρο 10,
την οδηγία 86/363/ΕΟΚ του Συμβουλίου, της 24ης Ιουλίου 1986, που αφορά τον καθορισμό των ανωτάτων περιεκτικοτήτων για τα κατάλοιπα φυτοφαρμάκων μέσα και πάνω στα τρόφιμα ζωικής προέλευσης(4), όπως τροποποιήθηκε τελευταία από την οδηγία 2002/79/EΚ, και ιδίως το άρθρο 10,
την οδηγία 90/642/ΕΟΚ του Συμβουλίου, της 27ης Νοεμβρίου 1990, που αφορά τον καθορισμό των ανωτάτων περιεκτικοτήτων για τα κατάλοιπα φυτοφαρμάκων επάνω ή μέσα σε ορισμένα προϊόντα φυτικής προέλευσης, συμπεριλαμβανομένων των οπωροκηπευτικών(5), όπως τροποποιήθηκε τελευταία από την οδηγία 2002/100/ΕΚ της Επιτροπής(6), και ιδίως το άρθρο 7,
την οδηγία 91/414/ΕΟΚ του Συμβουλίου, της 15ης Ιουλίου 1991, σχετικά με τη διάθεση στην αγορά φυτοπροστατευτικών προϊόντων(7), όπως τροποποιήθηκε τελευταία από την οδηγία 2003/39/ΕΚ της Επιτροπής(8), και ιδίως το άρθρο 4 παράγραφος 1 στοιχείο στ),
Εκτιμώντας τα ακόλουθα:
(1) Οι υπάρχουσες δραστικές ουσίες amitrole, diquat, isoproturon και ethofumesate, συμπεριελήφθησαν στο παράρτημα I της οδηγίας 91/414/ΕΟΚ με τις οδηγίες 2001/21/ΕΚ(9), 2002/18/ΕΚ(10) και 2002/37/ΕΚ(11) της Επιτροπής, αντίστοιχα.
(2) Οι νέες δραστικές ουσίες fenhexamid, acibenzolar-S-methyl, cyclanilide, pyraflufen-ethyl, iprovalicarb, prosulfuron, sulfosulfuron, cinidon-ethyl, cyhalofop butyl, famoxadone, florasulam, metalaxyl-M, picolinafen, και flumioxazine συμπεριελήφθησαν στο παράρτημα I της οδηγίας 91/414/ΕΟΚ του Συμβουλίου με τις οδηγίες 2001/28/ΕΚ(12), 2001/87/ΕΚ(13), 2002/48/ΕΚ(14), 2002/64/ΕΚ(15) και 2002/81/ΕΚ(16) της Επιτροπής.
(3) Η ένταξη στο παράρτημα I της οδηγίας 91/414/ΕΟΚ των σχετικών δραστικών ουσιών βασίστηκε στην αξιολόγηση των στοιχείων που υποβλήθηκαν σχετικά με την προτεινόμενη χρήση. Τα στοιχεία που αφορούν αυτή τη χρήση υποβλήθηκαν από ορισμένα κράτη μέλη σύμφωνα με το άρθρο 4 παράγραφος 1 στοιχείο στ) της οδηγίας 91/414/ΕΟΚ. Τα διαθέσιμα στοιχεία επανεξετάστηκαν και επαρκούν για να καταστεί δυνατό να καθοριστούν ορισμένα ανώτατα όρια υπολειμμάτων (ΑΟΥ).
(4) Δεδομένου ότι δεν υπάρχουν κοινοτικά ή προσωρινά ΑΟΥ, τα κράτη μέλη μπορούν να καθορίσουν ένα εθνικό προσωρινό ΑΟΥ σύμφωνα με το άρθρο 4 παράγραφος 1 στοιχείο στ) της οδηγίας 91/414/ΕΟΚ προτού επιτραπούν φυτοπροστατευτικά προϊόντα που εμπεριέχουν αυτές τις δραστικές ουσίες.
(5) Για τις δραστικές ουσίες chlorfenapyr, fentin acetate και fentin hydroxide ελήφθησαν αποφάσεις να μη συμπεριληφθούν στο παράρτημα I της οδηγίας 91/414/ΕΟΚ με τις αποφάσεις 2001/697/ΕΚ(17), 2002/478/ΕΚ(18) και 2002/479/ΕΚ(19) της Επιτροπής, αντίστοιχα. Οι αποφάσεις αυτές προβλέπουν ότι τα φυτοπροστατευτικά προϊόντα που περιέχουν αυτές τις δραστικές ουσίες δεν πρέπει να επιτρέπεται πλέον να χρησιμοποιούνται στην Κοινότητα. Ως εκ τούτου, είναι αναγκαίο να προστεθούν όλα τα υπολείμματα φυτοφαρμάκων που προκύπτουν από τη χρήση αυτών των φυτοπροστατευτικών προϊόντων στα παραρτήματα των οδηγιών 86/362/ΕΟΚ, 86/363/ΕΟΚ και 90/642/ΕΟΚ για να καταστεί δυνατή η κατάλληλη επιτήρηση και ο έλεγχος της απαγόρευσης των χρήσεων τους και για να προστατευθούν οι καταναλωτές.
(6) Για να καταστεί δυνατόν να εκπληρωθούν οι νόμιμες προσδοκίες σχετικά με τη χρησιμοποίηση των υφιστάμενων αποθεμάτων φυτοφαρμάκων, οι αποφάσεις της Επιτροπής για τη μη ένταξή τους επιτρέπουν μία περίοδο σταδιακής μείωσης της χρήσης τους και πρέπει τα ΑΟΥ που βασίζονται στην έννοια ότι η χρήση της σχετικής ουσίας δεν επιτρέπεται στην Κοινότητα δεν πρέπει να εφαρμοστούν πριν από τη λήξη της περιόδου σταδιακής μείωσης που εφαρμόζεται γι' αυτή την ουσία.
(7) Τα κοινοτικά ΑΟΥ και τα όρια που συνιστώνται από τον CODEX ALIMENTARIUS καθορίζονται και αξιολογούνται σύμφωνα με παρόμοιες διαδικασίες. Υπάρχει ένας περιορισμένος αριθμός ΑΟΥ που καθορίζονται από τον Codex για τα diquat και fentin (-acetate ή -hydroxide). Τα όρια αυτά ελήφθησαν υπόψη κατά τον προσδιορισμό των ΑΟΥ που καθορίζονται στην παρούσα οδηγία. Τα ΑΟΥ του CODEX των οποίων η απόσυρση θα αποτελέσει αντικείμενο σύστασης στο προσεχές μέλλον δεν έχουν ληφθεί υπόψη. Τα ΑΟΥ που βασίζονται στα ΑΟΥ του CODEX αξιολογήθηκαν βάσει των κινδύνων που ενέχουν για τους καταναλωτές. Δεν διαπιστώθηκε κανένας κίνδυνος στο πλαίσιο των τοξικολογικών παραμέτρων που βασίζονται στις μελέτες τις οποίες διαθέτει η Επιτροπή.
(8) Όσον αφορά την ένταξη ή τον αποκλεισμό από το παράρτημα I της οδηγίας 91/414/ΕΟΚ των αναφερομένων δραστικών ουσιών, οι σχετικές τεχνικές και επιστημονικές εκτιμήσεις ολοκληρώθηκαν με τη μορφή εκθέσεων επανεξέτασης της Επιτροπής. Οι εκθέσεις αξιολόγησης για τις αναφερόμενες ουσίες ολοκληρώθηκαν κατά τις ημερομηνίες που αναφέρονται στις οδηγίες της Επιτροπής που παρατίθενται στις αιτιολογικές σκέψεις 1 και 2 και στις αποφάσεις της Επιτροπής που αναφέρονται στην αιτιολογική σκέψη 5. Οι εκθέσεις αυτές καθόρισαν την αποδεκτή ημερήσια πρόσληψη (ΑΗΠ) και, εφόσον είναι αναγκαίο, την δόση αναφοράς οξείας έκθεσης (ΔΑΟΕ) για τις σχετικές ουσίες. Η ισόβια έκθεση των καταναλωτών σε προϊόντα τροφίμων που έχουν υποστεί επεξεργασία με τις σχετικές δραστικές ουσίες αξιολογήθηκε και εκτιμήθηκε σύμφωνα με κοινοτικές διαδικασίες. Επίσης, ελήφθησαν υπόψη οι κατευθυντήριες γραμμές που δημοσιεύτηκαν από τον Παγκόσμιο Οργανισμό Υγείας(20) καθώς και η γνώμη της επιστημονικής επιτροπής φυτών(21) σχετικά με τη χρησιμοποιηθείσα μέθοδο. Εξάγεται το συμπέρασμα ότι τα προτεινόμενα ΑΟΥ δεν θα οδηγήσουν σε υπέρβαση της ΑΗΠ ή της ΔΑΟΕ.
(9) Για να διασφαλιστεί ότι οι καταναλωτές προστατεύονται κατάλληλα από την έκθεση σε υπολείμματα που προέρχονται από χρήσεις φυτοπροστατευτικών προϊόντων για τα οποία δεν έχει χορηγηθεί έγκριση, είναι σκόπιμο να καθοριστούν προσωρινά ΑΟΥ για τους σχετικούς συνδυασμούς προϊόντος/φυτοφαρμάκου στο χαμηλότερο όριο αναλυτικού προσδιορισμού.
(10) Ο καθορισμός σε κοινοτικό επίπεδο αυτών των προσωρινών ΑΟΥ δεν εμποδίζει τα κράτη μέλη από το να θεσπίσουν προσωρινά ΑΟΥ για τις ουσίες που αναφέρονται στην παρούσα οδηγία σύμφωνα με το άρθρο 4 παράγραφος 1 στοιχείο στ) της οδηγίας 91/414/ΕΟΚ και το παράρτημα VI της εν λόγω οδηγίας. Θεωρείται ότι μία περίοδος τεσσάρων ετών είναι επαρκής για να επιτραπούν περαιτέρω χρήσεις της σχετικής δραστικής ουσίας. Τα προσωρινά ΑΟΥ θα καταστούν τότε οριστικά.
(11) Ως εκ τούτου, είναι αναγκαίο να προστεθούν όλα τα υπολείμματα φυτοφαρμάκων που προέρχονται από τη χρήση αυτών των φυτοπροστατευτικών προϊόντων στα παραρτήματα των οδηγιών 86/362/EΟΚ, 86/363/EΟΚ και 90/642/EΟΚ, για να καταστεί δυνατή η κατάλληλη εποπτεία και ο έλεγχος της απαγόρευσης των χρήσεών τους καθώς και για να προστατευθούν οι καταναλωτές. Συνεπώς, πρέπει να τροποποιηθούν τα παραρτήματα των οδηγιών 86/362/EΟΚ, 86/363/EOK και 90/642/EΟΚ.
(12) Για να καθοριστούν τα ανώτατα όρια για υπολείμματα φυτοφαρμάκων για το diquat σε κοινοτικό επίπεδο, είναι αναγκαίο να μεταφερθούν διατάξεις από την οδηγία 76/895/ΕΟΚ στις οδηγίες 86/362/ΕΟΚ, 86/363/ΕΟΚ και 90/642/ΕΟΚ, να διαγραφούν αυτές οι διατάξεις στην οδηγία 76/895/ΕΟΚ και να τροποποιηθούν ορισμένες απ' αυτές τις διατάξεις υπό το φως της τεχνικής και της επιστημονικής προόδου καθώς και των αλλαγών που έχουν επέλθει όσον αφορά τις χρήσεις και τις άδειες σε εθνικό και κοινοτικό επίπεδο.
(13) Η παρούσα οδηγία είναι σύμφωνη με τη γνώμη της μόνιμης επιτροπής τροφικής αλυσίδας και υγείας των ζώων,
ΕΞΕΔΩΣΕ ΤΗΝ ΠΑΡΟΥΣΑ ΟΔΗΓΙΑ:
Άρθρο 1
Στο παράρτημα II της οδηγίας 76/895/ΕΟΚ, διαγράφονται οι καταχωρίσεις που αφορούν το diquat.
Άρθρο 2
Τα ανώτατα όρια υπολειμμάτων φυτοφαρμάκων που εμφαίνονται στο παράρτημα I της παρούσας οδηγίας προστίθενται στο παράρτημα II, μέρος Α της οδηγίας 86/362/ΕΟΚ.
Άρθρο 3
Τα ανώτατα όρια υπολειμμάτων φυτοφαρμάκων που εμφαίνονται στα παραρτήματα II και III της παρούσας οδηγίας προστίθενται στο παράρτημα II, μέρος A και B της οδηγίας 86/363/ΕΟΚ.
Άρθρο 4
Τα ανώτατα όρια υπολειμμάτων φυτοφαρμάκων που εμφαίνονται στο παράρτημα IV της παρούσας οδηγίας προστίθενται στο παράρτημα II της οδηγίας 90/642/ΕΟΚ.
Άρθρο 5
Τα κράτη μέλη θέτουν σε ισχύ τις αναγκαίες νομοθετικές, κανονιστικές και διοικητικές διατάξεις για να συμμορφωθούν με την παρούσα οδηγία έως τις 30 Ιουνίου 2003, το αργότερο, εκτός από τις διατάξεις τις σχετικές με τις fentin hydroxide, fentin acetate και chlorfenapyr, οι οποίες θα τεθούν σε ισχύ έως τις 30 Ιουνίου 2004. Τα κράτη μέλη ενημερώνουν αμέσως την Επιτροπή.
Τα κράτη μέλη εφαρμόζουν αυτές τις διατάξεις με ισχύ από την 1η Ιουλίου 2003, εκτός από τις διατάξεις τις σχετικές με τις fentin hydroxide, fentin acetate και chlorfenapyr, οι οποίες εφαρμόζονται από την 1η Ιουλίου 2004.
Όταν τα κράτη μέλη θεσπίζουν αυτές τις διατάξεις, οι εν λόγω διατάξεις παραπέμπουν στην παρούσα οδηγία ή συνοδεύονται από τέτοια παραπομπή κατά την επίσημη δημοσίευσή τους. Ο τρόπος παραπομπής καθορίζεται από τα κράτη μέλη.
Άρθρο 6
Η παρούσα οδηγία αρχίζει να ισχύει την εικοστή ημέρα από τη δημοσίευσή της στην Επίσημη Εφημερίδα της Ευρωπαϊκής Ένωσης.
Άρθρο 7
Η παρούσα οδηγία απευθύνεται στα κράτη μέλη.
Κανονισμός (ΕΚ) αριθ. 568/2003 της Επιτροπής
της 28ης Μαρτίου 2003
για τη διόρθωση στην αγγλική και ολλανδική γλώσσα του κανονισμού (ΕΚ) αριθ. 2603/1999 για τη θέσπιση μεταβατικών κανόνων όσον αφορά τη στήριξη της αγροτικής ανάπτυξης που προβλέπεται από τον κανονισμό (ΕΚ) αριθ. 1257/1999 του Συμβουλίου
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 1257/1999 του Συμβουλίου, της 17ης Μαΐου 1999, για τη στήριξη της αγροτικής ανάπτυξης από το Ευρωπαϊκό Γεωργικό Ταμείο Προσανατολισμού και Εγγυήσεων (ΕΓΤΠΕ) και για την τροποποίηση και κατάργηση ορισμένων κανονισμών(1), και ιδίως το άρθρο 53 παράγραφος 1,
Εκτιμώντας τα ακόλουθα:
(1) Διαπιστώθηκε ότι κατά την έκδοση του κανονισμού (ΕΚ) αριθ. 2603/1999 της Επιτροπής(2), όπως τροποποιήθηκε τελευταία από τον κανονισμό (ΕΚ) αριθ. 2055/2001(3), παρεισέφρησαν ορισμένα λάθη στην αγγλική και ολλανδική διατύπωση του εν λόγω κανονισμού. Είναι συνεπώς αναγκαίο να διορθωθούν τα κείμενα στις εν λόγω γλώσσες.
(2) Τα μέτρα που προβλέπονται από τον παρόντα κανονισμό είναι σύμφωνα με τη γνώμη της επιτροπής γεωργικών διαρθρώσεων και αγροτικής ανάπτυξης,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
1. Αφορά μόνο το κείμενο στην ολλανδική γλώσσα.
Άρθρο 2
Ο παρών κανονισμός αρχίζει να ισχύει την ημέρα της δημοσίευσής του στην Επίσημη Εφημερίδα της Ευρωπαϊκής Ένωσης.
Κανονισμός (ΕΚ) αριθ. 1053/2003 της Επιτροπής
της 19ης Ιουνίου 2003
για την τροποποίηση του κανονισμού (EΚ) αριθ. 999/2001 του Ευρωπαϊκού Κοινοβουλίου και του Συμβουλίου σχετικά με τις ταχείες δοκιμές
(Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (EΚ) αριθ. 999/2001 του Ευρωπαϊκού Κοινοβουλίου και του Συμβουλίου, της 22ας Μαΐου 2001, για τη θέσπιση κανόνων πρόληψης, καταπολέμησης και εξάλειψης ορισμένων μεταδοτικών σπογγωδών εγκεφαλοπαθειών(1), όπως τροποποιήθηκε τελευταία από τον κανονισμό (EΚ) αριθ. 260/2003 της Επιτροπής(2), και ιδίως το άρθρο 23 πρώτο εδάφιο,
Εκτιμώντας τα ακόλουθα:
(1) Ο κανονισμός (EΚ) αριθ. 999/2001 περιέχει κατάλογο των εθνικών εργαστηρίων αναφοράς για τις μεταδοτικές σπογγώδεις εγκεφαλοπάθειες (ΜΣΕ) για τους σκοπούς του εν λόγω κανονισμού. Η Ελλάδα άλλαξε το εθνικό της εργαστήριο αναφοράς.
(2) Ο κανονισμός (EΚ) αριθ. 999/2001 περιέχει επίσης κατάλογο των ταχέων δοκιμών που έχουν εγκριθεί για την επιτήρηση των ΜΣΕ.
(3) Η εταιρεία που διαθέτει στην αγορά μια από τις ταχείες δοκιμές που έχουν εγκριθεί για την επιτήρηση των ΜΣΕ ενημέρωσε την Επιτροπή σχετικά με την πρόθεσή της να διαθέσει στην αγορά τη δοκιμή με διαφορετική εμπορική επωνυμία.
(4) Στη γνώμη της στις 6 και 7 Mαρτίου 2003, η επιστημονική συντονιστική επιτροπή συνέστησε να συμπεριληφθούν δύο νέες δοκιμές στον κατάλογο των ταχέων δοκιμών που έχουν εγκριθεί για την επιτήρηση της σπογγώδους εγκεφαλοπάθειας των βοοειδών (ΣΕΒ). Οι παραγωγοί των δύο δοκιμών παρείχαν στοιχεία που δείχνουν ότι οι δοκιμές τους μπορούν να χρησιμοποιηθούν επίσης για την επιτήρηση των ΜΣΕ στα πρόβατα.
(5) Για να εξασφαλιστεί ότι οι εγκεκριμένες ταχείες δοκιμές διατηρούν το ίδιο επίπεδο απόδοσης ύστερα από την έγκριση τους θεσπίζεται διαδικασία για πιθανές τροποποιήσεις της δοκιμής ή του πρωτοκόλλου της δοκιμής.
(6) Ο κανονισμός (ΕΚ) αριθ. 999/2001 επομένως τροποποιείται αναλόγως.
(7) Τα μέτρα που προβλέπονται στον παρόντα κανονισμό είναι σύμφωνα με τη γνώμη της μόνιμης επιτροπής για την τροφική αλυσίδα και την υγεία των ζώων,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το παράρτημα Χ του κανονισμού (ΕΚ) αριθ. 999/2001 τροποποιείται σύμφωνα με το παράρτημα του παρόντος κανονισμού.
Άρθρο 2
Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα της Ευρωπαϊκής Ένωσης.
Κανονισμός (ΕΚ) αριθ. 1139/2003 της Επιτροπής
της 27ης Ιουνίου 2003
για την τροποποίηση του κανονισμού (EΚ) αριθ. 999/2001 του Ευρωπαϊκού Κοινοβουλίου και του Συμβουλίου σχετικά με τα προγράμματα παρακολούθησης και τα ειδικά υλικά κινδύνου
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 999/2001 του Ευρωπαϊκού Κοινοβουλίου και του Συμβουλίου, της 22ας Μαΐου 2001, για τη θέσπιση κανόνων πρόληψης, καταπολέμησης και εξάλειψης ορισμένων μεταδοτικών σπογγωδών εγκεφαλοπαθειών(1), όπως τροποποιήθηκε τελευταία από τον κανονισμό (ΕΚ) αριθ. 1053/2003 της Επιτροπής(2), και ιδίως το άρθρο 23,
Εκτιμώντας τα ακόλουθα:
(1) Ο κανονισμός (EΚ) αριθ. 999/2001 ορίζει κανόνες για την παρακολούθηση της μεταδοτικής σπογγώδους εγκεφαλοπάθειας (ΜΣΕ) στα αιγοπρόβατα, συμπεριλαμβανομένης της παρακολούθησης ενός δείγματος ζώων που δεν σφάζονται για ανθρώπινη κατανάλωση. Είναι αναγκαίο να αποσαφηνιστεί ο ορισμός αυτής της ομάδας ζώων, ώστε να αποφεύγεται η ακατάλληλη στοχοθέτηση των δειγμάτων.
(2) Ο κανονισμός (EΚ) αριθ. 999/2001 ορίζει μέτρα εξάλειψης μετά τη διαπίστωση ΜΣΕ σε αιγοπρόβατα. Προκειμένου να συγκεντρώνονται επιδημιολογικές πληροφορίες, πρέπει να διενεργούνται στοχοθετημένες δοκιμές στα ζώα που θανατώνονται σύμφωνα με αυτά τα μέτρα.
(3) Είναι, θεωρητικά, πιθανό να υπάρχει ΜΣΕ στον πληθυσμό των αιγοπροβάτων. Με τη χρήση των συνηθισμένων μεθόδων δεν είναι δυνατή η διάκριση μεταξύ ΜΣΕ και τρομώδους νόσου στα ζώα αυτά. Το επίπεδο μολυσματικότητας στον ειλεό, και για τις δύο ασθένειες, είναι σημαντικό από το πρώιμο στάδιο της μόλυνσης. Ως μέτρο προφύλαξης, ο ειλεός των αιγοπροβάτων οποιασδήποτε ηλικίας πρέπει να προστίθεται στον κατάλογο των ειδικών υλικών κινδύνου.
(4) Στη γνώμη της 7ης και 8ης Νοεμβρίου 2002 για την κατανομή της μολυσματικότητας της ΜΣΕ σε ιστούς μηρυκαστικών, η επιστημονική συντονιστική επιτροπή (ΕΣΕ) συνέστησε να θεωρείται ότι οι αμυγδαλές των βοοειδών οποιασδήποτε ηλικίας ενέχουν κίνδυνο σπογγώδους εγκεφαλοπάθειας των βοοειδών (ΣΕΒ).
(5) Η ΕΣΕ δήλωσε ότι, για να αποφεύγεται κάθε κίνδυνος ΣΕΒ, κατά τη συγκομιδή κρέατος από την κεφαλή και τη γλώσσα των βοοειδών που προορίζεται για κατανάλωση από τον άνθρωπο πρέπει να αποφεύγεται η μόλυνση με κεντρικούς νευρικούς ιστούς και υλικό αμυγδαλών.
(6) Επειδή η κατάσταση των κεφαλών εξαρτάται κυρίως από την προσεκτική τους μεταχείριση και από το ασφαλές σφράγισμα του μετωπιαίου τρήματος και του ινιακού τρήματος, πρέπει να λειτουργούν συστήματα ελέγχου στα σφαγεία και στα εργαστήρια τεμαχισμού που έχουν εγκριθεί ειδικά.
(7) Οι κανόνες για την αποστολή σφαγίων, ημιμορίων και τεταρτημορίων σφαγίων που δεν περιλαμβάνουν άλλα ειδικά υλικά κινδύνου εκτός από τη σπονδυλική στήλη, σε άλλα κράτη μέλη χωρίς την προηγούμενη συμφωνία των τελευταίων, πρέπει να επεκταθούν στα ημιμόρια σφαγίων που τεμαχίζονται σε όχι περισσότερα από τρία κομμάτια, αντικατοπτρίζοντας το πραγματικό εμπόριο μεταξύ των κρατών μελών.
(8) Ο κανονισμός (ΕΚ) αριθ. 1774/2002 του Ευρωπαϊκού Κοινοβουλίου και του Συμβουλίου(3), όπως τροποποιήθηκε από τον κανονισμό (ΕΚ) αριθ. 808/2003 της Επιτροπής(4), ορίζει κανόνες υγείας των ζώων και δημόσιας υγείας κατά τη συλλογή, τη μεταφορά, την αποθήκευση, τον εν γένει χειρισμό, τη μεταποίηση και τη χρησιμοποίηση ή την τελική διάθεση ζωικών υποπροϊόντων που δεν προορίζονται για κατανάλωση από τον άνθρωπο, συμπεριλαμβανομένης της διάθεσής τους στην αγορά και, σε ορισμένες ειδικές περιπτώσεις, της εξαγωγής και της διαμετακόμισής τους. Επομένως, οι ειδικοί κανόνες για την απόσυρση και τη διάθεση αυτών των προϊόντων που προβλέπονται στο παράρτημα ΧΙ του κανονισμού (ΕΚ) αριθ. 999/2001 διαγράφονται.
(9) Επομένως, ο κανονισμός (ΕΟΚ) αριθ. 999/2001 πρέπει να τροποποιηθεί ανάλογα.
(10) Τα μέτρα που προβλέπονται στον παρόντα κανονισμό είναι σύμφωνα με τη γνώμη της μόνιμης κτηνιατρικής επιτροπής για την τροφική αλυσίδα και την υγεία των ζώων,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Τα παραρτήματα III και XI του κανονισμού (ΕΚ) αριθ. 999/2001 τροποποιούνται σύμφωνα με το παράρτημα του παρόντος κανονισμού.
Άρθρο 2
Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα της Ευρωπαϊκής Ένωσης.
Κανονισμός (ΕΚ) αριθ. 1267/2003 του Ευρωπαϊκού Κοινοβουλίου και του Συμβουλίου
της 16ης Ιουνίου 2003
για τροποποίηση του κανονισμού (EΚ) αριθ. 2223/96 του Συμβουλίου όσον αφορά τις προθεσμίες διαβίβασης των κύριων μακροοικονομικών μεγεθών των εθνικών λογαριασμών, τις παρεκκλίσεις σχετικά με τη διαβίβαση των κύριων μακροοικονομικών μεγεθών των εθνικών λογαριασμών και τη διαβίβαση των δεδομένων περί απασχόλησης σε μονάδες "ωρών εργασίας που πραγματοποιήθηκαν"
(Κείμενο που παρουσιάζει ενδιαφέρον για τον ΕΟΧ)
ΤΟ ΕΥΡΩΠΑΪΚΟ ΚΟΙΝΟΒΟΥΛΙΟ ΚΑΙ ΤΟ ΣΥΜΒΟΥΛΙΟ ΤΗΣ ΕΥΡΩΠΑΪΚΗΣ ΕΝΩΣΗΣ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας, και ιδίως το άρθρο 285,
την πρόταση της Επιτροπής(1),
τη γνώμη της Ευρωπαϊκής Κεντρικής Τράπεζας(2),
Αποφασίζοντας σύμφωνα με τη διαδικασία του άρθρου 251 της συνθήκης(3),
Εκτιμώντας τα ακόλουθα:
(1) Ο κανονισμός (ΕΚ) αριθ. 2223/96 του Συμβουλίου, της 25ης Ιουνίου 1996, περί του ευρωπαϊκού συστήματος εθνικών και περιφερειακών λογαριασμών της Κοινότητας(4), περιέχει το πλαίσιο αναφοράς για τα κοινά πρότυπα, ορισμούς, ταξινομήσεις και λογιστικούς κανόνες σύμφωνα με το οποίο τα κράτη μέλη καταρτίζουν τους λογαριασμούς τους για τις στατιστικές ανάγκες της Κοινότητας, με σκοπό τη λήψη συγκρίσιμων αποτελεσμάτων μεταξύ κρατών μελών.
(2) Η έκθεση της νομισματικής επιτροπής σχετικά με τις στατιστικές απαιτήσεις στην Οικονομική και Νομισματική Ένωση (ΟΝΕ), η οποία που εγκρίθηκε από το Συμβούλιο Ecofin στις 18 Ιανουαρίου 1999, υπογράμμιζε ότι, για την ορθή λειτουργία της ΟΝΕ και της ενιαίας αγοράς, απαιτείται αποτελεσματική επίβλεψη και συντονισμός των οικονομικών πολιτικών, πράγμα που προϋποθέτει ένα περιεκτικό σύστημα στατιστικών πληροφοριών, που θα προσφέρει στους επιτελείς τα απαραίτητα δεδομένα, επί των οποίων θα βασίζουν τις αποφάσεις τους. Στην εν λόγω έκθεση τονιζόταν ότι η διάθεση τέτοιων πληροφοριών στην Κοινότητα αποτελεί θέμα υψηλής προτεραιότητας, ιδίως για τα κράτη μέλη που συμμετέχουν στη ζώνη του ευρώ.
(3) Η έκθεση επισήμαινε ότι η σύγκριση των αγορών εργασίας των κρατών αποκτά ιδιαίτερη σημασία στο πλαίσιο της ΟΝΕ.
(4) Για τη συγκέντρωση τριμηνιαίων στατιστικών για τη ζώνη του ευρώ, η προθεσμία διαβίβασης των κύριων μακροοικονομικών μεγεθών θα πρέπει να μειωθεί σε 70 ημέρες.
(5) Οι τριμηνιαίες και ετήσιες παρεκκλίσεις που έχουν χορηγηθεί στα κράτη μέλη και οι οποίες εμποδίζουν την επεξεργασία των κύριων μακροοικονομικών μεγεθών των εθνικών λογαριασμών για τη ζώνη του ευρώ και την Κοινότητα θα πρέπει να καταργηθούν.
(6) Το σχέδιο δράσης σχετικά με τις στατιστικές απαιτήσεις της Οικονομικής και Νομισματικής Ένωσης, που εγκρίθηκε από το Συμβούλιο Ecofin, στις 29 Σεπτεμβρίου 2000, χαρακτηρίζει ως προτεραιότητα τη διαβίβαση των στοιχείων περί απασχόλησης των εθνικών λογαριασμών σε μονάδες "ωρών εργασίας που πραγματοποιήθηκαν".
(7) Ζητήθηκε η γνώμη της επιτροπής στατιστικού προγράμματος και της επιτροπής στατιστικών για θέματα νομισματικά, χρηματοπιστωτικά και ισοζυγίου πληρωμών, σύμφωνα με το άρθρο 3 της απόφασης 89/382/ΕΟΚ, Eυρατόμ του Συμβουλίου(5) και της απόφασης 91/115/ΕΟΚ του Συμβουλίου(6), αντιστοίχως,
ΕΞΕΔΩΣΑΝ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Το παράρτημα B του κανονισμού (EΚ) αριθ. 2223/96 τροποποιείται ως εξής:
1. Το κείμενο που έπεται του τίτλου "Πρόγραμμα διαβίβασης στοιχείων των εθνικών λογαριασμών", τροποποιείται ως εξής:
α) Το κείμενο της "Γενικής επισκόπησης των πινάκων" αντικαθίσταται από το κείμενο του παραρτήματος Ι.
β) Το κείμενο του πίνακα 1 "Κύρια μακροοικονομικά μεγέθη - τριμηνιαία και ετήσια στοιχεία" αντικαθίσταται από το κείμενο του παραρτήματος ΙΙ.
2. Το κείμενο που έπεται του τίτλου "Παρεκκλίσεις σχετικά με τους πίνακες που πρέπει να υποβληθούν στο πλαίσιο του ερωτηματολογίου 'ΕΣΟΛ 95' ανά χώρα", αντικαθίσταται από το κείμενο του παραρτήματος ΙΙI.
Άρθρο 2
Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα της Ευρωπαϊκής Ένωσης.
Κανονισμός (ΕΚ) αριθ. 1914/2003 της Επιτροπής
της 30ής Οκτωβρίου 2003
για τροποποίηση του κανονισμού (ΕΚ) αριθ. 1488/2001 για τις λεπτομέρειες εφαρμογής του κανονισμού (EΚ) αριθ. 3448/93 του Συμβουλίου όσον αφορά την υπαγωγή ορισμένων ποσοτήτων μερικών βασικών προϊόντων που υπάγονται στο παράρτημα Ι της συνθήκης για την ίδρυση της Ευρωπαϊκής Κοινότητας υπό το καθεστώς της ενεργητικής τελειοποίησης, χωρίς προηγούμενη εξέταση των οικονομικών όρων
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη τον κανονισμό (ΕΚ) αριθ. 3448/93 του Συμβουλίου, της 6ης Δεκεμβρίου 1993, για τον καθορισμό του καθεστώτος συναλλαγών που εφαρμόζεται για ορισμένα εμπορεύματα που προέρχονται από τη μεταποίηση γεωργικών προϊόντων(1), όπως τροποποιήθηκε τελευταία από τον κανονισμό (ΕΚ) αριθ. 2580/2000(2), και ιδίως το άρθρο 11 παράγραφος 1 τρίτο εδάφιο,
Εκτιμώντας τα ακόλουθα:
(1) Το άρθρο 11 παράγραφος 1 του κανονισμού (ΕΚ) αριθ. 3448/93 ορίζει ότι οι οικονομικοί όροι που προβλέπονται στο άρθρο 117 στοιχείο γ) του κανονισμού (ΕΟΚ) αριθ. 2913/92 του Συμβουλίου, της 12ης Οκτωβρίου 1992, περί θεσπίσεως κοινοτικού τελωνειακού κώδικα(3), όπως τροποποιήθηκε τελευταία από τον κανονισμό (ΕΚ) αριθ. 2700/2000 του Ευρωπαϊκού Κοινοβουλίου και του Συμβουλίου(4), θεωρείται ότι έχουν τηρηθεί για την αποδοχή ορισμένων ποσοτήτων μερικών βασικών προϊόντων που μπορούν να υπαχθούν υπό το καθεστώς της ενεργητικής τελειοποίησης για χρήση στην κατασκευή εμπορευμάτων. Οι λεπτομερείς κανόνες εφαρμογής της διάταξης αυτής που θα καταστήσουν δυνατό τον καθορισμό των βασικών γεωργικών προϊόντων που θα υπαχθούν υπό το καθεστώς της ενεργητικής τελειοποίησης, καθώς επίσης τον έλεγχο και τον προγραμματισμό των σχετικών ποσοτήτων, θα εγκριθούν σύμφωνα με τη διαδικασία που αναφέρεται στο άρθρο 16 του κανονισμού (ΕΚ) αριθ. 3448/93.
(2) Ο κανονισμός (ΕΚ) αριθ. 1488/2001 της Επιτροπής(5) πρέπει να τροποποιηθεί προκειμένου να διευκρινιστεί ότι για τον καθορισμό των βασικών γεωργικών προϊόντων που θα υπαχθούν υπό το καθεστώς της ενεργητικής τελειοποίησης, καθώς επίσης για τον έλεγχο και τον προγραμματισμό των σχετικών ποσοτήτων, εφαρμόζονται οι διαδικασίες του άρθρου 16 του κανονισμού (ΕΚ) αριθ. 3448/93.
(3) Τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής διαχείρισης των οριζόντιων θεμάτων που σχετίζονται με τις συναλλαγές μεταποιημένων γεωργικών προϊόντων που δεν υπάγονται στο παράρτημα I της συνθήκης,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΚ) αριθ. 1488/2001 τροποποιείται ως εξής:
1. Στο άρθρο 2, η παράγραφος 2 αντικαθίσταται από το ακόλουθο κείμενο:
"2. Σε περίπτωση που οι ανάγκες επιστροφής υπερβαίνουν τις δημοσιονομικές δυνατότητες, οι ποσότητες των διαφόρων προϊόντων, που επισημαίνονται με τον οκταψήφιο κωδικό τους της συνδυασμένης ονοματολογίας, καθορίζονται, σύμφωνα με το άρθρο 11 παράγραφος 1 του κανονισμού (ΕΚ) αριθ. 3448/93, με τη βοήθεια του πίνακα."
2. Στο άρθρο 22, το δεύτερο εδάφιο αντικαθίσταται από το ακόλουθο κείμενο:"Εφόσον οι ανάγκες επιστροφής υπερβαίνουν τα χρηματοδοτικά διαθέσιμα και λαμβανομένων υπόψη των ποσοτήτων που έχουν ήδη χορηγηθεί υπό μορφή πιστοποιητικού, καθώς και των μη χρησιμοποιηθεισών ποσοτήτων που έχουν κοινοποιηθεί στην Επιτροπή σύμφωνα με το άρθρο 25 του παρόντος κανονισμού, το διαθέσιμο υπόλοιπο για κάθε βασικό προϊόν καθορίζεται σύμφωνα με το άρθρο 11 παράγραφος 1 του κανονισμού (ΕΚ) αριθ. 3448/93. Το εν λόγω υπόλοιπο αποτελεί αντικείμενο μιας δεύτερης δημοσίευσης στην Επίσημη Εφημερίδα της Ευρωπαϊκής Ένωσης το αργότερο μέχρι τις 31 Ιανουαρίου κάθε έτους και μιας τρίτης δημοσίευσης το αργότερο μέχρι τις 31 Μαΐου κάθε έτους."
3. Το άρθρο 24 αντικαθίσταται από το ακόλουθο κείμενο:
"Άρθρο 24
Επείγουσα έκδοση πιστοποιητικών ΕΤ
Κανονισμός (ΕΚ) αριθ. 2151/2003 της Επιτροπής
της 16 Δεκεμβρίου 2003
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Τη συνθήκη για την ίδρυση της Ευρωπαϊκής Κοινότητας,
Έχοντας υπόψη τον κανονισμό (ΕΚ) αριθ. 2195/2002 του Ευρωπαϊκού Κοινοβουλίου και του Συμβουλίου, της 5ης Νοεμβρίου 2002, περί του κοινού λεξιλογίου για τις δημόσιες συμβάσεις (CPV)(1), και ιδίως το άρθρο 2,
Εκτιμώντας τα ακόλουθα:
(1) Ο κανονισμός (ΕΚ) αριθ. 2195/2002 θέσπισε ένα ενιαίο σύστημα ταξινόμησης των δημόσιων συμβάσεων, με στόχο την τυποποίηση των στοιχείων που χρησιμοποιούν οι αναθέτουσες αρχές και οι αναθέτοντες φορείς για την περιγραφή του αντικειμένου των συμβάσεών τους.
(2) Η διάρθρωση και οι κωδικοί του CPV ενδέχεται να απαιτήσουν προσαρμογές ή τροποποιήσεις, σε συνάρτηση με την εξέλιξη των αγορών και με τις ανάγκες των χρηστών.
(3) Η διάρθρωση και οι κωδικοί του CPV πρέπει να αναπροσαρμοστούν προκειμένου να ληφθούν υπόψη οι ειδικές ανάγκες που εκφράστηκαν από τα κράτη μέλη και τους χρήστες του CPV και να διορθωθούν τα λάθη που εντοπίστηκαν στις διάφορες γλωσσικές εκδόσεις.
(4) Οι τεχνικές προσαρμογές και βελτιώσεις, που εντοπίστηκαν κατά τη διάρκεια της νομοθετικής διαδικασίας που οδήγησε στην έκδοση του κανονισμού (ΕΚ) αριθ. 2195/2002 αλλά δεν κατέστη δυνατόν να ληφθούν υπόψη στον εν λόγω κανονισμό, πρέπει να εισαχθούν στα παραρτήματα του κανονισμού αυτού.
(5) Η Επιτροπή των Περιφερειών, στη γνωμοδότησή της(2) για την πρόταση κανονισμού CPV, τόνισε την ανάγκη βελτίωσης της ταξινόμησης των φαρμάκων και συνέστησε τη χρήση του συστήματος ταξινόμησης ATC ("ανατομική, θεραπευτική, χημική ταξινόμηση") του Παγκόσμιου Οργανισμού Υγείας για τη συμπλήρωση της διάρθρωσης και των κωδικών CPV για τα φαρμακευτικά προϊόντα.
(6) Τα ενδιαφερόμενα μέρη και οι χρήστες του CPV διατύπωσαν συγκεκριμένες προτάσεις για τη βελτίωση του λεξιλογίου του CPV.
(7) Η αναπροσαρμογή των κωδικών και της διάρθρωσης του CPV θα πρέπει να αντικατοπτρίζεται στους ενδεικτικούς πίνακες που παρουσιάζουν την αντιστοιχία μεταξύ του CPV και της προσωρινής κεντρικής ταξινόμησης προϊόντων (CPC Prov.) των Ηνωμένων Εθνών, της στατιστικής ταξινόμησης των οικονομικών δραστηριοτήτων στην Ευρωπαϊκή Κοινότητα (NACE αναθ. 1) και της συνδυασμένης ονοματολογίας (ΣΟ).
(8) Για λόγους σαφήνειας, το CPV καθώς και ο πίνακας αντιστοιχίας μεταξύ του CPV και της CPC Prov. πρέπει να αντικατασταθούν εξ ολοκλήρου. Όλες οι τροποποιήσεις των κωδικών του CPV ή των περιγραφών τους πρέπει να ενταχθούν σε χωριστό νέο παράρτημα του κανονισμού (ΕΚ) αριθ. 2195/2002.
(9) Η έναρξη ισχύος του κανονισμού (ΕΚ) αριθ. 204/2002 της Επιτροπής, της 19ης Δεκεμβρίου 2001, για τροποποίηση του κανονισμού (ΕΟΚ) αριθ. 3696/93 του Συμβουλίου για τη συναρτώμενη με τις δραστηριότητες στατιστική ταξινόμηση προϊόντων (CPA) στην Ευρωπαϊκή Οικονομική Κοινότητα(3) κατέστησε ανεπίκαιρες τις πληροφορίες που παρέχονται στο παράρτημα II του κανονισμού (ΕΚ) αριθ. 2195/2002, το οποίο παρουσιάζει την αντιστοιχία μεταξύ του CPV και της CPA 96.
(10) Στην κοινή θέση (ΕΚ) αριθ. 33/2003, της 20ής Μαρτίου 2003, που καθορίστηκε από το Συμβούλιο για την έκδοση οδηγίας του Ευρωπαϊκού Κοινοβουλίου και του Συμβουλίου περί συντονισμού των διαδικασιών σύναψης συμβάσεων δημοσίων έργων, συμβάσεων κρατικών προμηθειών και δημοσίων συμβάσεων υπηρεσιών(4), και στην κοινή θέση (ΕΚ) αριθ. 34/2003, της 20ής Μαρτίου 2003, που καθορίστηκε από το Συμβούλιο για την έκδοση οδηγίας του Ευρωπαϊκού Κοινοβουλίου και του Συμβουλίου περί συντονισμού των διαδικασιών σύναψης συμβάσεων στους τομείς του ύδατος, της ενέργειας, των μεταφορών και των ταχυδρομικών υπηρεσιών(5), οι ομάδες προϊόντων δεν ορίζονται με αναφορά στη συναρτώμενη με τις δραστηριότητες στατιστική ταξινόμηση προϊόντων (CPA).
(11) Για τους λόγους αυτούς, δεν ενδείκνυται να αναπροσαρμοστεί ο πίνακας αντιστοιχίας μεταξύ του CPV και της CPA 96, που περιλαμβάνεται στο παράρτημα ΙΙ του κανονισμού (ΕΚ) αριθ. 2195/2002. Κατά συνέπεια, το εν λόγω παράρτημα πρέπει να διαγραφεί.
(12) Ως εκ τούτου, ο κανονισμός (ΕΚ) αριθ. 2195/2002 πρέπει να τροποποιηθεί ανάλογα.
(13) Τα μέτρα που προβλέπονται στον παρόντα κανονισμό είναι σύμφωνα με τη γνώμη της συμβουλευτικής επιτροπής για τις δημόσιες συμβάσεις,
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
Ο κανονισμός (ΕΚ) αριθ. 2195/2002 τροποποιείται ως εξής:
Το παράρτημα I αντικαθίσταται από το παράρτημα I του παρόντος κανονισμού.
Το παράρτημα II αντικαθίσταται από το παράρτημα II του παρόντος κανονισμού.
Το παράρτημα III αντικαθίσταται από το παράρτημα III του παρόντος κανονισμού.
Το παράρτημα IV τροποποιείται σύμφωνα με το παράρτημα IV του παρόντος κανονισμού.
Το παράρτημα V τροποποιείται σύμφωνα με το παράρτημα V του παρόντος κανονισμού.
Άρθρο 2
Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα της Ευρωπαϊκής Ένωσης.
Κανονισμός (ΕΚ) αριθ. 317/2004 της Επιτροπής
της 23ης Φεβρουαρίου 2004
για την έγκριση παρεκκλίσεων από τις διατάξεις του κανονισμού (ΕΚ) αριθ. 2150/2002 του Ευρωπαϊκού Κοινοβουλίου και του Συμβουλίου για τις στατιστικές των αποβλήτων, όσον αφορά την Αυστρία, τη Γαλλία και το Λουξεμβούργο
(Κείμενο που παρουσιάζει ενδιαφέρον για τον ΕΟΧ)
Η ΕΠΙΤΡΟΠΗ ΤΩΝ ΕΥΡΩΠΑΪΚΩΝ ΚΟΙΝΟΤΗΤΩΝ,
Έχοντας υπόψη: τη συνθήκη για την ίδρυση της Ευρωπαϊκής Κοινότητας,
τον κανονισμό (ΕΚ) αριθ. 2150/2002 του Ευρωπαϊκού Κοινοβουλίου και του Συμβουλίου, της 25ης Νοεμβρίου 2002, για τις στατιστικές των αποβλήτων(1), και ιδίως το άρθρο 4 παράγραφος 1,
την αίτηση της Αυστρίας, της 30ής Ιουνίου 2003,
την αίτηση της Γαλλίας, της 12ης Ιουνίου 2003,
την αίτηση του Λουξεμβούργου, της 25ης Ιουνίου 2003,
Εκτιμώντας τα ακόλουθα:
(1) Σύμφωνα με το άρθρο 4 παράγραφος 1 του κανονισμού (EΚ) αριθ. 2150/2002, η Επιτροπή μπορεί να χορηγεί παρεκκλίσεις από ορισμένες διατάξεις των παραρτημάτων του εν λόγω κανονισμού για μια μεταβατική περίοδο.
(2) Οι παρεκκλίσεις αυτές θα πρέπει να χορηγηθούν στην Αυστρία, τη Γαλλία και το Λουξεμβούργο κατόπιν των αιτήσεών τους.
(3) Τα μέτρα που προβλέπονται στον παρόντα κανονισμό είναι σύμφωνα με τη γνώμη της επιτροπής στατιστικού προγράμματος που συστήθηκε με την απόφαση 89/382/ΕΟΚ, Ευρατόμ του Συμβουλίου(2),
ΕΞΕΔΩΣΕ ΤΟΝ ΠΑΡΟΝΤΑ ΚΑΝΟΝΙΣΜΟ:
Άρθρο 1
1. Χορηγούνται οι ακόλουθες παρεκκλίσεις από τις διατάξεις του κανονισμού (ΕΚ) αριθ. 2150/2002:
α) στην Αυστρία χορηγούνται παρεκκλίσεις για την παραγωγή των αποτελεσμάτων που αναφέρονται στο παράρτημα Ι τμήμα 8 σημείο 1.1, στοιχείο 1 (γεωργία, θήρα και δασοκομία)·
β) στη Γαλλία χορηγούνται παρεκκλίσεις για την παραγωγή των αποτελεσμάτων που αναφέρονται στο παράρτημα Ι τμήμα 8 σημείο 1.1 στοιχείο 1 (γεωργία, θήρα και δασοκομία), στοιχείο 2 (αλιεία) και στοιχείο 16 (δραστηριότητες υπηρεσιών) και για την παραγωγή των αποτελεσμάτων που αναφέρονται στο παράρτημα ΙΙ τμήμα 8 σημείο 2·
γ) Στο Λουξεμβούργο χορηγούνται παρεκκλίσεις για την παραγωγή των αποτελεσμάτων που αναφέρονται στο παράρτημα Ι τμήμα 8 σημείο 1.1 στοιχείο 1 (γεωργία, θήρα και δασοκομία) και στοιχείο 2 (αλιεία).
2. Οι παρεκκλίσεις που προβλέπονται στην παράγραφο 1 χορηγούνται μόνον σε ό,τι αφορά δεδομένα του πρώτου χρόνου αναφοράς, συγκεκριμένα του 2004.
Μετά τη λήξη της μεταβατικής περιόδου, η Αυστρία, η Γαλλία και το Λουξεμβούργο διαβιβάζουν δεδομένα από το έτος αναφοράς 2006.
Άρθρο 2
Ο παρών κανονισμός αρχίζει να ισχύει την εικοστή ημέρα από τη δημοσίευσή του στην Επίσημη Εφημερίδα της Ευρωπαϊκής Ένωσης.
