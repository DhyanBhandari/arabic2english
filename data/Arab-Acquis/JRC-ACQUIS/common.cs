o zavedení určitých společných pravidel pro mezinárodní dopravu (silniční přeprava zboží pro cizí potřebu)
RADA EVROPSKÉHO SPOLEČENSTVÍ,
s ohledem na Smlouvu o založení Evropského hospodářského společenství, a zejména na čl. 75 odst. 1 této smlouvy,
s ohledem na stanovisko Shromáždění,
vzhledem k tomu, že zavedení společné dopravní politiky zahrnuje mimo jiné stanovení společných pravidel pro mezinárodní přepravu zboží po silnici, která se uskutečňuje směrem na území členského státu nebo z něj nebo tranzitem přes území jednoho či více členských států;
vzhledem k tomu, že postupnému uskutečňování společného trhu nesmí bránit překážky v oblasti dopravy; že je nezbytné zajistit postupný rozvoj mezinárodní silniční přepravy zboží s přihlédnutím k vývoji vzájemného obchodu a pohybu zboží v rámci Společenství,
PŘIJALA TUTO SMĚRNICI:
Článek 1
1. Každý členský stát musí nejpozději do konce roku 1962 za podmínek stanovených v odstavcích 2 a 3 liberalizovat druhy mezinárodní silniční přepravy zboží pro cizí potřebu uvedené v přílohách I a II této směrnice, které se týkají ostatních členských států a uskutečňují se směrem na území tohoto členského státu nebo z něj nebo tranzitem přes jeho území.
2. Přeprava uvedená v příloze I nesmí podléhat žádným kvótám nebo povinnosti mít povolení.
3. Přeprava uvedená v příloze II již nesmí podléhat žádným kvótám. Může však být pro ni vyžadováno povolení, jestliže nevede k množstevnímu omezení; v tom případě členský stát zajistí, aby bylo o žádostech o povolení rozhodnuto do pěti dní.
4. Obě přílohy jsou nedílnou součástí této směrnice.
Článek 2
Do tří měsíců od vstupu této směrnice v platnost a v každém případě do konce roku 1962 uvědomí členské státy Komisi o opatřeních přijatých k jejímu provedení.
Článek 3
Touto směrnicí se nemění podmínky, za nichž jednotlivé členské státy udělují svým státním příslušníkům oprávnění pro činnosti uvedené v této směrnici.
Článek 4
Tato směrnice je určena členským státům.
kterým se mění nařízení č. 474/67/EHS o stanovení vývozní náhrady pro rýži a zlomkovou rýži předem
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady č. 359/67/EHS ze dne 28. července 1967 o společné organizaci trhu s rýží [1], a zejména na čl. 17 odst. 6 uvedeného nařízení,
vzhledem k tomu, že podle čl. 17 odst. 4 nařízení č. 359/67/EHS lze náhradu použitelnou v den podání žádosti o vývozní licenci použít pro vývoz, který se má uskutečnit v době platnosti této licence, a že se v takovém případě pro náhradu použije opravná částka; že podle článku 1 nařízení Komise č. 474/67/EHS ze dne 21. srpna 1967 o stanovení vývozní náhrady pro rýži a zlomkovou rýži předem [2] odpovídá tato opravná částka rozdílu mezi cenou cif a cenou cif pro termínovaný nákup;
vzhledem k tomu, že zatímco vývozní licence pro rýži a zlomkovou rýži je platná až do konce pátého měsíce následujícího po měsíci vydání licence, existuje pro tyto produkty skutečně reprezentativní termínovaný trh pouze zřídka, zejména tehdy, jde-li o termín nebo termíny nejbližší; že by proto mělo být umožněno určit opravné částky, které jsou nižší než uvedený rozdíl;
vzhledem k tomu, že nařízení č. 474/67/EHS by proto mělo být změněno;
vzhledem k tomu, že opatření tohoto nařízení jsou v souladu se stanoviskem Řídícího výboru pro obiloviny,
PŘIJALA TOTO NAŘÍZENÍ:
Článek 1
První dva pododstavce článku 1 nařízení č. 474/67/EHS se nahrazují tímto:
"Pokud je vývozní náhrada pro rýži a zlomkovou rýži uvedená v prvním pododstavci čl. 17 odst. 4 nařízení č. 359/67/EHS stanovena předem, náhrada stanovená v den podání žádosti o licenci je náhrada, která je použitelná pro vývoz v tentýž den, - snížená o částku odpovídající nejvýše rozdílu mezi cenou cif pro termínovaný nákup a cenou cif, pokud první z cen převyšuje o více než 0,025 zúčtovací jednotky na 100 kilogramů cenu druhou,
- zvýšená o částku odpovídající nejvýše rozdílu mezi cenou cif a cenou cif pro termínovaný nákup, pokud první z cen převyšuje o více než 0,025 zúčtovací jednotky na 100 kilogramů cenu druhou.
V období mezi týdenními stanoveními se částka použitelné náhrady při stanovení předem upraví pouze tehdy, pokud by použití výše uvedeného ustanovení způsobilo, že se částka náhrady změní o více než 0,025 zúčtovací jednotky na 100 kilogramů."
Článek 2
Toto nařízení vstupuje v platnost třetím dnem po vyhlášení
ze dne 20. března 1970 o sbližování právních předpisů členských států týkajících se opatření proti znečišťování ovzduší plyny zážehových motorů motorových vozidel (70/220/EHS)
RADA EVROPSKÝCH SPOLEČENSTVÍ,
S ohledem na Smlouvu o založení Evropského hospodářského společenství, a zejména na článek 100 této smlouvy,
s ohledem na návrh Komise,
s ohledem na stanovisko Evropského parlamentu [1],
s ohledem na stanovisko Hospodářského a sociálního výboru [2],
vzhledem k tomu, že v Německu bylo vyhlášeno v Bundesgesetzblatt části I ze dne 18. října 1968 nařízení ze dne 14. října 1968, kterým se mění Straßenverkehrs-Zulassungs-Ordnung; že toto nařízení obsahuje ustanovení o opatřeních proti znečišťování ovzduší zážehovými motory motorových vozidel; že tato ustanovení vstupují v platnost dnem 1. října 1970;
vzhledem k tomu, že ve Francii bylo vyhlášeno v Journalofficiel ze dne 17. května 1969 nařízení ze dne 31. března 1969 o "Složení výfukových plynů emitovaných z benzinových motorů motorových vozidel"; že toto nařízení je použitelné - od 1. září 1971 u schvalovaných typů vozidel s novým typem motoru, tj. s typem motoru, který předtím nikdy nebyl instalován ve schváleném typu vozidla;
- od 1. září 1972 u vozidel uváděných poprvé do provozu;
vzhledem k tomu, že toto sdělení musí umožnit každému členskému státu, který byl požádán o udělení vnitrostátního schválení typu vozidla, zjistit, zda tento typ byl podroben zkouškám uvedeným v této směrnici; že k tomuto účelu je třeba, aby každý členský stát informoval ostatní členské státy o svých zjištěních tím, že jim zašle kopii sdělení vypracovaného pro každý typ motorového vozidla, který byl zkoušen;
vzhledem k tomu, že technické požadavky se musí rychle přizpůsobovat technickému pokroku; že je proto třeba upravit použití postupu uvedeného v článku 13 směrnice Rady ze dne 6. února 1970 o schvalování typu motorových vozidel a jejich přípojných vozidel,
PŘIJALA TUTO SMĚRNICI:
Článek 1
Pro účely této směrnice se "vozidlem" rozumí každé vozidlo se zážehovým motorem určené k provozu na pozemních komunikacích, s karoserií nebo bez karoserie, které má nejméně čtyři kola, maximální přípustnou hmotnost nejméně 400 kg a maximální konstrukční rychlost vyšší než 50 km/h, s výjimkou zemědělských traktorů a strojů a strojů pro veřejné práce.
Článek 2
Členské státy nesmějí odmítnout udělit EHS schválení typu nebo vnitrostátní schválení typu pro určitý typ vozidla z důvodů týkajících se znečišťování ovzduší plyny ze zážehových motorů motorových vozidel - od 1. října 1970, jestliže dané vozidlo splňuje jak požadavky obsažené v příloze I, s výjimkou požadavků v bodech 3.2.1.1 a 3.2.2.1, tak požadavky obsažené v přílohách II, IV, V a VI;
- od 1. října 1971, jestliže dané vozidlo splňuje navíc požadavky obsažené v bodech 3.2.1.1 a 3.2.2.1 přílohy I a v příloze III.
Článek 3
1. Na žádost výrobce nebo jeho pověřeného zástupce vyplní příslušný orgán daného členského státu sdělení uvedené v příloze VII. Kopii tohoto sdělení zašle ostatním členským státům a žadateli. Ostatní členské státy, které jsou žádány o udělení vnitrostátního schválení typu pro tentýž typ vozidla, přijmou tento dokument jako důkaz vykonání předepsané zkoušky.
2. Odstavec 1 se zrušuje vstupem v platnost směrnice Rady ze dne 6. února 1970.
Článek 4
Členský stát, který udělí schválení typu, přijme nezbytná opatření, aby byl informován o každé úpravě konstrukční části nebo vlastností uvedených v bodě 1.1 přílohy I. Příslušné orgány dotyčného členského státu posoudí, zda je nutné provést na změněném typu vozidla nové zkoušky a vystavit nový protokol. Změna se nepovolí, jestliže se při těchto zkouškách prokáže nesplnění požadavků této směrnice.
Článek 5
Změny nezbytné pro přizpůsobení požadavků příloh I až VII technickému pokroku se přijímají postupem stanoveným v článku 13 směrnice Rady ze dne 6. února 1970 o schvalování typu motorových vozidel a jejich přípojných vozidel.
Článek 6
1. Členské státy přijmou předpisy nezbytné pro dosažení souladu s touto směrnicí do 30. června 1970 a neprodleně o nich uvědomí Komisi.
2. Členské státy zajistí, aby bylo Komisi sděleno znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 7
Tato směrnice je určena členským státům.
ze dne 24. července 1973 o opatřeních ke zmírnění následků potíží v zásobování ropou a ropnými produkty (73/238/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 103 této smlouvy,
s ohledem na návrh Komise,
s ohledem na stanovisko Evropského parlamentu,
s ohledem na stanovisko Hospodářského a sociálního výboru,
vzhledem k tomu, že zavedení společné energetické politiky je jedním z cílů, které si Společenství stanovilo;
vzhledem k tomu, že ropa a ropné produkty nabývají stále většího významu v zásobování Společenství energií; že jakékoli potíže, byť dočasné, jejichž důsledkem je významné snížení dodávek těchto produktů, by mohly způsobit vážné narušení hospodářské činnosti ve Společenství; že Společenství tedy musí být v takovém případě schopno odstranit nebo alespoň zmírnit všechny škodlivé následky;
vzhledem k tomu, že by měly být předem připraveny postupy a vhodné nástroje zajišťující rychlé provedení opatření ke zmírnění následků potíží v zásobování ropou a ropnými produkty;
vzhledem k tomu, že by tedy všechny členské státy měly být vybaveny nezbytnými pravomocemi, které je v případě potřeby a v souladu se Smlouvou, a zejména jejím článkem 103, opravňují neprodleně přijmout vhodná opatření;
vzhledem k tomu, že je nezbytná určitá míra harmonizace těchto pravomocí za účelem usnadnění koordinace vnitrostátních opatření v rámci konzultací na úrovni Společenství;
vzhledem k tomu, že je rovněž žádoucí, aby byl neprodleně vytvořen poradní orgán, který by usnadnil koordinaci konkrétních opatření přijatých nebo navržených členskými státy v této oblasti;
vzhledem k tomu, že je nezbytné, aby každý členský stát vypracoval plán, který by mohl být použit v případě vzniku potíží v zásobování ropou a ropnými produkty,
PŘIJALA TUTO SMĚRNICI:
Článek 1
Článek 3
1. Vzniknou-li ve Společenství nebo v jednom členském státě potíže v zásobování ropou a ropnými produkty, svolá Komise co nejdříve na žádost jednoho členského státu nebo z vlastního podnětu skupinu zástupců členských států, jejíž složení bude předem jmenovitě stanoveno a jejímž předsedou bude zástupce Komise.
Článek 5
Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 30. června 1974.
Článek 6
Tato směrnice je určena členským státům.
ze dne 26. února 1973, kterým se mění nařízení (EHS, Euratom, ESUO) č. 260/68, kterým se stanoví podmínky a postup pro uplatňování daně ve prospěch Evropských společenství
RADA EVROPSKÝCH SPOLEČENSTVÍ,
s ohledem na Smlouvu o vytvoření jednotné Rady a jednotné Komise Evropských společenství,
s ohledem na Protokol o výsadách a imunitách Evropských společenství, a zejména na článek 13 tohoto protokolu,
s ohledem na návrh Komise,
vzhledem k tomu, že ve světle nedávné judikatury Soudního dvora Evropských společenství a s ohledem na některé sociální požadavky se zdá vhodné změnit nařízení Rady (EHS, Euratom, ESUO) č. 260/68 ze dne 29. února 1968, kterým se stanoví podmínky a postup pro uplatňování daně ve prospěch Evropských společenství [1], naposledy pozměněné nařízením (Euratom, ESUO, EHS) č. 2531/72 [2],
PŘIJALA TOTO NAŘÍZENÍ:
Článek 1
Nařízení (EHS, Euratom, ESUO) č. 260/68 se mění takto:
V čl. 3 odst. 3 písm. a) první odrážce se slova "příspěvek pro hlavu rodiny" nahrazují slovy "příspěvek na domácnost".
Článek 2
ze dne 17. prosince 1973 o sbližování právních předpisů členských států týkajících se vnitřní výbavy motorových vozidel (vnitřní části prostoru pro cestující kromě vnitřních zpětných zrcátek, uspořádání ovládačů, střechy nebo posuvné střechy, opěradel a zadní části sedadel)
(74/60/EHS) RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 100 této smlouvy,
s ohledem na návrh Komise,
s ohledem na stanovisko Evropského parlamentu [1],
s ohledem na stanovisko Hospodářského a sociálního výboru [2],
vzhledem k tomu, že technické požadavky, které musí motorová vozidla podle vnitrostátních právních předpisů splňovat, se mimo jiné vztahují na vnitřní výbavu z hlediska ochrany osob ve vozidle;
vzhledem k tomu, že se tyto požadavky v jednotlivých členských státech liší; že je proto nutné, aby všechny členské státy zavedly stejné požadavky vedle nebo namísto svých stávajících právních předpisů, zejména aby bylo možno použít u všech typů vozidel postup EHS schvalování typu, který je předmětem směrnice Rady ze dne 6. února 1970 o sbližování právních předpisů členských států týkající se schvalování typu motorových vozidel a jejich přípojných vozidel [3];
vzhledem k tomu, že pro vnitřní zpětná zrcátka byly stanoveny společné požadavky směrnicí Rady ze dne 1. března 1971 [4]; že je třeba stanovit požadavky též pro vnitřní výbavu prostoru pro cestující, uspořádání ovládačů, střechu a opěradla a zadní část sedadel; že další požadavky týkající se vnitřní výbavy budou stanoveny později, zejména pro kotevní úchyty bezpečnostních pásů, ukotvení sedadel, opěrky hlavy, pro ochranu řidiče před mechanismem řízení v případě nehody a pro označení ovládačů;
vzhledem k tomu, že harmonizované požadavky musí snížit riziko nebo vážnost poranění cestujících motorových vozidel a tím zvýšit bezpečnost provozu na pozemních komunikacích v celém Společenství;
vzhledem k tomu, že je žádoucí vzít v úvahu technické požadavky přijaté Evropskou hospodářskou komisí Organizace spojených národů v jejím předpisu č. 21 ("Jednotná ustanovení pro schvalování typu vozidel z hlediska jejich vnitřní výbavy"), který je přílohou Dohody ze dne 20. března 1958 o přijetí jednotných podmínek pro schvalování typu a vzájemné uznávání schválení typu výstroje a dílů motorových vozidel,
PŘIJALA TUTO SMĚRNICI:
Článek 1
Pro účely této směrnice se "vozidlem" rozumí každé motorové vozidlo kategorie M1 (podle definice v příloze I směrnice ze dne 6. února 1970) určené k provozu na pozemních komunikacích, které má nejméně čtyři kola a maximální konstrukční rychlost vyšší než 25 km/h.
Článek 2
Členské státy nesmějí odmítnout udělit EHS schválení typu nebo vnitrostátní schválení typu pro určitý typ vozidla z důvodů týkajících se vnitřní výbavy vozidel, jmenovitě
- vnitřních částí prostoru pro cestující kromě vnitřních zpětných zrcátek, - uspořádání ovládačů,
- střechy nebo posuvné střechy,
- opěradel a zadní části sedadel,
pokud tyto části a díly splňují požadavky stanovené v přílohách.
Článek 3
Členské státy nesmějí odmítnout nebo zakázat registraci, prodej, uvedení do provozu nebo užívání vozidla z důvodů týkajících se - vnitřních částí prostoru pro cestující kromě vnitřních zpětných zrcátek,
- uspořádání ovládačů,
- střechy nebo posuvné střechy,
- opěradel a zadní části sedadel,
pokud tyto části a díly splňují požadavky stanovené v přílohách.
Článek 4
Členský stát, který udělí schválení typu, přijme nezbytná opatření, aby byl informován o každé úpravě konstrukční části nebo vlastností uvedených v bodě 2.2 přílohy I. Příslušné orgány dotyčného členského státu posoudí, zda je nutné provést na změněném typu vozidla nové zkoušky a vystavit nový protokol. Změna se nepovolí, jestliže se při těchto zkouškách prokáže nesplnění požadavků této směrnice.
Článek 5
Změny nezbytné pro přizpůsobení požadavků příloh technickému pokroku se přijímají postupem stanoveným v článku 13 směrnice Rady ze dne 6. února 1970 o sbližování právních předpisů členských států týkajících se schvalování typu motorových vozidel a jejich přípojných vozidel.
Článek 6
1. Členské státy uvedou v účinnost předpisy nezbytné pro dosažení souladu s touto směrnicí do 18 měsíců od jejího oznámení a neprodleně o nich uvědomí Komisi.
2. Členské státy zajistí, aby bylo Komisi sděleno znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 7
Tato směrnice je určena členským státům.
kterým se mění nařízení (EHS) č. 922/72 o obecných pravidlech pro poskytování podpory pro chov bource morušového
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 845/72 ze dne 24. dubna 1972 o zvláštních opatřeních na podporu chovu bource morušového [1], a zejména na čl. 2 odst. 4 uvedeného nařízení,
s ohledem na návrh Komise,
vzhledem k tomu, že nařízení Rady (EHS) č. 922/72 [2], ve znění nařízení (EHS) č. 884/73 [3], stanovilo obecná pravidla pro poskytování podpory pro chov bource morušového pro chovatelské roky 1972/1973 a 1973/1974; že s ohledem na získané zkušeností je vhodné používat uvedené nařízení i pro následující chovatelské roky,
PŘIJALA TOTO NAŘÍZENÍ:
Článek 1
V článku 1 nařízení (EHS) č. 922/72 se zrušují slova "pro chovatelské roky 1972/1973 a 1973/1974".
Článek 2
Toto nařízení vstupuje v platnost dnem 1. dubna 1974.
Toto nařízení je závazné v celém rozsahu a přímo použitelné ve všech členských státech.
ze dne 17. prosince 1974, kterou se oblast působnosti směrnice 64/221/EHS o koordinaci zvláštních opatření týkajících se pohybu a pobytu cizích státních příslušníků, která byla přijata z důvodů veřejného pořádku, veřejné bezpečnosti nebo veřejného zdraví, rozšiřuje na státní příslušníky členského státu požívající právo zůstat po skončení samostatně výdělečné činnosti na území jiného členského státu
(75/35/EHS) RADA EVROPSKÝCH SPOLEČENSTVÍ,
s ohledem na návrh Komise,
s ohledem na stanovisko Evropského parlamentu [1],
s ohledem na stanovisko Hospodářského a sociálního výboru [2],
vzhledem k tomu, že směrnice 64/221/EHS [3] stanoví koordinaci zvláštních opatření týkající se pohybu a pobytu cizinců, která byla přijata z důvodů veřejného pořádku, veřejné bezpečnosti a veřejného zdraví, a že směrnice 75/34/EHS [4] stanoví podmínky výkonu práva státních příslušníků členského státu zůstat po skončení výkonu samostatně výdělečné činnosti na území jiného členského státu;
vzhledem k tomu, že by se směrnice 64/221/EHS měla vztahovat na osoby oprávněné podle směrnice 75/34/EHS,
PŘIJALA TUTO SMĚRNICI:
Článek 1
Směrnice 64/221/EHS se vztahuje rovněž na příslušníky členských států a jejich rodinné příslušníky, kteří požívají právo zůstat na území členského státu na základě směrnice 75/34/EHS.
Článek 2
Tato směrnice je určena členským státům.
ze dne 20. května 1975 o sbližování právních předpisů členských států týkajících se aerosolových rozprašovačů (75/324/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 100 této smlouvy,
s ohledem na návrh Komise,
s ohledem na stanovisko Evropského parlamentu [1],
s ohledem na stanovisko Hospodářského a sociálního výboru [2],
vzhledem k tomu, že některé členské státy vyžadují, aby aerosolové rozprašovače vyhovovaly určitým závazným technickým specifikacím; že se tyto specifikace v jednotlivých členských státech liší a v důsledku toho je bráněno obchodu v rámci Společenství;
vzhledem k tomu, že tyto překážky vytváření a fungování společného trhu lze odstranit, přijmou-li všechny členské státy stejné specifikace, buď jako dodatek k těm, které jsou již stanoveny v jejich současných právních předpisech, nebo jejich náhradou, a že se tyto specifikace musí týkat především výroby, plnění a jmenovitých objemů aerosolových rozprašovačů;
vzhledem k tomu, že za současného stavu technického pokroku by se měla oblast působnosti této směrnice omezit na aerosolové rozprašovače vyrobené z kovu, skla nebo plastů;
vzhledem k tomu, že technické specifikace uvedené v příloze této směrnice bude třeba rychle přizpůsobovat technickému pokroku; že ke snazšímu přijímání příslušných opatření by měl být zaveden postup, který umožní úzkou spolupráci mezi členskými státy a Komisí v rámci Výboru pro přizpůsobování směrnice o aerosolových rozprašovačích technickému pokroku;
vzhledem k tomu, že některé aerosolové rozprašovače uvedené na trh mohou ohrožovat bezpečnost i přesto, že vyhovují požadavkům této směrnice a její přílohy; že by měl být stanoven postup, kterým by se tomuto ohrožení bezpečnosti předcházelo,
PŘIJALA TUTO SMĚRNICI:
Článek 1
Tato směrnice se vztahuje na aerosolové rozprašovače vymezené v článku 2 s výjimkou rozprašovačů o maximálním objemu menším než 50 ml a rozprašovačů o maximálním objemu větším, než je uvedeno v bodech 3.1, 4.1.1, 4.2.1, 5.1 a 5.2 přílohy této směrnice.
Článek 2
Pro účely této směrnice se "aerosolovým rozprašovačem" rozumí jakákoli nádobka určená pro jedno použití, vyrobená z kovu, skla nebo plastů a obsahující plyn stlačený, zkapalněný nebo rozpuštěný pod tlakem spolu s kapalinou, pastou nebo práškem nebo bez nich a opatřená uzávěrem umožňujícím vypouštění náplně tuhých nebo kapalných částic v suspenzi v plynu, ve formě pěny, pasty nebo prášku nebo v kapalném stavu.
Článek 3
Osoba odpovědná za uvádění aerosolových rozprašovačů na trh je povinna je opatřit symbolem "3" (obrácené epsilon) jako doklad toho, že vyhovují požadavkům této směrnice a její přílohy.
Článek 4
Členské státy nesmí z důvodů souvisejících s požadavky stanovenými v této směrnici a její příloze bránit, zakazovat nebo omezovat uvádění na trh jakéhokoli aerosolového rozprašovače, který splňuje požadavky této směrnice a její přílohy.
Článek 6
1. Zřizuje se Výbor pro přizpůsobování směrnice o aerosolových rozprašovačích technickému pokroku (dále jen "výbor") složený ze zástupců členských států, kterému předsedá zástupce Komise.
2. Výbor přijme svůj jednací řád.
Článek 7
1 Máli-li být zahájen postup podle tohoto článku, přednese věc výboru jeho předseda, a to buď z vlastního podnětu nebo na žádost zástupce členského státu.
2. Zástupce Komise předloží výboru návrh opatření, která mají být přijata. Výbor zaujme stanovisko k návrhu ve lhůtě dvou měsíců. Stanovisko se přijímá většinou 41 hlasů, přičemž hlasům členských států je přidělena váha podle čl. 148 odst. 2 Smlouvy. Předseda nehlasuje.
3. a) Komise přijme zamýšlená opatření, jsou-li v souladu se stanoviskem výboru.
b) Pokud zamýšlená opatření nejsou v souladu se stanoviskem výboru nebo pokud výbor žádné stanovisko nezaujme, předloží Komise Radě neprodleně návrh opatření, která mají být přijata. Rada se usnese kvalifikovanou většinou.
c) Pokud se Rada neusnese do tří měsíců ode dne, kdy jí byl návrh předložen, přijme navrhovaná opatření Komise.
Článek 8
1. Aniž jsou dotčeny jiné směrnice Společenství, zejména směrnice týkající se nebezpečných látek a přípravků, musí být na každém aerosolovém rozprašovači nebo, pokud to neumožňují jeho malé rozměry (při maximálním objemu 150 ml nebo menším), na štítku k němu připevněném uvedeny viditelně, zřetelně a nesmazatelně tyto údaje: a) jméno a adresa nebo obchodní známka osoby odpovědné za uvádění aerosolového rozprašovače na trh,
b) symbol "3" (obrácené epsilon), potvrzující shodu s požadavky této směrnice,
c) kódová označení umožňující identifikaci dávky plnění,
d) údaje uvedené v bodu 2.2. přílohy,
e) náplň netto vyjádřená hmotností a objemem.
2. Členské státy mohou uvádění aerosolových rozprašovačů na trh na svém území podmínit uvedením textu na štítku ve svém vnitrostátním jazyce nebo jazycích.
Článek 9
Členské státy přijmou veškerá nezbytná opatření zabraňující tomu, aby na aerosolových rozprašovačích byly použity značky nebo nápisy, které lze se symbolem "3" (obrácené epsilon) zaměnit.
Článek 10
1. Pokud členský stát na základě závažných důkazů zjistí, že jeden nebo více aerosolových rozprašovačů ohrožuje bezpečnost nebo zdraví, přestože vyhovuje požadavkům této směrnice, může na svém území dočasně zakázat jejich prodej nebo je podrobit zvláštním podmínkám. Neprodleně o tom uvědomí Komisi a ostatní členské státy s uvedením důvodů svého rozhodnutí.
2. Komise do šesti týdnů zahájí konzultace s dotyčnými členskými státy a poté neprodleně zaujme stanovisko a přijme vhodná opatření.
3. Je-li podle názoru Komise zapotřebí upravit technická ustanovení této směrnice, přijme tyto úpravy Rada nebo Komise v souladu s postupem stanoveným v článku 7; v takovém případě členský stát, který ochranná opatření zavedl, je může ponechat v platnosti, dokud příslušné úpravy nevstoupí v platnost.
Článek 11
1. Členské státy uvedou v účinnost předpisy nezbytné pro dosažení souladu s touto směrnicí do 18 měsíců od jejího oznámení a neprodleně o nich uvědomí Komisi.
2. Členské státy sdělí Komisi znění ustanovení vnitrostátních právních předpisů, které přijmou v oblasti působnosti této směrnice.
Článek 12
Tato směrnice je určena členským státům.
kterou se mění směrnice 66/400/EHS, 66/401/EHS, 66/402/EHS, 66/403/EHS a 69/208/EHS o uvádění osiva řepy, osiva pícnin, osiva obilovin, sadby brambor a osiva olejnin a přadných rostlin na trh (75/444/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na články 43 a 100 této smlouvy,
s ohledem na návrh Komise,
s ohledem na stanovisko Evropského parlamentu, [1]
s ohledem na stanovisko Hospodářského a sociálního výboru [2],
vzhledem k tomu, že z důvodů uvedených níže by některé směrnice o uvádění osiv na trh měly být změněny;
vzhledem k tomu, že se v průběhu uplatňování směrnic ukázalo, že malá balení osiva řepy a pícnin jsou předmětem obchodu uvnitř Společenství;
vzhledem k tomu, že se jeví vhodným harmonizovat tuto oblast, kterou dosud upravovaly vnitrostátní právní předpisy;
vzhledem k tomu, že se v této souvislosti zdá vhodným na jedné straně usnadnit označování a uzavírání těchto malých balení a na druhé straně učinit dostatečnou kontrolu pravosti tohoto osiva povinnou;
vzhledem k tomu, že některé z výše uvedených směrnic stanoví, že od 1. července 1975 již nemohou členské státy na své úrovni rozhodovat o rovnocennosti osiva a sadby sklizených v jiných, zejména ve třetích zemích; že však nebylo ve všech případech možné dokončit zkoušky osiva pícnin, olejnin a přadných rostlin na úrovni Společenství, a proto by měla být uvedená lhůta prodloužena, aby nebyly narušeny stávající obchodní vztahy,
vzhledem k tomu, že by členské státy měly být zmocněny zavádět prostředky pro uzavírání malých balení osiva obilovin, sadby brambor a osiva olejnin a přadných rostlin;
vzhledem k tomu, že je také nezbytné provést určité opravy týkající se vyznačování množství osiva,
PŘIJALA TUTO SMĚRNICI:
Článek 1
Směrnice Rady 66/400/EHS ze dne 14. června 1966 o uvádění osiva řepy na trh [3], naposledy pozměněná směrnicí 73/438/EHS [4], se mění takto: 1. V čl. 2 odst. 1 se doplňuje nová část, která zní:
"G. "malými baleními EHS" balení obsahující tato certifikovaná osiva: - jednoklíčkové osivo nebo osivo pro přesný výsev: až do 100000 klubíček nebo semen nebo do čisté hmotnosti 2,5 kg, s případným vyloučením granulovaných pesticidů, granulovacích látek nebo jiných tuhých přídavných látek,
- osiva s výjimkou jednoklíčkového osiva a osiva pro přesný výsev: až do čisté hmotnosti 10 kg, s případným vyloučením granulovaných pesticidů, granulovacích látek nebo jiných tuhých přídavných látek."
1. Členské státy stanoví, že balení základního a certifikovaného osiva, s výjimkou certifikovaného osiva v podobě malých balení EHS, musí být úředně uzavřena tak, aby byl uzávěr při otevření znehodnocen a nemohl být znovu připevněn.
2. Členské státy stanoví, že s výjimkou dělení do malých balení EHS mohou být balení jednou či vícekrát znovu uzavřena pouze úředně. V tomto případě se na návěsce podle čl. 11 odst. 1 uvede, že se jedná o opětovné uzavření, dále datum posledního opětovného uzavření a orgán, který je provedl.
3. Členské státy stanoví, že malá balení EHS musí být uzavřena tak, aby byl uzávěr při otevření znehodnocen a nemohl být znovu připevněn.
4. Členské státy mohou stanovit odchylky od odstavců 1 a 2 pro malá balení základního osiva."
4. V čl. 11 odst. 1 se úvodní věta nahrazuje tímto:
"1. Členské státy stanoví, že balení základního a certifikovaného osiva, s výjimkou certifikovaného osiva v podobě malých balení EHS,…"
5. V čl. 11 odst. 2 se písmeno b) nahrazuje tímto:
"b) pro malá balení základního osiva stanovit odchylky od odstavce 1, pokud jsou označena slovy "Uvádění na trh povoleno pouze v …(daný členský stát)""
6. Vkládají se nové články, které znějí:
"1. Členské státy zajistí, aby uvádění na trh
ze dne 29. října 1975 o společné organizaci trhu s drůbežím masem
RADA EVROPSKÝCH SPOLEČENSTVÍ,
s ohledem na Smlouvu o založení Evropského společenství, a zejména na články 42 a 43 této smlouvy,
s ohledem na návrh Komise,
s ohledem na stanovisko Shromáždění [1],
vzhledem k tomu, že od svého přijetí byla základní ustanovení týkající se organizace trhu s drůbežím masem několikrát změněna; že z důvodu jejich množství, jejich složitosti a jejich rozdrobenosti v různých Úředních věstnících je obtížné tyto texty používat, a že tudíž postrádají nezbytnou jasnost, jež by měla být vlastní každé právní úpravě; že by měly být za těchto podmínek kodifikovány;
vzhledem k tomu, že fungování a rozvoj společného trhu se zemědělskými produkty vyžadují současně vytvoření společné zemědělské politiky, která musí zahrnovat zejména společnou organizaci zemědělských trhů, jež může v závislosti na produktu nabývat různých forem;
vzhledem k tomu, že cílem společné zemědělské politiky je dosažení cílů stanovených v článku 39 Smlouvy; že v odvětví drůbežího masa by měla být pro stabilizaci trhů a pro zajištění odpovídající životní úrovně zemědělců zabývajících se touto produkcí přijata opatření ke zjednodušení přizpůsobování nabídky požadavkům trhu;
vzhledem k tomu, že vytvoření jednotného trhu s drůbežím masem vyžaduje zavedení jednotného obchodního režimu na vnějších hranicích Společenství, který zahrnuje dávky a vývozní náhrady;
vzhledem k tomu, že k dosažení tohoto cíle by mělo obecně stačit zavést pro dovozy ze třetích zemí dávky, které berou v úvahu jednak vliv rozdílu mezi cenami krmných obilovin ve Společenství a cenami na světovém trhu na náklady na krmivo a jednak potřebu chránit zpracovatelský průmysl Společenství;
vzhledem k tomu, že je nezbytné zabránit narušení trhu Společenství způsobenému nabídkami na světovém trhu za neobvykle nízké ceny; že by za tímto účelem měly být stanoveny zdymadlové ceny a o dodatečnou částku zvýšeny dávky, pokud by nabídkové ceny s dodáním na hranice byly nižší než zdymadlové ceny;
vzhledem k tomu, že možnost poskytovat při vývozu do třetích zemí náhradu, ve výši rozdílu mezi cenami ve Společenství a cenami na světovém trhu, by zajistila účast Společenství na mezinárodním obchodu s drůbežím masem; že by mělo být umožněno stanovit náhrady na drůbeží maso předem s cílem zaručit vývozcům ze Společenství určitou míru jistoty, pokud jde o stabilitu náhrad;
vzhledem k tomu, že by měla být rovněž přijata ustanovení, která by zcela nebo zčásti zakazovala, aby byl použit režim aktivního zušlechťovacího styku, pokud by to situace na trhu vyžadovala;
vzhledem k tomu, že poskytováním určitých podpor by mohlo být ohroženo vytvoření jednotného trhu; že by se proto ustanovení Smlouvy, která umožňují posoudit podpory poskytované členskými státy a zakazují podpory, které jsou neslučitelné se společným trhem, měla vztahovat i na odvětví drůbežího masa;
vzhledem k tomu, že společná organizace trhů s drůbežím masem by měla současně a vhodným způsobem zohledňovat cíle stanovené v článcích 39 a 110 Smlouvy;
vzhledem k tomu, že výdaje členských států v důsledku povinností vyplývajících z tohoto nařízení hradí Společenství podle článků 2 a 3 nařízení Rady (EHS) č. 729/70 ze dne 21. dubna 1970 o financování společné zemědělské politiky [2], ve znění nařízení (EHS) č. 1566/72 [3],
PŘIJALA TOTO NAŘÍZENÍ:
f)16.02 B I Ostatní přípravky nebo konzervy z drůbežího masa nebo drůbežích drobů 2. Pro účely tohoto nařízení se rozumí:
a) "živou drůbeží" živá domácí drůbež o kusové hmotnosti vyšší než 185 gramů; b) "drůbežími mláďaty" živá domácí drůbež o kusové hmotnosti nejvýše 185 gramů;
c) "poraženou drůbeží" mrtvá domácí drůbež, též bez drobů; d) "odvozenými produkty":
1. produkty uvedené v odst. 1 písm. a), kromě drůbežích mláďat,
2. produkty uvedené v odst. 1 písm. b) kromě poražené drůbeže a jedlých drobů zvaných "dělené drůbeží maso",
3. jedlé droby uvedené v odst. 1 písm. b),
4. produkty uvedené v odst. 1 písm. c),
5. produkty uvedené v odst. 1 písm. d) a e),
6. produkty uvedené v odst. 1 písm. f);
e) "čtvrtletím" období tří měsíců začínající dnem 1. února, 1. května, 1. srpna nebo 1. listopadu.
Článek 2
- opatření na zlepšení jakosti,
- opatření umožňující vypracovávat krátkodobé a dlouhodobé předběžné odhady na základě používaných výrobních prostředků,
- opatření umožňující zjednodušit zjišťování vývoje tržních cen.
Obecná pravidla týkající se těchto opatření se stanoví postupem podle čl. 43 odst. 2 Smlouvy.
2. Obchodní normy: - se přijímají pro jeden nebo více produktů uvedených v čl. 1 odst. 1 písm. b),
- mohou být přijaty pro produkty uvedené v čl. 1 odst. 1 písm. a), c), d), e) a f).
Tyto normy se mohou týkat zejména třídění podle jakosti a hmotnosti, balení, skladování, přepravy, obchodní úpravy a označování.
Normy, jejich oblast působnosti a obecná pravidla pro jejich používání stanoví Rada na návrh Komise kvalifikovanou většinou.
Článek 3
U produktů uvedených v čl. 1 odst. 1 se při dovozu do Společenství účtuje dávka stanovená předem pro každé čtvrtletí postupem podle článku 17.
Článek 4
1. Dávka na poraženou drůbež se skládá z: a) částky rovnající se rozdílu mezi cenami ve Společenství a na světovém trhu za množství krmných obilovin, které závisí na živočišném druhu drůbeže a které je nezbytné pro produkci jednoho kilogramu poražené drůbeže ve Společenství.
Ceny krmných obilovin v rámci Společenství se stanoví jednou ročně na období 12 měsíců začínající dnem 1. srpna na základě prahových cen těchto krmných obilovin a jejich měsíčních zvýšení.
Ceny krmných obilovin na světovém trhu se stanoví jednou za čtvrtletí na základě cen těchto krmných obilovin za šest měsíců předcházejících čtvrtletí, ve kterém je uvedená částka vypočítávána.
Při stanovení dávek použitelných od 1. listopadu, 1. února a 1. května se však bere vývoj cen krmných obilovin na světovém trhu v úvahu pouze tehdy, pokud se zároveň stanoví nová zdymadlová cena;
2. Dávka na drůbeží mláďata se vypočítává stejným způsobem jako dávka na poraženou drůbež. Množství krmných obilovin, které má být použito, je však množství nezbytné pro produkci jednoho drůbežího mláděte ve Společenství; zdymadlová cena je cena drůbežích mláďat.
3. Rada na návrh Komise kvalifikovanou většinou: - stanoví množství krmných obilovin, které závisí na živočišném druhu drůbeže a které je nezbytné pro produkci jednoho kilogramu poražené drůbeže, množství krmných obilovin nezbytné pro produkci jednoho drůbežího mláděte a procentní podíl jednotlivých druhů krmných obilovin na těchto množstvích,
- stanoví prováděcí pravidla k tomuto článku.
Článek 5
1. Pokud jde o produkty uvedené v čl. 1 odst. 2 písm. d), dávka se odvozuje z dávky na poraženou drůbež, a to na základě hmotnostního poměru mezi těmito různými produkty a poraženou drůbeží, a v případě nutnosti na základě průměrného poměru mezi jejich tržními hodnotami.
2. Odchylně od ustanovení odstavce 1 jsou v případě produktů položek 02.03, 15.01 B a 16.02 B I společného celního sazebníku, u kterých je celní sazba vázána dohodou GATT, dávky omezeny částkou vyplývající z této dohody.
3. Koeficienty vyjadřující poměry uvedené v odstavci 1 jsou stanoveny postupem podle článku 17. Údaje použité pro stanovení koeficientů se prověří nejméně jednou ročně.
Článek 6
Pokud je na trhu Společenství zjištěn podstatný nárůst cen a je pravděpodobné, že tato situace bude pokračovat, a je-li tím trh narušen nebo hrozí-li, že bude narušen, mohou být přijata nezbytná opatření.
Rada stanoví na návrh Komise kvalifikovanou většinou obecná prováděcí pravidla k tomuto článku.
Článek 7
1. Zdymadlové ceny se stanoví předem na každé čtvrtletí postupem podle článku 17.
2. Zdymadlová cena poražené drůbeže se skládá z: a) částky rovnající se ceně na světovém trhu za množství krmných obilovin v závislosti na živočišném druhu drůbeže, které je nezbytné pro produkci jednoho kilogramu poražené drůbeže ve třetích zemích;
b) paušální částky zahrnující ostatní náklady na krmiva a režijní náklady na produkci a uvedení na trh v závislosti na živočišném druhu drůbeže.
Cena za množství krmných obilovin na světovém trhu se stanoví jednou za čtvrtletí na základě cen těchto krmných obilovin za šest měsíců předcházejících čtvrtletí, ve kterém se stanoví zdymadlová cena.
Při stanovení zdymadlové ceny platné od 1. listopadu, 1. února a 1. května, se však bere vývoj cen krmných obilovin na světovém trhu v úvahu pouze tehdy, pokud cena za množství krmných obilovin vykazuje minimální odchylku od ceny použité pro výpočet zdymadlové ceny na předchozí čtvrtletí. Údaje pro stanovení paušální částky uvedené v písmenu b) se prověří nejméně jednou ročně.
3. Zdymadlová cena pro drůbeží mláďata se vypočítává stejným způsobem jako zdymadlová cena pro poraženou drůbež. Cena za množství krmných obilovin na světovém trhu je však cena za množství nezbytné pro produkci jednoho drůbežího mláděte ve třetích zemích a paušální částka je částka zahrnující ostatní náklady na krmivo a režijní náklady na produkci a uvedení na trh jednoho drůbežího mláděte. Množství krmných obilovin a paušální částka nejsou rozlišeny podle živočišného druhu drůbeže.
4. Pokud jde o produkty uvedené v čl. 1 odst. 2 písm. d), odvozují se zdymadlové ceny ze zdymadlových cen za poraženou drůbež na základě koeficientů stanovených pro tyto produkty v čl. 5 odst. 3.
5. Rada stanoví na návrh Komise kvalifikovanou většinou prováděcí pravidla k tomuto článku.
Článek 8
1. Sníží-li se u produktu nabídková cena s dodáním na hranice pod úroveň zdymadlové ceny, zvýší se dávka na tento produkt o dodatečnou částku, která se rovná rozdílu mezi zdymadlovou cenou a nabídkovou cenou s dodáním na hranice.
2. Tato dodatečná částka se však neuplatní vůči třetím zemím, které jsou ochotny a schopny zaručit, že cena za dovoz produktů pocházejících a dovážených z jejich území do Společenství nebude nižší než zdymadlová cena daného produktu a že bude zabráněno odklonu obchodu.
3. Nabídková cena s dodáním na hranice se stanoví pro veškeré dovozy ze všech třetích zemí.
Pokud se však vývoz z jedné nebo více třetích zemí uskutečňuje za neobvykle nízké ceny, které jsou nižší než ceny uplatňované v jiných třetích zemích, stanoví se pro vývoz z těchto třetích zemí druhá nabídková cena s dodáním na hranice.
4. Prováděcí pravidla k tomuto článku se stanoví postupem podle článku 17.
Dodatečné částky se popřípadě stanoví stejným postupem.
Článek 9
1. V míře nezbytné k tomu, aby bylo možno vyvézt produkty uvedené v čl. 1 odst. 1 na základě cen těchto produktů na světovém trhu, může být rozdíl mezi těmito cenami a cenami v rámci Společenství pokryt vývozní náhradou.
2. Náhrada je stejná pro celé Společenství. Může být rozlišena podle užití nebo místa určení.
Náhrada se poskytuje na žádost oprávněné strany.
Při stanovení náhrady se přihlíží zejména k potřebě zajistit rovnováhu mezi použitím základních produktů Společenství pro vývoz zpracovaného zboží do třetích zemí a použitím produktů z těchto zemí propuštěných do režimu aktivního zušlechťovacího styku.
Rada stanoví na návrh Komise kvalifikovanou většinou obecná pravidla pro poskytování vývozních náhrad a jejich stanovení předem, jakož i kritéria pro stanovení jejich výše.
Náhrady se stanovují pravidelně postupem podle článku 17. V případě nutnosti může Komise na žádost členského státu nebo z vlastního podnětu náhrady v mezidobí změnit.
3. Prováděcí pravidla k tomuto článku se stanoví postupem podle článku 17.
Článek 10
V míře nezbytné pro správné fungování společné organizace trhu s drůbežím masem, může Rada na návrh Komise kvalifikovanou většinou zcela nebo částečně vyloučit používání režimu aktivního zušlechťovacího styku v případě produktů uvedených v čl. 1 odst. 1, které jsou určeny k výrobě produktů uvedených v čl. 1 odst. 1.
Článek 11
1. Na sazební zařazení produktů, na něž se vztahuje toto nařízení, se použijí obecná pravidla pro výklad společného celního sazebníku a zvláštní pravidla pro jeho používání; celní nomenklatura vyplývající z používání tohoto nařízení se přejímá do společného celního sazebníku.
2. Pokud toto nařízení nestanoví jinak nebo pokud Rada nerozhodne na návrh Komise kvalifikovanou většinou o výjimce, je zakázáno: - vybírání jakýchkoli cel nebo poplatků s rovnocenným účinkem,
- uplatňování jakýchkoli množstevních omezení nebo opatření s rovnocenným účinkem.
Za opatření s účinkem rovnocenným množstevnímu omezení se mimo jiné považuje jakékoliv opatření omezující vydávání dovozních nebo vývozních licencí určité skupině osob.
Článek 12
1. Pokud je v důsledku dovozu nebo vývozu trh Společenství s jedním nebo více produkty uvedenými v čl. 1 odst. 1 vážně narušen nebo hrozí-li, že bude vážně narušen, a tím budou ohroženy cíle stanovené v článku 39 Smlouvy, mohou být pro obchod se třetími zeměmi přijímána vhodná opatření po dobu, po kterou toto narušení nebo jeho hrozba trvá.
Rada stanoví na návrh Komise kvalifikovanou většinou obecná prováděcí pravidla k tomuto odstavci a určí, v jakých případech a v rámci jakých mezí mohou členské státy přijmout ochranná opatření.
2. Pokud nastane situace uvedená v odstavci 1, rozhodne Komise na žádost členského státu nebo z vlastního podnětu o nezbytných opatřeních, která jsou sdělena členským státům a jsou okamžitě použitelná. Pokud členský stát předloží Komisi žádost, Komise přijme rozhodnutí do 24 hodin od jejího obdržení.
3. Opatření, o kterém rozhodne Komise, může kterýkoliv členský stát do tří pracovních dnů ode dne jeho sdělení předložit Radě k přezkoumání. Rada se sejde neprodleně. Kvalifikovanou většinou může dotyčné opatření změnit nebo zrušit.
Článek 13
Zboží uvedené v čl. 1 odst. 1, které je vyrobeno nebo získáno z produktů, jež nejsou uvedeny v čl. 9 odst. 2 a čl. 10 odst. 1 Smlouvy, se nepropustí do volného oběhu uvnitř Společenství.
Článek 14
Aby se vzala v úvahu omezení volného oběhu, která mohou vyplynout z použití opatření, jejichž cílem je zabránit šíření chorob zvířat, mohou být postupem podle článku 17 přijata výjimečná opatření na podporu kteréhokoliv trhu postiženého tímto omezením. Tato opatření lze přijímat pouze v rozsahu a na dobu, jež jsou nezbytně nutné pro podporu tohoto trhu.
Článek 15
Členské státy a Komise si navzájem sdělují údaje nezbytné pro provádění tohoto nařízení. Pravidla pro sdělování a šíření těchto údajů se stanoví postupem podle článku 17.
Článek 16
1. Zřizuje se Řídící výbor pro drůbeží maso a vejce (dále jen "výbor") složený ze zástupců členských států, kterému předsedá zástupce Komise.
2. Hlasům členských států ve výboru je přidělena váha podle čl. 148 odst. 2 Smlouvy. Předseda nehlasuje.
Článek 17
1. Má-li být zahájen postup podle tohoto článku, přednese věc výboru jeho předseda, a to buď z vlastního podnětu, nebo na žádost některého zástupce členského státu.
2. Zástupce Komise předloží návrh opatření, která mají být přijata. Výbor zaujme stanovisko k těmto opatřením ve lhůtě, kterou může předseda stanovit podle naléhavosti věci. Stanovisko se přijímá většinou 41 hlasů.
3. Komise přijme opatření, která jsou okamžitě použitelná. Pokud však tato opatření nejsou v souladu se stanoviskem výboru, sdělí je Komise neprodleně Radě. V tomto případě může Komise nejvýše o jeden měsíc ode dne tohoto sdělení odložit použitelnost opatření, o kterých rozhodla.
Rada může kvalifikovanou většinou přijmout ve lhůtě jednoho měsíce odlišné rozhodnutí.
Článek 18
Výbor může posoudit jakoukoli jinou otázku, kterou mu předloží jeho předseda, a to buď z vlastního podnětu, nebo na žádost zástupce některého členského státu.
Článek 19
Pokud toto nařízení nestanoví jinak, použijí se na produkci produktů uvedených v čl. 1 odst. 1 a obchod s nim články 92 až 94 Smlouvy.
Článek 20
Toto nařízení musí být prováděno tak, aby se současně a vhodným způsobem zohlednily cíle stanovené v článcích 39 a 110 Smlouvy.
Článek 21
Pokud Itálie uplatní článek 23 nařízení Rady (EHS) č. 2727/75 ze dne 29. října 1975 o společné organizaci trhu s obilovinami [4], přijme Rada na návrh Komise kvalifikovanou většinou nezbytná opatření, aby zabránila narušení hospodářské soutěže.
Článek 22
1. Nařízení Rady č. 123/67/EHS ze dne 13. června 1967 o společné organizaci trhu s drůbežím masem [5], naposledy pozměněné rozhodnutím Rady ze dne 1. ledna 1973, kterým se přizpůsobují dokumenty o přistoupení nových členských států k Evropským společenstvím [6], se zrušuje.
2. Všechny odkazy na nařízení zrušené odstavcem 1 se považují za odkazy na toto nařízení.
Odkazy na články uvedeného nařízení je nutno číst v souladu se srovnávací tabulkou uvedenou v příloze.
Článek 23
Toto nařízení vstupuje v platnost dnem 1. listopadu 1975.
Toto nařízení je závazné v celém rozsahu a přímo použitelné ve všech členských státech.
s ohledem na Smlouvu o založení Evropského hospodářského společenství, a zejména na článek 100 této Smlouvy,
s ohledem na návrh Komise,
s ohledem na stanovisko Evropského parlamentu [1],
s ohledem na stanovisko Hospodářského a sociálního výboru [2],
vzhledem k tomu, že technické požadavky, které musí motorová vozidla podle vnitrostátních právních předpisů splňovat, se mimo jiné vztahují na povinné štítky a nápisy a jejich umístění a způsob upevnění;
vzhledem k tomu, že se tyto požadavky v jednotlivých členských státech liší; že je proto nutné, aby všechny členské státy zavedly stejné požadavky vedle nebo namísto svých stávajících právních předpisů, zejména aby bylo možno použít u všech typů vozidel postup EHS schvalování typu, který je předmětem směrnice Rady 70/156/EHS ze dne 6. února 1970 o sbližování právních předpisů členských států týkající se schvalování typu motorových vozidel a jejich přípojných vozidel [3];
vzhledem k tomu, že sbližování vnitrostátních právních předpisů týkajících se motorových vozidel předpokládá, že členské státy budou vzájemně uznávat kontroly provedené kterýmkoli z nich podle společných požadavků; že má-li tento systém řádně fungovat, musí tyto požadavky uplatňovat všechny členské státy od téhož dne,
PŘIJALA TUTO SMĚRNICI:
Článek 1
Pro účely této směrnice se "vozidlem" rozumí každé motorové vozidlo určené k provozu na pozemních komunikacích, s karoserií nebo bez karoserie, které má nejméně čtyři kola a maximální konstrukční rychlost vyšší než 25 km/h, s výjimkou kolejových vozidel, zemědělských nebo lesnických traktorů a strojů a strojů pro veřejné práce.
Článek 2
Členské státy nesmějí odmítnout udělit EHS schválení typu nebo vnitrostátní schválení typu vozidla z důvodů týkajících se povinných štítků a nápisů a jejich umístění a způsobu upevnění, pokud splňují požadavky stanovené v příloze této směrnice.
Článek 3
Členské státy nesmějí odmítnout nebo zakázat registraci, prodej, uvedení do provozu nebo užívání vozidla z důvodů týkajících se povinných štítků a nápisů a jejich umístění a způsobu upevnění, pokud splňují požadavky stanovené v příloze této směrnice.
Článek 4
Změny nezbytné pro přizpůsobení požadavků přílohy technickému pokroku se přijímají postupem stanoveným článkem 13 směrnice 70/156/EHS.
Článek 5
2. Po oznámení této směrnice uvědomí členské státy v dostatečném časovém předstihu Komisi také o všech návrzích právních a správních předpisů, které hodlají přijmout v oblasti působnosti této směrnice, a to tak, aby se k nim Komise mohla vyjádřit.
Článek 6
ze dne 8. prosince 1975 o jakosti vod ke koupání (76/160/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na čl. 100 a 235 této smlouvy,
s ohledem na návrh Komise,
s ohledem na stanovisko Evropského parlamentu [1],
s ohledem na stanovisko Hospodářského a sociálního výboru [2],
vzhledem k tomu, že za účelem ochrany životního prostředí a veřejného zdraví je nutné snížit znečištění vod ke koupání a chránit je před dalším zhoršováním jakosti;
vzhledem k tomu, že dohled nad vodami ke koupání je nutný k dosažení cílů Společenství v rámci fungování společného trhu, jedná-li se o zlepšení životních podmínek, harmonický vývoj hospodářských činností v celém Společenství a souvislý a vyvážený rozvoj;
vzhledem k tomu, že v této oblasti již v členských státech existují určité právní a správní předpisy, které přímo ovlivňují fungování společného trhu; že však Smlouva nestanoví všechny pravomoci potřebné k rozhodování v tomto směru;
vzhledem k tomu, že akční program Evropských společenství v oblasti životního prostředí [3] stanoví, že mají být společně navrženy jakostní cíle týkající se různých požadavků na podmínky, jimž musí životní prostředí vyhovovat, mimo jiné i vymezení ukazatelů vod, a to včetně vod ke koupání;
vzhledem k tomu, že pro dosažení těchto jakostních cílů musí členské státy stanovit mezní hodnoty odpovídající jednotlivým ukazatelům; že vody ke koupání musí těmto hodnotám vyhovovat do 10 let ode dne oznámení této směrnice;
vzhledem k tomu, že by mělo být stanoveno, že vody ke koupání se za určitých podmínek považují za vyhovující příslušným hodnotám ukazatelů, i když určité procento vzorků odebraných během koupací sezony neodpovídá mezním hodnotám uvedeným v příloze;
vzhledem k tomu, že členské státy musí mít, pro zajištění určitého stupně pružnosti při uplatňování této směrnice, pravomoc učinit odchylky; že takové odchylky však nesmějí být v rozporu se základními požadavky ochrany veřejného zdraví;
vzhledem k tomu, že technický pokrok nezbytně vyžaduje rychlé přizpůsobování technických požadavků uvedených v příloze; že pro snadnější zavádění opatření potřebných k tomuto účelu by měl být stanoven postup, jímž by byla založena úzká spolupráce členských států s Komisí v rámci výboru pro přizpůsobování technickému pokroku;
vzhledem k tomu, že roste veřejný zájem v oblasti životního prostředí a zlepšení jeho kvality; že veřejnost by tudíž z těchto důvodů měla dostávat objektivní informace o jakosti vod ke koupání,
PŘIJALA TUTO SMĚRNICI:
2. Pro účely této směrnice se rozumí: a) "vodami ke koupání" všechny tekoucí nebo stojaté sladké vody nebo jejich části a mořské vody, v nichž: - koupání je výslovně povoleno příslušným orgánem členského státu nebo
- koupání není zakázáno a tradičně je zde provozuje velký počet koupajících se;
b) "oblastí koupání" jakékoli místo, kde se nacházejí vody ke koupání;
c) "koupací sezonou" období, během něhož se dá očekávat velký počet koupajících se s ohledem na místní zvyklosti a na veškerá případná místní pravidla týkající se koupání a povětrnostních podmínek.
Článek 2
Fyzikální, chemické a mikrobiologické ukazatele použitelné pro vody ke koupání jsou uvedeny v příloze, která je nedílnou součástí této směrnice.
Článek 3
1. Členské státy stanoví pro všechny oblasti koupání nebo pro každou jednotlivou oblast koupání hodnoty ukazatelů uvedených v příloze, uplatňované pro vody ke koupání.
Článek 4
Komise se může těchto porad zúčastnit.
Článek 5
- u 90 % vzorků ve všech ostatních případech, s výjimkou ukazatelů "veškeré koliformní bakterie" a "fekální koliformní bakterie", kde procento může činit 80 %,
a jestliže v těchto případech 5, 10 nebo 20 % vzorků nevyhoví:
- jakost vod se neodchyluje od stanovených hodnot ukazatelů o více než 50 %, s výjimkou mikrobiologických ukazatelů, pH a rozpuštěného kyslíku,
Článek 6
Článek 7
Článek 8
Od této směrnice se lze odchýlit v případě: a) určitých ukazatelů v příloze označených indexem (0) týkajících se mimořádných povětrnostních nebo zeměpisných podmínek;
b) že u vod ke koupání dochází k přírodnímu obohacování určitými látkami, které způsobí odchylky od hodnot předepsaných v příloze.
Přírodním obohacováním se rozumí proces, při němž bez lidského zásahu přijímá daný vodní útvar z půdy a podloží určité látky v nich obsažené.
Odchylky podle tohoto článku nesmějí v žádném případě pominout požadavky nezbytné pro ochranu veřejného zdraví.
Pokud se členský stát odchýlí od ustanovení této směrnice, neprodleně to oznámí Komisi, přičemž uvede důvody a očekávanou dobu trvání odchylek.
Článek 9
Změny, které vyžadují přizpůsobení této směrnice technickému pokroku, se týkají: - analytických metod,
- hodnot ukazatelů G a I uvedených v příloze.
Změny se přijímají podle postupu stanoveného v článku 11.
Článek 10
Článek 11
3. a) Komise navrhovaná opatření přijme, jsou-li v souladu se stanoviskem výboru.
b) Pokud zamýšlená opatření nejsou v souladu se stanoviskem výboru nebo pokud výbor žádné stanovisko nezaujme, předloží Komise neprodleně Radě návrh opatření, která mají být přijata. Rada se usnese kvalifikovanou většinou.
c) Pokud se Rada neusnese ve lhůtě tří měsíců ode dne, kdy jí byl návrh předán, přijme navrhovaná opatření Komise.
Článek 12
1. Členské státy uvedou v účinnost právní a správní předpisy nezbytné pro dosažení souladu s touto směrnici do dvou let ode dne jejího oznámení. Neprodleně o nich uvědomí Komisi.
2. Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 13
Členské státy předloží Komisi souhrnnou zprávu o svých vodách ke koupání a jejich nejvýznamnějších charakteristikách čtyři roky po dni oznámení této směrnice a dále v pravidelných intervalech.
Komise smí zveřejňovat obdržené informace po předchozím souhlasu dotyčného členského státu.
Článek 14
Tato směrnice je určena členským státům.
ze dne 27. července 1976 o sbližování právních předpisů členských států týkajících se lihoměrů a hustoměrů na líh (76/765/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 100 této smlouvy,
s ohledem na návrh Komise,
s ohledem na stanovisko Evropského parlamentu [1],
o ohledem na stanovisko Hospodářského a sociálního výboru [2],
vzhledem k tomu, že v členských státech podléhají definice, návrhy a postupy schvalování a zkoušení lihoměrů a hustoměrů na líh závazným ustanovením, která se v jednotlivých členských státech liší, a tím brání pohybu těchto přístrojů a obchodu s těmito přístroji v rámci Společenství; že je proto nezbytné tato ustanovení sblížit;
vzhledem k tomu, že harmonizace právních a správních předpisů týkajících se těchto přístrojů je zásadní také proto, že je doplňkem již existujících ustanovení týkajících se metod stanovení obsahu alkoholu z výsledků měření provedených s cílem odstranit veškerá nebezpečí vzniku nejasností nebo rozporů;
vzhledem k tomu, že směrnice Rady 71/316/EHS ze dne 26. července 1971 o sbližování právních předpisů členských států týkajících se společných ustanovení pro měřicí přístroje a pro metody metrologické kontroly [3] stanovila postupy při EHS schválení typu a EHS prvotním ověření; že podle této směrnice je nutné stanovit technické požadavky, které musí konstrukce a funkce lihoměrů a hustoměrů na líh splňovat, aby mohly být volně dováženy, uváděny na trh a používány poté, co prošly nezbytnými kontrolami a byly opatřeny požadovanými značkami a znaky;
vzhledem k tomu, že Rada ve svém rozhodnutí ze dne 17. prosince 1973 [4] o průmyslové politice vyzvala Komisi, aby jí do 1. prosince 1974 předložila návrh směrnice o alkoholometrii a lihoměrech,
PŘIJALA TUTO SMĚRNICI:
Článek 1
Tato směrnice definuje vlastnosti lihoměrů a hustoměrů na líh, které se používají ke stanovení obsahu alkoholu ve směsích vody a etanolu.
Článek 2
Článek 3
Žádný členský stát nesmí bránit, zakazovat nebo omezovat uvádění na trh nebo do provozu lihoměrů nebo hustoměrů na líh, které na základě svých metrologických vlastností nesou značku EHS schválení typu nebo značku EHS prvotního ověření.
Článek 4
Tato opatření se použijí nejpozději od 1. ledna 1980.
2. Členské státy sdělí Komisi znění vnitrostátních právních předpisů, které přijmou v oblasti působnosti této směrnice.
Článek 5
Tato směrnice je určena členským státům.
(76/914/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 75 této smlouvy,
s ohledem na nařízení Rady (EHS) č. 543/69 ze dne 25. března 1969 o harmonizaci určitých sociálních právních předpisů v silniční dopravě [1], naposledy pozměněné nařízením (EHS) č. 515/72 [2], a zejména na čl. 5 odst. 1 písm. b) druhou odrážku a čl. 5 odst. 2 písm. c) uvedeného nařízení,
s ohledem na návrh Komise,
s ohledem na stanovisko Evropského parlamentu [3],
s ohledem na stanovisko Hospodářského a sociálního výboru [4],
vzhledem k tomu, že podle čl. 5 odst. 1 písm. b) druhé odrážky nařízení (EHS) č. 543/69 musí být řidič vozidla určeného pro přepravu zboží, jehož maximální přípustná hmotnost přesahuje 7,5 tun a na které se vztahuje toto nařízení, jestliže nedosáhl 21 let, držitelem osvědčení o odborné způsobilosti uznávaného jedním z členských států a potvrzujícího, že dokončil výcvik pro řidiče vozidel určených pro silniční přepravu zboží;
vzhledem k tomu, že k určení minimální úrovně tohoto výcviku je nutno vzít v úvahu zejména rozdíly v podmínkách silniční přepravy zboží a cestujících,
PŘIJALA TUTO SMĚRNICI:
Článek 1
1. Osoba, která vlastní příslušný národní řidičský průkaz a dokončila odborný výcvik zahrnující alespoň předměty uvedené v příloze této směrnice, se považuje za osobu, která získala minimální úroveň výcviku pro řidiče silniční přepravy zboží ve smyslu čl. 5 odst. 1 písm. b) druhé odrážky nařízení (EHS) č. 543/69 nebo pro řidiče silniční přepravy cestujících ve smyslu čl. 5 odst. 2 písm. c) uvedeného nařízení.
2. Program a organizaci odborného výcviku uvedeného v odstavci 1 stanoví členský stát. Úspěšné ukončení výcviku se potvrzuje zkouškou nebo prověrkou provedenou členským státem nebo subjekty k tomu státem určenými a jednajícími pod přímým dohledem státu.
3. Členský stát může vyžadovat, aby se řidiči vnitrostátní přepravy na jeho území a řidiči mezinárodní přepravy prováděné vozidly registrovanými v tomto státě podrobili rozsáhlejšímu školení, než je stanoveno v příloze. Může to být školení, které již bylo v členském státě zavedeno, nebo o kterém členský stát rozhodne v budoucnu.
Článek 2
1. Osvědčení o odborné způsobilosti uvedené v čl. 5 odst. 1 písm. b) druhé odrážce a čl. 5 odst. 2 písm. c) nařízení (EHS) č. 543/69 vydává stát nebo subjekt jím určený a jednající pod státním dohledem osobám, které splňují požadavky stanovené v článku 1.
2. Práva získaná v souladu s odstavcem 1 před nabytím účinnosti vnitrostátních předpisů přijatých k provedení této směrnice zůstávají platná stejným způsobem jako osvědčení vydaná v souladu s touto směrnicí.
Článek 3
Po konzultaci s Komisí uvedou členské státy v účinnost opatření nezbytná pro dosažení souladu s touto směrnicí do dvou let po jejím oznámení.
Každý členský stát poskytne Komisi vzory osvědčení nebo rovnocenných dokladů, které přijme k provedení čl. 2 odst. 1. Komise o nich neprodleně uvědomí ostatní členské státy.
Článek 4
Tato směrnice je určena členským státům.
ze dne 20. července 1976, kterým se schvaluje Dohoda ve formě výměny dopisů, kterou se mění tabulky I a II připojené k protokolu č. 2 k Dohodě mezi Evropským hospodářským společenstvím a Švýcarskou konfederací
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 113 této smlouvy,
s ohledem na doporučení Komise,
PŘIJALA TOTO NAŘÍZENÍ:
Článek 1
Dohoda ve formě výměny dopisů, kterou se mění tabulky I a II připojené k protokolu č. 2 k Dohodě mezi Evropským hospodářským společenstvím a Švýcarskou konfederací, se schvaluje jménem Společenství.
Znění dohody se připojuje k tomuto nařízení.
Článek 2
Předseda Rady je oprávněn jmenovat osobu zmocněnou podepsat dohodu zavazující Společenství.
Článek 3
Toto nařízení vstupuje v platnost prvním dnem po vyhlášení
ze dne 13. prosince 1976 o koordinaci ochranných opatření, která jsou na ochranu zájmů společníků a třetích osob vyžadována v členských státech od společností ve smyslu čl. 58 druhého pododstavce Smlouvy při zakládání akciových společností a při udržování a změně jejich základního kapitálu, za účelem dosažení rovnocennosti těchto opatření
(77/91/EHS) RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na čl. 54 odst. 3 písm. g) této smlouvy,
s ohledem na návrh Komise,
s ohledem na stanovisko Evropského parlamentu [1],
s ohledem na stanovisko Hospodářského a sociálního výboru [2],
vzhledem k tomu, že koordinace uvedená v čl. 54 odst. 3 písm. g) a v Obecném programu pro odstranění omezení svobody usazování, která byla zahájena směrnicí 68/151/EHS [3] je zvláště důležitá pro akciové společnosti, neboť jejich činnost v hospodářství členských států převažuje a často překračuje jejich státní území;
vzhledem k tomu, že pro zajištění minimální míry rovnocennosti ochrany akcionářů a věřitelů těchto společností je zvláště důležitá koordinace vnitrostátních předpisů týkajících se jejich zakládání a udržování, zvyšování či snižování jejich základního kapitálu;
vzhledem k tomu, že na území Společenství musí stanovy nebo akt, kterým se společnost zakládá, akciové společnosti umožnit, aby se každý zájemce seznámil se základními údaji o společnosti, zejména s přesným složením jejího základního kapitálu;
vzhledem k tomu, že Společenství by mělo přijmout předpisy na udržení základního kapitálu, které představuje záruku pro věřitele, zejména zákazem neoprávněného rozdělování akcionářům a omezením možnosti společnosti nabývat vlastní akcie;
vzhledem k tomu, že je nezbytné, s ohledem na cíle uvedené v čl. 54 odst. 3 písm. g), aby právní předpisy členských států zajišťovaly při zvyšování nebo snižování základního kapitálu dodržování zásad rovného zacházení akcionářů, kteří jsou ve stejném postavení a ochrany věřitelů, jejichž pohledávky vznikly před rozhodnutím o snížení základního kapitálu, a harmonizovaly provádění těchto zásad,
PŘIJALA TUTO SMĚRNICI:
Článek 1
1. Koordinační opatření stanovená touto směrnicí se použijí na právní a správní předpisy členských států, které se vztahují na tyto formy společností: - v Belgii: la société anonymede naamloze vennootschap, - v Dánsku:
aktieselskabet, - ve Francii:
- v Itálii: la societa per azioni,
2. Členské státy mohou z působnosti této směrnice vyloučit investiční společnosti s proměnným základním kapitálem a družstva založená v jedné z forem společností uvedených v odstavci 1. Pokud právní předpisy členských států využijí této možnosti, uloží těmto společnostem, aby uváděly výrazy "investiční společnost s proměnným základním kapitálem" nebo "družstvo" na všech dokumentech uvedených v článku 4 směrnice 68/151/EHS.
Investiční společností s proměnným základním kapitálem se ve smyslu této směrnice rozumí výlučně společnosti, - jejichž jediným předmětem je investování prostředků do různých cenných papírů, různých nemovitostí nebo jiných majetkových hodnot s výlučným cílem rozložit investiční rizika a poskytovat svým akcionářům podíl na zisku z hospodaření s jejich majetkem,
- které veřejně vyzývají k úpisu vlastních akcií a
- jejichž stanovy určují, že v mezích minimálního a maximálního základního kapitálu mohou kdykoli vydávat, odkupovat nebo dále prodávat své akcie.
Článek 2
Stanovy nebo akt, kterým se společnost zakládá, musí obsahovat alespoň tyto údaje: a) právní formu a obchodní firmu společnosti;
b) předmět podnikání;
c) - pokud společnost nemá schválený základní kapitál, výši upsaného základního kapitálu,
- pokud má společnost schválený základní kapitál, jeho výši a výši základního kapitálu upsaného v okamžiku založení společnosti nebo v okamžiku získání povolení k zahájení činnosti a rovněž během jakékoli změny schváleného základního kapitálu, aniž je dotčen čl. 2 odst. 1 písm. e) směrnice 68/151/EHS;
d) nevyplývají-li z právních předpisů, pravidla, která určují počet a způsob jmenování členů orgánů pověřených zastupováním společnosti ve vztahu ke třetím osobám, správou, řízením, dozorem nebo kontrolou společnosti, a rozdělení pravomocí mezi tyto orgány;
e) trvání společnosti, není-li neomezené.
Článek 3
Ve stanovách, v aktu, kterým se společnost zakládá, nebo v odděleném dokumentu, který musí být zveřejněn způsobem stanoveným právními předpisy každého členského státu, musí být v souladu s článkem 3 směrnice 68/151/EHS obsaženy alespoň tyto údaje:
a) sídlo; b) jmenovitá hodnota upsaných akcií a alespoň jednou ročně jejich počet;
c) počet upsaných akcií bez uvedení jejich jmenovité hodnoty, pokud vnitrostátní právní předpisy emisi těchto akcií umožňují;
d) popřípadě zvláštní podmínky omezující převoditelnost akcií;
e) existuje-li více druhů akcií, údaje podle písmen b), c) a d) pro každý z nich a práva spojená s akciemi každého druhu;
f) forma akcie, na jméno nebo na doručitele, pokud vnitrostátní právní předpisy stanoví tyto dvě formy, a rovněž ustanovení o jejich přeměně, pokud ji právní předpisy upravují;
g) výše upsaného základního kapitálu splaceného v okamžiku založení společnosti nebo v okamžiku získání povolení zahájit svou činnost;
h) jmenovitá hodnota akcií nebo, není-li jmenovitá hodnota stanovena, počet akcií vydaných jako protiplnění na nepeněžitý každý vklad a rovněž předmět tohoto vkladu a jméno vkladatele;
i) totožnost fyzických nebo právnických osob nebo společností, které podepsaly, nebo jejichž jménem byly podepsány stanovy nebo akt, kterým se společnost zakládá, nebo, pokud založení společnosti nebylo okamžité, totožnost fyzických nebo právnických osob nebo společností, které podepsaly nebo jejichž jménem byly podepsány návrhy stanov nebo aktu, kterým se společnost zakládá;
j) celková alespoň přibližná výše všech nákladů, které připadají společnosti nebo které jí byly připsány z důvodu jejího založení a popřípadě než získá povolení zahájit svou činnost;
k) veškeré zvláštní výhody poskytnuté při založení společnosti nebo před získáním povolení k zahájení činnosti osobám, které se účastnily založení společnosti nebo činností vedoucích k udělení tohoto povolení.
Článek 4
1. Stanoví-li právní předpisy členského státu, že společnost nemůže zahájit svou činnost bez povolení, musí rovněž stanovit pravidla týkající se ručení za závazky přijaté společností nebo na její účet během období, které předchází udělení nebo zamítnutí tohoto povolení.
2. Odstavec 1 se nevztahuje na závazky, které vyplývají ze smluv uzavřených společností, s podmínkou, že jí je uděleno povolení zahájit činnost.
Článek 5
1. Požadují-li právní předpisy členského státu, aby společnost založilo více společníků, neznamená spojení všech akcií v rukou jedné osoby nebo snížení počtu společníků po založení společnosti pod právním předpisem stanovené minimum bez dalšího zánik společnosti.
2. Je-li možné v případech uvedených v odstavci 1 podle právních předpisů členského státu soudně prohlásit zánik společnosti, musí příslušný soudce poskytnout této společnosti dostatečnou lhůtu pro nápravu tohoto stavu.
3. Prohlášením o zániku společnosti vstupuje společnost do likvidace.
Článek 6
1. Pro založení společnosti nebo pro získání povolení zahájit činnost požadují právní předpisy členských států upsání minimálního základního kapitálu, který musí činit nejméně 25000 evropských zúčtovacích jednotek.
Evropskou zúčtovací jednotku definuje rozhodnutí Komise č. 3289/75/ESUO [4]. Protihodnotou v národní měně je zpočátku ta, která je použitelná v den přijetí této směrnice.
3. Rada na návrh Komise každých pět let přezkoumá a popřípadě změní částky uvedené v tomto článku vyjádřené v evropských zúčtovacích jednotkách s ohledem na hospodářský a měnový vývoj ve Společenství a s ohledem na tendence k povolení možnosti výběru forem společností uvedených v čl. 1 odst. 1 pouze velkým a středním podnikům.
Článek 7
Upsaný základní kapitál mohou tvořit pouze aktiva, která je možné hospodářsky ocenit. Součástí těchto aktiv nemohou být závazky provedení prací nebo poskytnutí služeb.
Článek 8
1. Akcie a podíly nemohou být vydány za hodnotu nižší, než je jejich jmenovitá hodnota, nebo nemají-li jmenovitou hodnotu, než je jejich účetní hodnota.
2. Členské státy však mohou povolit, aby ti, kteří umisťují akcie při výkonu svého povolání, platili méně než celkovou hodnotu akcií, které upisují během této transakce.
Článek 9
1. Akcie vydávané jako protiplnění za vklady musí být splaceny v okamžiku založení společnosti nebo získání povolení k zahájení činnosti ve výši alespoň 25 % jejich jmenovité hodnoty, nebo nemají-li jmenovitou hodnotu, jejich účetní hodnoty.
2. Akcie vydávané jako protiplnění za nepeněžité vklady v okamžiku založení společnosti nebo získání povolení k zahájení činnosti však musí být zcela splaceny ve lhůtě pěti let od okamžiku založení nebo získání povolení.
Článek 10
1. Nepeněžité vklady jsou uvedeny ve zprávě vypracované před založením společnosti nebo získáním povolení k zahájení činnosti jedním nebo více odborníky nezávislými na společnosti, jmenovanými nebo schválenými správním orgánem nebo soudem. Odborníky mohou být v souladu s právními předpisy každého členského státu fyzické nebo právnické osoby nebo společnosti.
2. Zpráva odborníka musí obsahovat alespoň popis každého z vkladů, postupy přijatého ocenění a musí uvádět, zda hodnoty získané těmito postupy odpovídají alespoň počtu a jmenovité hodnotě, nebo nemají-li jmenovitou hodnotu, účetní hodnotě a popřípadě i emisnímu ážiu akcií vydaných jako protiplnění.
3. Zpráva odborníka bude zveřejněna způsobem stanoveným právními předpisy každého členského státu v souladu s článkem 3 směrnice 68/151/EHS.
4. Členské státy nemusí tento článek použít, pokud je 90 % jmenovité hodnoty, nebo nemají-li jmenovitou hodnotu, účetní hodnoty všech akcií vydaných jako protiplnění za nepeněžité vklady vložené jednou nebo více společnostmi a pokud jsou splněny tyto požadavky: a) u společnosti přijímající tyto vklady se osoby nebo společnosti podle čl. 3 písm. i) vzdaly vypracování zprávy odborníků;
b) toto vzdání se bylo zveřejněno v souladu s odstavcem 3;
c) společnosti poskytující tyto vklady mají rezervy, které podle právního předpisu nebo podle stanov nelze rozdělit a jejichž výše dosahuje alespoň jmenovité hodnoty, nebo nemají-li jmenovitou hodnotu, účetní hodnoty akcií vydaných jako protiplnění za nepeněžité vklady;
d) společnosti poskytující tyto vklady se prohlásí za ručitele do výše uvedené v písmenu c) za dluhy přijímající společnosti, které vzniknou mezi okamžikem vydání akcií jako protiplnění za nepeněžité vklady a jedním rokem po zveřejnění roční účetní závěrky této společnosti vztahující se na účetní období, během kterého byly tyto vklady poskytnuty. Během této lhůty je zakázán jakýkoli převod těchto akcií;
e) záruka podle písmene d) se zveřejní v souladu s odstavcem 3;
f) společnosti poskytující tyto vklady vloží částku rovnající se částce uvedené v písmenu c) do rezervy, kterou je možné rozdělit až po uplynutí lhůty tří let od zveřejnění roční účetní závěrky přijímající společnosti za účetní období, během kterého byly tyto vklady poskytnuty, nebo případně později po splnění uplatněných nároků vyplývajících ze závazku uvedeného v písmenu d).
Článek 11
1. Nabytí jakýchkoli aktiv, která náleží osobě nebo společnosti uvedeným v čl. 3 písm. i), jako protihodnoty alespoň jedné desetiny upsaného základního kapitálu společností, musí být ověřeno a zveřejněno obdobně podle článku 10 a podléhá schválení valné hromady, pokud k tomuto nabytí došlo před uplynutím lhůty, která je stanovena vnitrostátními právními předpisy a činí nejméně dva roky od okamžiku založení společnosti nebo získání povolení k zahájení její činnosti.
Členské státy mohou rovněž stanovit, že tato ustanovení budou použita, pokud aktiva náleží akcionáři nebo jiné osobě.
2. Odstavec 1 se nepoužije na nabývání v rámci běžných obchodů společnosti, ani na nabývání z podnětu správního orgánu nebo soudu nebo pod jeho dohledem, ani na nabývání na burze.
Článek 12
Nestanoví-li ustanovení o snížení upsaného základního kapitálu jinak, nemohou být akcionáři osvobozeni od povinnosti splatit svůj vklad.
Článek 13
Dokud nedojde k další koordinaci vnitrostátních právních předpisů, přijmou členské státy nezbytná opatření, aby byly v případech přeměny některé formy společnosti na akciovou společnost dány záruky alespoň odpovídající těm, které jsou stanoveny v článcích 2 až 12.
Článek 14
Články 2 až 13 se nedotýkají předpisů členských států o pravomoci a postupu při změnách stanov nebo aktu, kterým se společnost zakládá.
Článek 15
1. a) S výjimkou případů snížení upsaného základního kapitálu nesmí dojít k rozdělení akcionářům, pokud se ke dni skončení posledního účetního období čisté obchodní jmění vyplývající z roční účetní závěrky společnosti nebo čisté obchodní jmění po tomto rozdělení sníží pod výši upsaného základního kapitálu zvýšenou o rezervy, které nelze podle právních předpisů nebo stanov rozdělit.
b) Výše upsaného základního kapitálu uvedená v písmenu a) se snižuje o výši upsaného dosud nesplaceného základního kapitálu, pokud tento není dosud zúčtován v aktivech uvedených v rozvaze.
c) Částka k rozdělení akcionářům nesmí překročit výši výsledků posledního skončeného účetního období zvýšenou o zisk z předchozích období a platby z rezerv určených k tomuto účelu a sníženou o ztráty z předchozích období a o částky vložené do rezerv v souladu s právními předpisy nebo stanovami.
d) Výraz "rozdělení" použitý v písmenech a) a c) zahrnuje zejména výplatu dividend a úroků spojených s akciemi.
2. Pokud právní předpisy členského státu umožňují výplatu zálohy na dividendy, musí být dodrženy alespoň tyto podmínky: a) je sestavena mezitímní účetní závěrka, ve které se projeví, že prostředky použitelné pro rozdělení jsou dostatečné,
b) částka určená k rozdělení nesmí překročit výši zisku vytvořeného od konce posledního účetního období, za které je účetní závěrka vypracována, zvýšenou o zisk z předchozích období a platby z rezerv určených k tomuto účelu a sníženou o ztráty z předchozích období a o částky vložené do rezerv v souladu s právními předpisy nebo stanovami.
3. Odstavci 1 a 2 nejsou dotčeny předpisy členských států týkající se zvyšování upsaného základního kapitálu o rezervy.
4. Právní předpisy členského státu mohou stanovit odchylky od odst. 1 písm. a) pro investiční společnosti s fixním kapitálem.
Investiční společností s fixním kapitálem se ve smyslu tohoto odstavce rozumí pouze společnosti, - jejichž jediným předmětem je investování prostředků do různých cenných papírů, různých nemovitostí nebo jiných majetkových hodnot s výlučným cílem rozložit investiční rizika a poskytovat svým akcionářům podíl na zisku z hospodaření s jejich aktivy, a
- které veřejně vyzývají k úpisu svých vlastních akcií.
Pokud právní předpisy členských států využívají této možnosti, a) uloží těmto společnostem, aby uváděly výrazy "investiční společnost" na všech dokumentech uvedených v článku 4 směrnice 68/151/EHS;
b) nepovolí společnosti tohoto typu, jejíž čisté obchodní jmění je nižší než částka uvedená v odst. 1 písm. a), rozdělení zisku akcionářům, pokud je v závěrce posledního účetního období celková výše obchodního jmění této společnosti, vyplývající z roční účetní závěrky, nižší než jedenapůlnásobek celkové výše dluhů společnosti vůči věřitelům, jak vyplývá z roční účetní závěrky, anebo by se po rozdělení zisku pod tuto hranici snížila;
c) uloží každé společnosti tohoto typu, která přistoupí k rozdělení zisku, i když je její čisté obchodní jmění nižší než částka uvedená v odst. 1 písm. a), aby v poznámce k roční účetní závěrce tuto skutečnost upřesnila.
Článek 16
Jakékoli rozdělení, které není v souladu s článkem 15, musí akcionáři, kteří jej obdrželi, vrátit, pokud společnost prokáže, že tito akcionáři o vadnosti rozdělení v jejich prospěch věděli anebo vzhledem k okolnostem měli vědět.
Článek 17
1. V případě vážné ztráty upsaného základního kapitálu musí být svolána valná hromada ve lhůtě stanovené právními předpisy členských států, aby posoudila, zda je třeba společnost zrušit nebo přijmout jiná opatření.
2. Právní předpisy členského státu nemohou stanovit výši ztráty považované za vážnou ve smyslu odstavce 1 na více než polovinu upsaného základního kapitálu.
Článek 18
1. Společnost nesmí upisovat vlastní akcie.
2. Pokud byly upsány akcie společnosti osobou jednající vlastním jménem, avšak na účet této společnosti, musí se na upisovatele pohlížet, jako by upsal na svůj účet.
3. Osoby nebo společnosti uvedené v čl. 3 písm. i), nebo v případě zvýšení upsaného základního kapitálu, členové správního nebo řídícího orgánu jsou povinni splatit akcie upsané v rozporu s tímto článkem.
Právní předpisy členského státu však mohou stanovit, že každá zúčastněná osoba se může této povinnosti zprostit, pokud prokáže, že není osobně odpovědná.
Článek 19
1. Umožňují-li právní předpisy členského státu, aby společnost nabývala vlastní akcie samostatně nebo prostřednictvím osoby jednající vlastním jménem, avšak na účet této společnosti, podřídí toto nabývání alespoň těmto podmínkám: a) povolení k nabytí je uděleno valnou hromadou, která stanoví podrobnosti zamýšleného nabytí, zejména nejvyšší množství akcií, které může společnost nabýt, dobu, na kterou je povolení uděleno a která nesmí být delší než osmnáct měsíců, a při nabytí za úplatu rovněž nejvyšší a nejnižší protihodnoty. Členové správních nebo řídících orgánů jsou povinni zajistit, aby v okamžiku povoleného nabývání byly splněny podmínky uvedené v písmenech b), c) a d);
b) jmenovitá hodnota, nebo nemají-li jmenovitou hodnotu, účetní hodnota nabytých akcií, včetně akcií, které společnost nabyla dříve a které má v portfoliu, a rovněž akcií nabytých osobou jednající vlastním jménem, avšak na účet této společnosti, nesmí přesáhnout 10 % upsaného základního kapitálu;
c) nabytí vlastních akcií nesmí způsobit snížení čistého obchodního jmění pod částku uvedenou v čl. 15 odst. 1 písm. a);
d) transakce se může týkat pouze zcela splacených akcií.
2. Právní předpisy členského státu se mohou odchýlit od odst. 1 písm a) první věty, pokud je nabytí vlastních akcií nezbytné, aby se společnost vyhnula vážné a bezprostředně hrozící újmě. V takovém případě musí správní nebo řídící orgán společnosti informovat následující valnou hromadu o důvodech a cílech provedeného nabytí, o počtu a jmenovité hodnotě, nebo nemají-li jmenovitou hodnotu, o účetní hodnotě nabytých akcií, o podílu na upsaném základním kapitálu, který tyto akcie představují, a o protihodnotě za tyto akcie.
3. Členské státy mohou vyloučit použití odst. 1 písm. a) první věty na akcie nabyté společností samou nebo osobou jednající vlastním jménem, avšak na účet této společnosti, které mají být rozděleny zaměstnancům této společnosti nebo zaměstnancům společnosti, která je s touto společností spojena. K rozdělení těchto akcií musí dojít ve lhůtě dvanácti měsíců ode dne nabytí.
Článek 20
1. Členské státy mohou vyloučit použití článku 19 na a) akcie nabyté k provedení rozhodnutí o snížení základního kapitálu nebo v případě uvedeném v článku 39;
b) akcie nabyté v důsledku univerzálního převodu majetku;
c) akcie zcela splacené, nabyté bezplatně nebo bankami a jinými finančními institucemi jako kupní provize;
d) akcie nabyté na základě právní povinnosti nebo v důsledku soudního rozhodnutí k ochraně menšinových akcionářů například v případě sloučení, změny předmětu nebo právní formy společnosti, přenesení sídla společnosti do zahraničí nebo zavedení omezení pro převod akcií;
e) akcie nabyté od akcionáře v případě jejich nesplacení;
f) akcie nabyté pro odškodnění menšinových akcionářů spojených společností;
g) akcie zcela splacené, nabyté během soudní dražby provedené s cílem splacení pohledávky společnosti u majitele těchto akcií;
h) akcie zcela splacené, vydané investiční společností s fixním kapitálem podle čl. 15 odst. 4 druhého pododstavce a nabyté na žádost investorů touto společností nebo společností s ní spojenou. Použije se čl. 15 odst. 4 písm. a). Tato nabytí nesmí způsobit snížení čistého obchodního jmění pod částku upsaného základního kapitálu zvýšenou o rezervy, které nemohou být podle právních předpisů rozděleny.
2. Akcie nabyté v případech podle odst. 1 písm. b) až g) však musí být převedeny nejpozději ve lhůtě tří let ode dne jejich nabytí, ledaže jmenovitá hodnota, nebo nemají-li jmenovitou hodnotu, účetní hodnota nabytých akcií, včetně akcií, které společnost nabyla prostřednictvím osoby jednající vlastním jménem, avšak na účet společnosti, nepřesahuje 10 % upsaného základního kapitálu.
3. Nedojde-li k převedení akcií ve lhůtě podle odstavce 2, musí být akcie zrušeny. Právní předpisy členského státu mohou pro toto zrušení vyžadovat snížení upsaného základního kapitálu o odpovídající částku. Toto snížení musí být uloženo, pokud nabytí akcií, které mají být zrušeny, má za následek snížení čistého obchodního jmění pod částku uvedenou v čl. 15 odst. 1 písm. a).
Článek 21
Akcie nabyté v rozporu s články 19 a 20 musí být převedeny ve lhůtě jednoho roku od jejich nabytí. Pokud k převedení ve stanovené lhůtě nedojde, použije se čl. 20 odst. 3.
Článek 22
1. Umožňují-li právní předpisy členských států, aby společnost samostatně nebo prostřednictvím osob jednajících vlastním jménem, avšak na účet této společnosti nabývala vlastní akcie, podřídí držení těchto akcií alespoň těmto podmínkám:
a) z práv, která jsou spojena s akciemi, je v každém případě pozastaveno hlasovací právo spojené s vlastními akciemi; b) pokud jsou tyto akcie zúčtovány v aktivech rozvahy, je v pasivech uvedena nepohotová rezerva ve stejné výši.
2. Umožňují-li právní předpisy členských států, aby společnost samostatně nebo prostřednictvím osob jednajících vlastním jménem, avšak na její účet, nabývala vlastní akcie, musí požadovat, aby výroční zpráva obsahovala alespoň a) důvody nabytí, ke kterým došlo během účetního období;
b) počet a jmenovitou hodnotu, nebo nemají-li jmenovitou hodnotu, účetní hodnotu akcií nabytých a převedených během účetního období a podíl na upsaném základním kapitálu, který tyto akcie představují;
c) v případech nabytí nebo převodu za úplatu protihodnotu za tyto akcie;
d) počet a jmenovitou hodnotu, nebo nemají-li jmenovitou hodnotu, účetní hodnotu všech akcií nabytých a držených v portfoliu společnosti a rovněž podíl na upsaném základním kapitálu, který tyto akcie představují.
Článek 23
1. Společnost nesmí poskytovat zálohy, poskytovat půjčky ani záruky s cílem umožnit nabytí vlastních akcií třetí osobě.
2. Odstavec 1 se nevztahuje na transakce prováděné v rámci běžných obchodů bankami a jinými finančními institucemi, ani na obchody prováděné s cílem nabytí akcií zaměstnanci nebo pro zaměstnance společnosti dané nebo společností s ní spojených. Tyto transakce a obchody však nesmí způsobit snížení čistého obchodního jmění společnosti pod částku stanovenou v čl. 15 odst. 1 písm. a).
3. Odstavec 1 se nevztahuje na obchody provedené s cílem nabýt akcie podle čl. 20 odst. 1 písm. h).
Článek 24
1. Přijetí vlastních akcií samotnou společností nebo prostřednictvím osoby jednající vlastním jménem, avšak na účet této společnosti, jako záruky se považuje za nabytí uvedená v článku 19, čl. 20 odst. 1 a v článcích 22 a 23.
2. Členské státy mohou vyloučit použití odstavce 1 na běžné obchody bank a jiných finančních institucí.
Článek 25
1. O každém zvýšení základního kapitálu musí rozhodnout valná hromada. Toto rozhodnutí i provedení zvýšení upsaného základního kapitálu budou zveřejněna způsobem stanoveným v právních předpisech každého členského státu v souladu s článkem 3 směrnice 68/151/EHS.
2. Stanovy, akt, kterým se společnost zakládá, nebo valná hromada, jejíž rozhodnutí musí být zveřejněno v souladu s odstavcem 1, mohou povolit zvýšení upsaného základního kapitálu až do maximální výše, kterou stanoví s ohledem na maximální výši případně stanovenou právními předpisy. V mezích stanovené výše případně rozhodne o zvýšení upsaného základního kapitálu k tomu zmocněný orgán společnosti. Tato pravomoc orgánu má maximální dobu trvání pět let a může být jednou nebo vícekrát obnovena valnou hromadou pokaždé na období nepřesahující pět let.
3. Existuje-li více druhů akcií, je rozhodnutí valné hromady o zvýšení základního kapitálu podle odstavce 1 nebo o povolení ke zvýšení základního kapitálu podle odstavce 2 schvalováno odděleně pro každý druh akcionářů, jejichž práv se obchod týká.
4. Tento článek se vztahuje na vydání všech cenných papírů, které jsou převoditelné na akcie nebo se kterými je spojeno právo upisovat akcie, ale nevztahuje se na přeměnu těchto cenných papírů, ani na výkon práva na úpis.
Článek 26
Akcie vydané jako protiplnění na vklad v souvislosti se zvýšením upsaného základního kapitálu musí být splaceny alespoň do výše 25 % své jmenovité hodnoty, nebo nemají-li jmenovitou hodnotu, své účetní hodnoty. Je-li stanoveno emisní ážio, musí být zcela splaceno.
Článek 27
1. Akcie vydané jako protiplnění za nepeněžité vklady v souvislosti se zvýšením upsaného základního kapitálu musí být zcela splaceny ve lhůtě pěti let od rozhodnutí zvýšit upsaný základní kapitál.
3. Členské státy mohou vyloučit použití odstavce 2, pokud ke zvýšení upsaného základního kapitálu dojde s cílem provést sloučení nebo veřejnou nabídku na nákup nebo výměnu akcií a s cílem vyplatit akcionáře společnosti zaniklé při sloučení nebo akcionářů společnosti, která je předmětem veřejné nabídky na nákup nebo výměnu.
4. Členské státy mohou vyloučit použití odstavce 2, pokud jsou všechny akcie vydané v souvislosti se zvýšením upsaného základního kapitálu vydány jako protiplnění na nepeněžité vklady jedné či více společností, za podmínky, že se všichni akcionáři společnosti přijímající vklady vzdali vypracování zprávy odborníků a že jsou splněny podmínky čl. 10 odst. 4 písm. b) až f).
Článek 28
Pokud zvýšení základního kapitálu není zcela upsáno, zvýší se základní kapitál o výši úpisů pouze tehdy, stanoví-li výslovně tuto možnost podmínky emise.
Článek 29
1. V průběhu každého zvyšování základního kapitálu upsaného peněžitými vklady musí být akcie přednostně nabídnuty akcionářům poměrně podle podílu na základním kapitálu, který představují jejich akcie.
2. Členské státy mohou a) vyloučit použití odstavce 1 na akcie, se kterými je spojeno omezené právo na účast na rozdělení podle článku 15 a/nebo na rozdělení majetku společnosti v případě její likvidace, nebo
b) připustit, je-li upsaný základní kapitál společnosti, který tvoří více druhů akcií s rozdílným hlasovacím právem nebo právem na účast na rozdělení podle článku 15 nebo právem na rozdělení majetku společnosti v případě likvidace zvyšován vydáním nových akcií pouze jednoho z těchto druhů, výkon předkupního práva akcionáři vlastníky ostatních druhů akcií až po uplatnění tohoto práva akcionáři vlastníky druhu akcií, které jsou vydávány.
3. Nabídka na přednostní úpis akcií a lhůta, ve které má být toto právo uplatněno, musí být zveřejněny ve vnitrostátním věstníku určeném v souladu se směrnicí 68/151/EHS. Právní předpisy členského státu nicméně nemusí požadovat toto zveřejnění, pokud všechny akcie společnosti znějí na jméno. V tomto případě musí být všichni akcionáři informováni písemně. Předkupní právo musí být vykonáno ve lhůtě alespoň čtrnácti dnů od dne zveřejnění nabídky nebo ode dne odeslání dopisů akcionářům.
4. Stanovy nebo akt, kterým se společnost zakládá, nemohou předkupní právo omezit ani zrušit. Toto rozhodnutí však může přijmout valná hromada. Řídící nebo správní orgán společnosti je povinen předložit této valné hromadě písemnou zprávu, ve které uvede důvody omezení nebo zrušení předkupního práva a stanovení navrhované ceny emise. Valná hromada přijme rozhodnutí podle pravidel o usnášeníschopnosti a pravidel o většinovém rozhodování uvedených v článku 40. Její rozhodnutí bude zveřejněno způsobem stanoveným právními předpisy každého členského státu v souladu s článkem 3 směrnice 68/151/EHS.
5. Právní předpisy členského státu mohou stanovit, že stanovy, akt, kterým se společnost zakládá, nebo valná hromada usnášející se podle pravidel o usnášeníschopnosti, o většinovém rozhodování a o zveřejňování uvedených v odstavci 4, mohou udělit pravomoc omezit nebo zrušit předkupní právo orgánu společnosti, který je oprávněn rozhodovat o zvýšení upsaného základního kapitálu v mezích schváleného základního kapitálu. Toto oprávnění nemůže být uděleno na dobu delší, než je doba stanovená v čl. 25 odst. 2.
6. Odstavce 1 až 5 se vztahují na vydání všech cenných papírů, které jsou převoditelné na akcie nebo se kterými je spojeno právo upisovat akcie, ale nevztahuje se na přeměnu těchto cenných papírů, ani na výkon práva na úpis.
7. Jsou-li akcie vydány bankám nebo jiným finančním institucím s cílem jejich nabídky akcionářům společnosti podle odstavců 1 a 3 na základě rozhodnutí o zvýšení upsaného základního kapitálu, k vyloučení předkupního práva podle odstavců 4 a 5 nedojde.
Článek 30
Článek 31
Existuje-li více druhů akcií, je rozhodnutí valné hromady o snížení základního kapitálu schvalováno odděleně pro každý druh akcionářů, jejichž práv se obchod týká.
Článek 32
1. V případě snížení upsaného základního kapitálu mají alespoň věřitelé, jejichž pohledávky vznikly před zveřejněním rozhodnutí o snížení, právo na obdržení záruk na tyto pohledávky, které v okamžiku zveřejnění nejsou ještě splatné. Právní předpisy členských států stanoví podmínky pro výkon tohoto práva. Toto právo mohou zrušit, pouze pokud má věřitel dostatečné záruky nebo pokud poskytnutí těchto záruk není nezbytné s ohledem na majetek společnosti.
2. Právní předpisy členských států alespoň stanoví, že snížení základního kapitálu bude neúčinné nebo že ve prospěch akcionářů nedojde k žádné platbě, dokud věřitelé nebudou uspokojeni nebo pokud soud nerozhodne, že žádosti věřitelů nemá být vyhověno.
3. Tento článek se použije, pokud ke snížení upsaného základního kapitálu dojde celkovým nebo částečným odmítnutím splatit zůstatky vkladů akcionářů.
Článek 33
1. Členské státy mohou vyloučit použití článku 32 na snížení upsaného základního kapitálu, jehož cílem je vyrovnat způsobené ztráty nebo zahrnout finanční částky do rezerv, za podmínky, že výše těchto rezerv nepřesáhne 10 % sníženého upsaného základního kapitálu. Tato rezerva nemůže být s výjimkou snížení upsaného základního kapitálu rozdělena akcionářům; může být použita pouze k vyrovnání vzniklé ztráty nebo ke zvýšení upsaného základního kapitálu zahrnutím rezervy, pokud členský stát tuto operaci umožňuje.
2. V případech uvedených v odstavci 1 stanoví právní předpisy členského státu alespoň opatření nezbytná k tomu, aby částky plynoucí ze snížení upsaného základního kapitálu nemohly být použity k provedení plateb nebo k rozdělení akcionářům, ani ke zbavení akcionářů povinnosti poskytnout vklad.
Článek 34
Upsaný základní kapitál nesmí být snížen na částku nižší, než je minimální základní kapitál stanovený v článku 6. Členské státy však mohou povolit takové snížení, pokud zároveň stanoví, že rozhodnutí provést snížení nabude účinku až tehdy, dojde-li ke zvýšení upsaného základního kapitálu na úroveň, která se rovná alespoň stanovenému minimu.
Článek 35
Umožňují-li právní předpisy členského státu částečnou nebo úplnou amortizaci upsaného základního kapitálu bez jeho současného snížení, požadují splnění alespoň těchto podmínek: a) umožňují-li stanovy nebo akt, kterým se společnost zakládá, amortizaci, rozhodne o této amortizaci valná hromada alespoň za obvyklých podmínek usnášeníschopnosti a většinového rozhodování. Neumožňují-li stanovy nebo akt, kterým se společnost zakládá, amortizaci, rozhodne o ní valná hromada alespoň za obvyklých podmínek usnášeníschopnosti a většinového rozhodování podle článku 40. Toto rozhodnutí musí být zveřejněno způsoby stanovenými právními předpisy každého členského státu v souladu s článkem 3 směrnice 68/151/EHS;
b) amortizace může být provedena pouze prostředky určenými k rozdělení v souladu s čl. 15 odst. 1;
c) akcionáři, jejichž akcie jsou amortizovány, si ponechají svá práva ve společnosti, s výjimkou práva na vyplacení vkladu a práva na účast na rozdělení první dividendy získané z nesplacených akcií.
Článek 36
1. Umožňují-li právní předpisy členského státu společnostem snížit jejich upsaný základní kapitál povinným stažením akcií, požadují dodržení alespoň těchto podmínek: a) povinné stažení musí být stanoveno nebo povoleno ve stanovách nebo v aktu, kterým se společnost zakládá, před úpisem akcií, které mají být staženy;
b) je-li povinné stažení stanovami nebo aktem, kterým se společnost zakládá pouze povoleno, rozhodne o něm valná hromada, pokud ho jednomyslně neschválí dotyční akcionáři;
c) orgán společnosti, který rozhodne o povinném stažení, určí podmínky a podrobnosti provedení této operace, pokud nebyly určeny ve stanovách nebo aktu, kterým se společnost zakládá;
d) článek 32 se použije, nejedná-li se o zcela splacené akcie, které jsou společnosti bezplatně poskytnuty nebo které jsou staženy s využitím prostředků určených k rozdělení v souladu s čl. 15 odst. 1; v těchto případech musí být do rezerv zahrnuta částka rovná jmenovité hodnotě, nebo nemají-li jmenovitou hodnotu, účetní hodnotě všech stažených akcií. Tato rezerva nesmí být, s výjimkou snížení upsaného základního kapitálu, rozdělena akcionářům; tuto rezervu lze použít pouze k vyrovnání vzniklých ztrát nebo ke zvýšení upsaného základního kapitálu zahrnutím těchto rezerv, pokud to právní předpisy členského státu umožňují;
e) rozhodnutí o povinném vzetí akcií z oběhu musí být zveřejněno způsobem stanoveným právními předpisy každého členského státu v souladu s článkem 3 směrnice 68/151/EHS.
2. V případech uvedených v odstavci 1 se čl. 30 odst. 1 a články 31, 33 a 40 nepoužijí.
Článek 37
1. V případě snížení upsaného základního kapitálu vzetím z oběhu akcií nabytých samostatně společností nebo prostřednictvím osoby jednající vlastním jménem, avšak na účet této společnosti, musí o tomto vzetí z oběhu rozhodnout valná hromada.
2. Článek 32 se použije, nejedná-li se o zcela splacené akcie, které byly nabyty bezplatně nebo s využitím prostředků určených k rozdělení v souladu s čl. 15 odst. 1; v těchto případech musí být do rezerv zahrnuta částka rovná jmenovité hodnotě, nebo nemají-li jmenovitou hodnotu, účetní hodnotě všech akcií vzatých z oběhu. Tato rezerva nesmí být, s výjimkou snížení upsaného základního kapitálu, rozdělena mezi akcionáře; tuto rezervu lze použít pouze k vyrovnání vzniklých ztrát nebo ke zvýšení upsaného základního kapitálu zahrnutím těchto rezerv, pokud to právní předpisy členských států umožňují.
3. V případech uvedených v odstavci 1 se články 31, 33 a 40 nepoužijí.
Článek 38
Existuje-li v případech uvedených v článku 35, čl. 36 odst. 1 písm. b) a čl. 37 odst. 1 více druhů akcií, je rozhodnutí valné hromady o amortizaci upsaného základního kapitálu nebo o jeho snížení vzetím akcií z oběhu podmíněno odděleným hlasováním alespoň pro každý druh akcionářů, jejichž práva jsou touto transakcí dotčena.
Článek 39
Povolují-li právní předpisy členského státu společnostem vydávat odkoupitelné akcie, požadují pro odkoupení těchto akcií splnění alespoň těchto podmínek: a) odkoupení musí být povoleno stanovami nebo aktem, kterým se společnost zakládá, před úpisem odkoupitelných akcií;
b) tyto akcie musí být zcela splaceny;
c) podmínky a podrobnosti odkoupení jsou určeny stanovami nebo aktem, kterým se společnost zakládá;
d) k odkoupení může dojít pouze prostředky určenými k rozdělení v souladu s čl. 15 odst. 1 nebo z výnosu nové emise provedené s cílem tohoto odkoupení;
e) částka, která se rovná jmenovité hodnotě, nebo nemají-li jmenovitou hodnotu, účetní hodnotě všech odkoupených akcií, musí být zahrnuta do rezervy, kterou není možné, s výjimkou snížení upsaného základního kapitálu, rozdělit akcionářům; tuto rezervu lze použít pouze ke zvýšení upsaného základního kapitálu zahrnutím těchto rezerv;
f) písmeno e) se nepoužije, pokud k odkoupení dojde s využitím výnosu z nové emise provedené s cílem tohoto odkoupení;
g) je-li v důsledku odkoupení stanovena výplata ážia ve prospěch akcionářů, může být toto ážio vyplaceno pouze z prostředků určených k rozdělení v souladu s čl. 15 odst. 1 nebo z rezervy jiné než uvedené v písmenu e), kterou není možné, s výjimkou snižování upsaného základního kapitálu, rozdělit akcionářům; tuto rezervu lze použít pouze ke zvýšení upsaného základního kapitálu zahrnutím rezerv, k vyrovnání nákladů uvedených v čl. 3 písm. j) nebo k vyrovnání nákladů na emisi akcií nebo dluhopisů nebo k výplatě ážia držitelům odkupovaných akcií nebo dluhopisů;
h) odkoupení musí být zveřejněno způsoby stanovenými právními předpisy každého členského státu v souladu s článkem 3 směrnice 68/151/EHS.
Článek 40
1. Právní předpisy členských států stanoví, že rozhodnutí podle čl. 29 odst. 4 a 5, článků 30, 31, 35 a 38 vyžadují schválení alespoň dvoutřetinovou většinou hlasů spojených se zastoupenými cennými papíry nebo zastoupeným upsaným základním kapitálem.
2. Právní předpisy členských států však mohou stanovit, že je-li zastoupena alespoň polovina upsaného základního kapitálu, stačí prostá většina hlasů uvedených v odstavci 1.
Článek 41
1. Členské státy se mohou odchýlit od čl. 9 odst. 1, čl. 19 odst. 1 písm. a) první věty a písm. b) a od článků 25, 26 a 29, pokud je to nezbytné k přijetí nebo provedení předpisů na podporu účasti zaměstnanců nebo jiných skupin osob určených vnitrostátními právními předpisy na základním kapitálu podniků.
2. Členské státy mohou z použití čl. 19 odst. 1 písm. a) první věty a článků 30, 31, 36, 37, 38 a 39 vyloučit společnosti podléhající zvláštnímu statutu, které vydávají podílové i zaměstnanecké akcie; zaměstnanecké akcie jsou vydávány ve prospěch sdružení zaměstnanců, které je na valné hromadě akcionářů zastupováno zmocněnci s hlasovacím právem.
Článek 42
Pro účely uplatňování této směrnice zajistí právní předpisy členských států rovné zacházení všem akcionářům ve stejném postavení.
Článek 43
1. Členské státy uvedou v účinnost právní a správní předpisy nezbytné pro dosažení souladu s touto směrnicí do dvou let od jejího oznámení. Neprodleně o nich uvědomí Komisi.
(77/504/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na články 43 a 100 této smlouvy,
s ohledem na stanovisko Evropského parlamentu [1],
s ohledem na stanovisko Hospodářského a sociálního výboru [2],
vzhledem k tomu, že chov skotu zaujímá velmi významné místo v zemědělství Společenství a že uspokojivé výsledky v tomto odvětví velkou měrou závisí na používání čistokrevného plemenného skotu;
vzhledem k tomu, že se většina členských států, v rámci své národní politiky chovu, snažila až doposud prosazovat chov skotu patřícího k omezenému počtu plemen a odpovídajícího stanoveným zootechnickým normám; že se plemena a normy různí od jednoho členského státu k druhému; že existence takových rozdílností vytváří překážku pro obchod uvnitř Společenství;
vzhledem k tomu, že mají-li být tyto rozdílnosti odstraněny a tím zvýšena produktivita zemědělství v daném odvětví, musí být postupně liberalizován obchod s veškerým čistokrevným plemenným skotem v rámci Společenství; že úplná liberalizace obchodu vyžaduje pozdější další harmonizaci, zvláště co se týče schválení k plemenitbě;
vzhledem k tomu, že členským státům musí být umožněno vyžadovat předložení potvrzení o původu zvířete vypracovaných v souladu s postupem Společenství;
vzhledem k tomu, že je třeba učinit prováděcí opatření v některých technických odvětvích; že k provedení zamýšlených opatření je třeba zajistit postup zavádějící úzkou spolupráci mezi členskými státy a Komisí v rámci Stálého zootechnického výboru; že až do přijetí těchto prováděcích opatření musí zůstat nezměněna ustanovení, která v současnosti platí pro tyto oblasti;
vzhledem k tomu, že je třeba stanovit, že dovoz čistokrevného plemenného skotu z třetích nelze uskutečňovat za méně přísných podmínek, než jaké jsou uplatňovány uvnitř Společenství,
PŘIJALA TUTO SMĚRNICI:
Článek 1
Pro účely této směrnice se rozumí: a) "čistokrevným plemenným skotem" jakýkoli kus skotu, jehož rodiče a prarodiče jsou zapsáni nebo zaevidováni v plemenné knize stejného plemene a který je sám v této knize zapsán nebo je způsobilý tam být zapsán; b) "plemennou knihou" každá kniha, rejstřík, kartotéka nebo nosič dat,
- kterou vedou organizace nebo sdružení chovatelů oficiálně uznaná členským státem, ve kterém byla daná organizace nebo sdružení zřízena, a
- ve které jsou zapsána nebo zaevidována čistokrevná plemenná zvířata skotu určitého plemene se zmínkou o jejich předcích.
Článek 2
Členské státy zajistí, že nic z níže uvedeného nebude zakázáno, omezeno nebo tomu bráněno ze zootechnických důvodů:
- obchod s čistokrevným plemenným skotem v rámci Společenství,
- obchod se spermatem a oplodněnými vajíčky čistokrevného plemenného skotu uvnitř Společenství, - založení plemenných knih za podmínek stanovených na základě článku 6,
- uznání organizací a sdružení, které vedou plemenné knihy v souladu s článkem 6 a
- s výhradou článku 3 obchod uvnitř Společenství s býky určenými k umělé inseminaci.
Článek 3
Rada na návrh Komise přijme do dne 1. července 1980 předpisy Společenství o schválení čistokrevného plemenného skotu k plemenitbě.
Než tyto předpisy vstoupí v platnost, zůstává schválení čistokrevného plemenného skotu k plemenitbě, stejně tak jako schválení býků k umělému oplodnění a rovněž použití spermatu a oplodněných vajíček podřízeno vnitrostátním právním předpisům za předpokladu, že tyto vnitrostátní předpisy nesmějí být restriktivnější než ty, které platí pro čistokrevný plemenný skot, pro sperma a oplodněná vajíčka v členském státě určení.
Článek 4
Organizace a sdružení chovatelů oficiálně uznané členským státem nesmějí odepřít zápis do svých plemenných knih u čistokrevného plemenného skotu z jiného členského státu, pokud odpovídá požadavkům stanoveným v souladu s článkem 6.
Článek 5
Členské státy mohou vyžadovat, aby čistokrevný plemenný skot, a stejně tak sperma či oplodněná vajíčka, která z něj pochází, byly doprovázeny při obchodování v rámci Společenství osvědčením o původu, který odpovídá vzoru stanovenému postupem podle článku 8, zvláště pokud jde o zootechnické výkony.
Článek 6
1. Postupem podle článku 8 se určují: - metody kontroly výkonů a oceňování genetické hodnoty skotu,
- kritéria uznávání organizací a sdružení chovatelů,
- kritéria zakládání plemenných knih,
- kritéria pro zapisování do plemenných knih,
- údaje, které musí být uvedeny v osvědčení o původu zvířete.
2. Než vstoupí v platnost ustanovení v první, druhé a třetí odrážce odstavce 1: a) kontroly uvedené v první odrážce odstavce 1 a prováděné v každém členském státě, stejně jako existující plemenné knihy, jsou uznávány ostatními členskými státy;
b) uznávání organizací nebo sdružení chovatelů se i nadále řídí stávajícími platnými předpisy každého členského státu;
c) zakládání nových plemenných knih musí i nadále odpovídat stávajícím platným podmínkám každého členského státu.
Článek 7
Do provedení odpovídajících pravidel Společenství nesmí být podmínky uplatňované na dovoz čistokrevného plemenného skotu z třetích zemí výhodnější než podmínky pro obchod uvnitř Společenství.
Členské státy povolí dovoz čistokrevného plemenného skotu z třetích zemí jen tehdy, pokud je doprovázen osvědčením o původu potvrzujícím, že je zapsán nebo zaevidován v plemenné knize třetí země odeslání. Musí být předložen důkaz, že tato zvířata jsou buď zapsána nebo zaevidována nebo způsobilá být zapsána do plemenné knihy ve Společenství.
Článek 8
1. Má-li být zahájen postup podle tohoto článku, přednese věc Stálému zootechnickému výboru (dále jen "výbor"), zřízenému rozhodnutím 77/505/EHS, jeho předseda, a to buď z vlastního podnětu, nebo na žádost zástupce některého členského státu.
2. Hlasům členských států ve výboru je přidělena váha podle čl. 148 odst. 2 Smlouvy. Předseda nehlasuje.
3. Zástupce Komise předloží výboru návrh opatření, která mají být přijata. Výbor zaujme stanovisko k návrhu ve lhůtě, kterou může předseda stanovit podle naléhavosti věci. Stanovisko se přijímá většinou jednačtyřiceti hlasů.
4. Komise přijme zamýšlená opatření a ihned je provede, jsou-li v souladu se stanoviskem výboru. Pokud nejsou v souladu se stanoviskem výboru nebo pokud výbor žádné stanovisko nezaujme, předloží Komise Radě neprodleně návrh opatření, která mají být přijata. Rada rozhodne o opatřeních kvalifikovanou většinou.
Pokud se Rada ve lhůtě 3 měsíců ode dne, kdy jí byl návrh předán, nevysloví, přijme navrhovaná opatření Komise a ihned je provede s výjimkou případů, kdy se Rada proti opatřením vysloví prostou většinou.
Článek 9
Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 1. ledna 1979. Neprodleně o nich uvědomí Komisi.
Článek 10
Tato směrnice je určena členským státům.
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady č. 136/66/EHS ze dne 22. září 1966 o zřízení společné organizace trhu s oleji a tuky [1], naposledy pozměněné nařízením (EHS) č. 1707/73 [2],
s ohledem na nařízení Rady č. 162/66/EHS ze dne 27. října 1966 o obchodu s oleji a tuky mezi Společenstvím a Řeckem [3],
s ohledem na nařízení Komise (EHS) č. 171/67/EHS ze dne 27. června 1967 o vývozních náhradách a dávkách v odvětví olivového oleje [4], naposledy pozměněné nařízením (EHS) č. 2429/72 [5], a zejména na článek 11 uvedeného nařízení,
vzhledem k tomu, že článek 2 nařízení Komise (EHS) č. 616/72 ze dne 27. března 1972, kterým se stanoví prováděcí pravidla pro vývozní náhrady a dávky v odvětví olivového oleje [6], naposledy pozměněného nařízením (EHS) č. 503/76 [7], stanoví, že osvobození od dovozních dávek, na které odkazuje článek 9 nařízení č. 171/67/EHS, je třeba udělovat na ty jakosti olivového oleje, na které se poskytuje náhrada v hotovosti;
vzhledem k tomu, že se náhrady v hotovosti poskytují pouze na některé jakosti olivového oleje a na některé druhy obchodních úprav; že s cílem zabránit transakcím, které neodpovídají tradičním vývozním zvyklostem, je třeba přijmout opatření, aby osvobození od dovozní dávky mohly být uděleno pouze v případě vývozu produktů a jejich obchodních úprav, na které je skutečně možné poskytnout náhradu v hotovosti;
vzhledem k tomu, že opatření tohoto nařízení jsou v souladu se stanoviskem Řídícího výboru pro oleje a tuky,
PŘIJALA TOTO NAŘÍZENÍ:
Článek 1
Článek 2 nařízení (EHS) č. 616/72 se mění takto:
"Osvobození od dovozní dávky, na které odkazuje čl. 9 odst. 1 nařízení č. 171/67/EHS, je podmíněno vývozem jakostí olivového oleje, popřípadě druhem obchodní úpravy, na něž se vztahuje náhrada v hotovosti v den podání žádosti o toto osvobození."
Článek 2
Toto nařízení vstupuje v platnost prvním dnem po vyhlášení
kterou se mění přílohy směrnice Rady 66/402/EHS o uvádění osiva obilovin na trh (78/387/EHS) (78/387/EHS)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na směrnici Rady 66/402/EHS ze dne 14. června 1966 o uvádění osiva obilovin na trh [1], naposledy pozměněnou směrnicí 78/55/EHS [2], a zejména na článek 21a uvedené směrnice,
vzhledem k tomu, že v důsledku vývoje vědeckých a technických poznatků by měly být z níže uvedených důvodů změněny přílohy I, II a III uvedené směrnice;
vzhledem k tomu, že se jeví nezbytným přizpůsobit podmínky pro uznávání osiva kukuřice obvyklým mezinárodním systémům pro odrůdové uznávání osiva;
vzhledem k tomu, že ke zlepšení kvality osiva je třeba stanovit požadavky na předchozí porosty;
vzhledem k tomu, že za účelem zlepšení genetické hodnoty osiva by měly být stanoveny normy odrůdové čistoty, které musí splňovat množitelský porost u některých jiných druhů;
vzhledem k tomu, že některé normy pro osivo rýže by měly být přizpůsobeny normám jakosti, kterých osivo běžně dosahuje;
vzhledem k tomu, že by měla být změněna některá opatření, aby bylo vyhověno požadavkům úředních zkoušek osiva prováděných podle obvyklých mezinárodních metod;
vzhledem k tomu, že za současného stavu není možné stanovit ve Společenství plnou harmonizaci podmínek pro výskyt Avena fatua; že by však před 1. červencem 1983 měl být učiněn pokus o zpřísnění podmínek stanovených ve směrnici 66/402/EHS s cílem dosáhnout plné harmonizace;
ze dne 19. května 1978, kterou se přizpůsobuje technickému pokroku směrnice Rady 76/114/EHS o sbližování právních předpisů členských států týkajících se povinných štítků a nápisů pro motorová vozidla a pro jejich přípojná vozidla a pro jejich umístění a způsob upevnění
(78/507/EHS) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na směrnici Rady 70/156/EHS ze dne 6. února 1970 o sbližování právních předpisů členských států týkajících se schvalování typu motorových vozidel a jejich přípojných vozidel [1], ve znění aktu o přistoupení, a zejména na články 11, 12 a 13 uvedené směrnice,
s ohledem na směrnici Rady 76/114/EHS ze dne 18. prosince 1975 o sbližování právních předpisů členských států týkajících se povinných štítků a nápisů pro motorová vozidla a pro jejich přípojná vozidla a pro jejich umístění a způsob upevnění [2],
vzhledem k tomu, že Mezinárodní normalizační organizace (ISO) nyní přijala dvě mezinárodní normy pro celosvětový klasifikační systém, který umožňuje identifikaci výrobce vozidla [3] i identifikaci vozidla [4]; že je tedy vhodné začlenit tento systém identifikace výrobce do směrnice 76/114/EHS a současně sladit požadavky této směrnice s normou ISO pro identifikaci vozidla;
vzhledem k tomu, že opatření této směrnice jsou v souladu se stanoviskem Výboru pro přizpůsobování směrnic o odstraňování technických překážek obchodu v oblasti motorových vozidel technickému pokroku;
PŘIJALA TUTO SMĚRNICI:
Článek 1
Příloha směrnice 76/114/EHS se mění v souladu s přílohou této směrnice.
Článek 2
1. Od 1. října 1978 nesmějí členské státy z důvodů týkajících se povinných štítků a nápisů, jejich umístění a způsobu upevnění: - odmítnout udělit EHS schválení typu nebo vydat doklad uvedený v čl. 10 odst. 1 poslední odrážce směrnice 70/156/EHS nebo udělit vnitrostátní schválení typu pro typ vozidla, ani
- zakázat první uvedení vozidla do provozu,
pokud povinné štítky a nápisy a jejich umístění a způsob upevnění splňují požadavky směrnice 76/114/EHS ve znění této směrnice.
2. Od 1. října 1981 členské státy - nesmějí již vydat doklad uvedený v čl. 10 odst. 1 poslední odrážce směrnice 70/156/EHS pro typ vozidla, jehož povinné štítky a nápisy, jejich umístění a upevnění nesplňují požadavky směrnice 76/114/EHS ve znění této směrnice,
- mohou odmítnout udělit vnitrostátní schválení typu pro typ vozidla, jehož povinné štítky a nápisy a jejich umístění a upevnění nesplňují požadavky směrnice 76/114/EHS ve znění této směrnice.
3. Od 1. října 1981 mohou členské státy zakázat první uvedení do provozu vozidel, jejichž povinné štítky a nápisy a jejich umístění a upevnění nesplňují požadavky směrnice 76/114/EHS ve znění této směrnice.
Článek 3
Členské státy uvedou v účinnost předpisy nezbytné pro dosažení souladu s touto směrnicí do 1. října 1978 a neprodleně o nich uvědomí Komisi.
Článek 4
Tato směrnice je určena členským státům.
Nařízení Rady (EHS) č. 1883/78 ze dne 2. srpna 1978 o obecných pravidlech pro financování intervencí záruční sekcí Evropského zemědělského orientačního a záručního fondu
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 729/70 ze dne 21. dubna 1970 o financování společné zemědělské politiky [1], naposledy pozměněné nařízením (EHS) č. 2788/72 [2], a zejména na čl. 3 odst. 2 uvedeného nařízení,
s ohledem na návrh Komise,
s ohledem na stanovisko Shromáždění [3],
vzhledem k tomu, že podle čl. 3 odst. 2 nařízení (EHS) č. 729/70 je třeba stanovit obecná pravidla pro financování intervencí Společenstvím;
vzhledem k tomu, že k tomuto účelu je nezbytné vypracovat seznam opatření odpovídajících pojmu intervence zaměřené na stabilizaci trhů;
vzhledem k tomu, že u intervenčních opatření, u nichž je částka za jednotku určena v rámci společné organizace trhu, je třeba stanovit, že výdaje z nich vyplývající jsou plně financovány Společenstvím;
vzhledem k tomu, že u intervenčních opatření, u nichž částka za jednotku není určena v rámci společné organizace trhu, je nutné stanovit základní pravidla, zejména pokud jde o způsob stanovení financovaných částek, financování výdajů vyplývajících z poskytnutí prostředků nezbytných pro nákup intervenčních produktů, o ocenění zásob převáděných z jednoho rozpočtového roku do druhého a o financování výdajů, které vyplývají z hmotných operací v souvislosti se skladováním a případně zpracováním;
vzhledem k tomu, že jednotlivé položky výdajů a příjmů, které mají být stanoveny pro každé odvětví na základě těchto pravidel, musí být podrobněji upraveny; že mezitím je třeba ponechat v platnosti nařízení týkající se financování jednotlivých odvětví;
vzhledem k tomu, že obecná pravidla pro financování intervencí Společenstvím by měla být shrnuta v jediném nařízení; že je proto třeba zrušit nařízení Rady (EHS) č. 2824/72 ze dne 28. prosince 1972 o obecných pravidlech pro financování intervencí záruční sekcí Evropského zemědělského orientačního a záručního fondu [4],
PŘIJALA TOTO NAŘÍZENÍ:
Článek 1
Opatření uvedená v příloze odpovídají pojmu intervence zaměřené na stabilizaci zemědělských trhů ve smyslu čl. 3 odst. 1 nařízení (EHS) č. 729/70.
Článek 2
Je-li v rámci některé společné organizace trhu stanovena částka za jednotku pro určité intervenční opatření, jsou výdaje z toho vyplývající plně financovány Společenstvím.
Článek 3
Není-li v rámci některé společné organizace trhu stanovena částka za jednotku pro určité intervenční opatření, je financováno záruční sekcí Evropského zemědělského orientačního a záručního fondu (EZOZF) v souladu s články 4 až 8.
Článek 4
2. U ostatních intervenčních opatření uvedených v článku 3 odpovídá financovaná částka výdajům po odečtení případných příjmů z intervenčního opatření.
Článek 5
Pro finanční prostředky, které pocházejí z členských států použité na nákup intervenčních produktů se výše úrokových nákladů financovaných záruční sekcí EZOZF vypočítá jednotnou metodou a na základě jednotné úrokové míry pro Společenství, které budou určeny postupem podle článku 13 nařízení (EHS) č. 729/70. Úroková míra musí odpovídat úrokovým mírám skutečně neseným.
Článek 6
Hmotné operace v souvislosti se skladováním a případně zpracováním intervenčních produktů financuje záruční sekce EZOZF prostřednictvím paušálních částek jednotných pro Společenství, jež budou stanoveny postupem podle článku 13 nařízení (EHS) č. 729/70, případně po posouzení příslušným řídícím výborem.
Článek 7
Sníží-li se v důsledku skladování hodnota daných produktů, zaúčtuje se finanční dopad tohoto snížení a přihlédne se k němu ke dni uskutečnění intervence. Pro tyto účely se ukazatele snížení hodnoty a ceny, na něž se uplatní, určí postupem podle článku 26 nařízení Rady (EHS) č. 2727/75 ze dne 29. října 1975 o společné organizaci trhu s obilovinami [14], naposledy pozměněného nařízením (EHS) č. 1254/78 [15], popřípadě odpovídajících článků ostatních nařízení o společné organizaci zemědělských trhů, případně po posouzení Výborem EZOZF.
Článek 8
V ročních účetních závěrkách uvedených v čl. 4 odst. 1 se stavy zásob, které mají být převedeny do dalšího rozpočtového roku, v zásadě oceňují nákupní cenou. K tomuto účelu, na základě nákupních cen uhrazených intervenčními agenturami v průběhu referenčního období a s přihlédnutím ke snížení hodnoty uvedeném v článku 7 bude cena použitelná pro zásoby převáděné do dalšího rozpočtového roku stanovena pro jednotlivé produkty postupem podle článku 13 nařízení (EHS) č. 729/70.
Je-li však u některého produktu očekávaná cena při výstupu z intervence značně nižší než hodnota zásob pro převedení, jak vyplývá z prvního odstavce, může být rozhodnuto, že nákupní ceny placené intervenčními agenturami budou nahrazeny jinou cenou stanovenou postupem podle článku 13 nařízení (EHS) č. 729/70, případně po posouzení příslušným řídícím výborem. Nesmí být nižší než průměrná hodnota mezi nákupní cenou a cenou dosaženou při odbytu intervenčních zásob.
Článek 9
V případě potřeby se postupem podle článku nařízení (EHS) č. 729/70 stanoví prováděcí pravidla k tomuto nařízení.
Článek 10
Zrušuje se nařízení (EHS) č. 2824/72.
Článek 11
Toto nařízení vstupuje v platnost prvním dnem po vyhlášení
s ohledem na Smlouvu o založení Evropského hospodářského společenství,
s ohledem na směrnici Rady 70/156/EHS ze dne 6. února 1970 o sbližování právních předpisů členských států týkajících se schvalování typu motorových vozidel a jejich přípojných vozidel [1], naposledy pozměněnou směrnicí 78/547/EHS [2], a zejména na články 11, 12 a 13 uvedené směrnice,
s ohledem na směrnici Rady 71/320/EHS ze dne 26. července 1971 o sbližování právních předpisů členských států týkajících se brzdových zařízení určitých kategorií motorových vozidel a jejich přípojných vozidel [3], naposledy pozměněnou směrnicí Komise 75/524/EHS [4], a zejména na článek 5 uvedené směrnice,
vzhledem k tomu, že z hlediska získaných zkušeností a současného stavu techniky je nyní možné požadavky zpřísnit a více je přizpůsobit skutečným podmínkám zkoušek;
vzhledem k tomu, že opatření této směrnice jsou v souladu se stanoviskem Výboru pro přizpůsobování směrnic o odstraňování technických překážek obchodu v oboru motorových vozidel technickému pokroku,
PŘIJALA TUTO SMĚRNICI:
Článek 1
1. Přílohy I, II, III, IV, V, VI a IX směrnice 71/320/EHS se mění v souladu s přílohou této směrnice.
2. Až do vstupu zvláštních předpisů pro protiblokovací systémy v platnost se na vozidla kategorií M1, M2, M3, N1, N2, N3, O3 a O4, která jsou vybavena těmito systémy, vztahuje směrnice 71/320/EHS, naposledy pozměněná touto směrnicí.
Článek 2
1. Od 1. ledna 1980 nesmějí členské státy z důvodů týkajících se brzdových zařízení
- odmítnout udělit EHS schválení typu nebo vydat doklad uvedený v čl. 10 odst. 1 poslední odrážce směrnice Rady 70/156/EHS nebo odmítnout udělit vnitrostátní schválení typu pro typ vozidla, ani
- zakázat první uvedení do provozu vozidla,
pokud brzdová zařízení tohoto typu vozidla nebo tohoto vozidla splňují požadavky směrnice 71/320/EHS ve znění této směrnice.
2. Od 1. října 1980 členské státy
- nesmějí již vydat doklad uvedený v čl. 10 odst. 1 poslední odrážce směrnice 70/156/EHS pro typ vozidla, jehož brzdová zařízení nesplňují požadavky směrnice Rady 71/320/EHS ve znění této směrnice,
- mohou odmítnout udělit vnitrostátní schválení typu pro typ vozidla, jehož brzdová zařízení nesplňují požadavky směrnice Rady 71/320/EHS ze dne 26. července 1971 ve znění této směrnice.
3. Od 1. října 1981 mohou členské státy zakázat první uvedení do provozu vozidla jehož brzdová zařízení nesplňují požadavky směrnice 71/320/EHS ve znění této směrnice.
4. Lhůty uvedené v odstavcích 1 až 3 se, pokud jde o bod 1.2.1 přílohy IV směrnice 71/320/EHS, naposledy pozměněné touto směrnicí, prodlužují do 1. října 1983.
5. Členské státy uvedou v účinnost předpisy nezbytné pro dosažení souladu s touto směrnicí do 1. ledna 1980 a neprodleně o nich uvědomí Komisi.
Článek 3
kterým se mění nařízení (EHS) č. 2960/77, kterým se stanoví pravidla pro prodej olivového oleje ze zásob intervenčních agentur
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady č. 136/66/EHS ze dne 22. září 1966 o zřízení společné organizace trhu s oleji a tuky1, naposledy pozměněné nařízením (EHS) č. 590/792, a zejména na čl. 12 odst. 4 uvedeného nařízení,
vzhledem k tomu, že článek 6 nařízení Komise (EHS) č. 2960/773 stanoví, že potenciální kupující mohou dostat vzorek olejů nabízených k prodeji intervenčními agenturami;
vzhledem k tomu, že v zájmu zajištění toho, aby olej, na který je podána nabídka, byl shodný s přiděleným olejem, se doporučuje poskytnout možnost dalšího odebrání vzorku před zapečetěním šarže;
vzhledem k tomu, že pro usnadnění odběru prodaného oleje by měla být změněna lhůta pro odebrání, zejména zohledněním velikosti přidělené šarže;
vzhledem k tomu, že opatření tohoto nařízení jsou v souladu se stanoviskem Řídícího výboru pro tuky a oleje,
PŘIJALA TOTO NAŘÍZENÍ:
Článek 1
Nařízení (EHS) č. 2960/77 se mění takto: 1. V článku 5 se odst. 3 nahrazuje tímto:
"3. V období od 1. ledna do 31. prosince 1979 se minimální cenou rozumí cena bez daně pro 100 kilogramů olivového oleje s dodáním ze skladu buď v sudech kupujícího na jeho vozidle, nebo v jeho cisternovém vozidle."
2. V článku 6 se druhý pododstavec nahrazuje tímto:
"Tento vzorek se rozdělí do dvou označených lahví, které se zapečetí za přítomnosti jak skladovatele, tak potenciálního kupujícího nebo jeho oprávněného zástupce. Jednu láhev obdrží potenciální kupující a druhou láhev skladovatel."
Intervenční agentura neprodleně sdělí každému účastníku doporučeným dopisem s potvrzením o přijetí výsledek jeho účasti v nabídkovém řízení."
4. V čl. 11 odst. 1 se vkládá nový pododstavec, který zní:
"Před provedením zapečetění může vybraný účastník požádat o vzorek tohoto oleje. Tento vzorek se rozdělí do dvou označených lahví, které se zapečetí za přítomnosti jak skladovatele, tak vybraného účastníka nebo jeho oprávněného zástupce. Jednu láhev obdrží vybraný účastník a druhou láhev skladovatel tak, aby bylo možno zkontrolovat, zda produkt, z něhož byl odebrán vzorek podle článku 6, odpovídá produktu, který byl účastníku přidělen."
1. Kupující zaplatí intervenční agentuře před odebráním oleje předběžnou výši prodejní ceny, která se vypočítá vynásobením množství, které je uvedeno jako obsažené v šarži, cenou nabídnutou za tuto šarži.
2. Pokud není předběžná částka intervenční agentuře zaplacena ve lhůtě stanovené v čl. 13 odst. 1, prodej se automaticky ruší. V takovém případě jistota uvedená v článku 8 propadá.
2. Množství oleje, které je dodáno kupujícímu, se může lišit od množství, na které byla předložena nabídka, podle skutečného množství v obalu v době dodání."
8. V článku 21 se zrušuje druhý pododstavec.
Článek 2
Toto nařízení vstupuje v platnost třetím dnem po vyhlášení
ze dne 26. března 1980 o harmonizaci právních předpisů členských států týkajících se daní z obratu — vynětí francouzských zámořských departementů z působnosti směrnice 77/388/EHS (80/368/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména články 99 a 100 této smlouvy,
s ohledem na návrh Komise,
vzhledem k tomu, že čl. 227 odst. 2 třetí pododstavec Smlouvy požaduje, aby orgány Společenství v rámci postupů stanovených Smlouvou dbaly o hospodářský a sociální rozvoj francouzských zámořských departementů;
vzhledem k tomu, že v souladu s rozsudkem Soudního dvora ze dne 10. října 1978 ve věci 148/77 se Smlouva a sekundární právo Společenství vztahují i na francouzské zámořské departementy, nepřijmou-li orgány Společenství zvláštní opatření upravená podle hospodářských a sociálních podmínek těchto departementů;
PŘIJALA TUTO SMĚRNICI:
Článek 1
V čl. 3 odst. 2 směrnice 77/388/EHS se doplňuje nová odrážka, která zní:
"— Francouzská republika: - zámořské departementy."
Článek 2
Tato směrnice je použitelná ode dne 1. ledna 1979.
Článek 3
Tato směrnice je určena členským státům.
kterým se doplňuje nařízení (EHS) č. 797/80 o úpravě vývozních dávek a náhrad stanovených předem v odvětví cukru
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 3330/74 ze dne 19. prosince 1974 o společné organizaci trhů v odvětví cukru [1], naposledy pozměněné nařízením (EHS) č. 1396/78 [2], a zejména na čl. 17 odst. 5 a čl. 19 odst. 2 a 4 uvedeného nařízení,
vzhledem k tomu, že nařízení Komise (EHS) č. 797/80 ze dne 31. března 1980 o úpravě vývozních dávek a náhrad stanovených předem v odvětví cukru [3] stanoví zvýšení vývozních náhrad a snížení vývozních dávek v případě licencí vydaných před 1. červencem 1980 a používaných od tohoto data;
vzhledem k tomu, že částka vývozních dávek může být nižší než částka dotyčné úpravy; že s cílem zamezit nerovnému zacházení s hospodářskými subjekty je nezbytné doplnit uvedené nařízení a stanovit, že rozdíl bude považován za vývozní náhradu poskytnutou dotyčné straně a nikoliv za vyměřenou vývozní dávku;
vzhledem k tomu, že opatření tohoto nařízení jsou v souladu se stanoviskem Řídícího výboru pro cukr,
PŘIJALA TOTO NAŘÍZENÍ:
Článek 1
Článek 1 nařízení (EHS) č. 797/80 se mění takto: 1. V odstavci 1 se zrušují slova "na žádost dotyčných stran".
2. V odstavci 2 se doplňuje nový pododstavec, který zní:
"Jestliže je částka vývozní dávky nižší než částka úpravy, považuje se rozdíl mezi těmito dvěma částkami za vývozní náhradu, která má být dotyčné straně poskytnuta. V tomto případě se vývozní dávky nevybírají."
Článek 2
Toto nařízení vstupuje v platnost dnem 1. července 1980.
Toto nařízení je závazné v celém rozsahu a přímo použitelné ve všech členských státech.
ze dne 20. července 1981, kterou se mění směrnice Rady 77/541/EHS o sbližování právních předpisů členských států týkajících se bezpečnostních pásů a zádržných systémů motorových vozidel
(81/576/EHS) RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 100 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k tomu, že směrnice Rady 77/541/EHS ze dne 28. června 1977 o sbližování právních předpisů členských států týkajících se bezpečnostních pásů a zádržných systémů motorových vozidel [4] stanoví mimo jiné v příloze I požadavky na montáž bezpečnostních pásů a zádržných systémů do vozidel kategorie M1, definované v příloze I směrnice Rady 70/156/EHS ze dne 6. února 1970 o sbližování právních předpisů členských států týkajících se schvalování typu motorových vozidel a jejich přípojných vozidel [5], naposledy pozměněné směrnicí 80/1267/EHS [6];
vzhledem k tomu, že v zájmu bezpečnosti silničního provozu by měla být nadále montáž bezpečnostních pásů a zádržných systémů vyhovujících směrnici 77/541/EHS vyžadována u vozidel určitých kategorií M a N a připuštěna a podporována u dalších kategorií M a N prostřednictvím rozšíření oblasti působnosti uvedené směrnice; že takové rozšíření se stalo možným v důsledku technického pokroku v konstrukci motorových vozidel;
vzhledem k tomu, že je proto třeba změnit směrnici 77/541/EHS;
vzhledem k tomu, že změna uvedené směrnice znamená přizpůsobení některých požadavků příloh směrnice 77/541/EHS technickému pokroku; že vstup v platnost této směrnice by se měl shodovat se vstupem v platnost předpisů, které budou po přijetí této směrnice přijaty za účelem přizpůsobení požadavků příloh směrnice 77/541/EHS technickému pokroku,
PŘIJALA TUTO SMĚRNICI:
"Článek 9
Pro účely této směrnice se "vozidlem" rozumí každé motorové vozidlo kategorií M a N podle definice v příloze I směrnice 70/156/EHS určené k provozu na pozemních komunikacích, které má nejméně čtyři kola a maximální konstrukční rychlost vyšší než 25 km/h."
2. V příloze I: a) Bod 3.1 se nahrazuje tímto:
"3.1 Vybavení vozidla
Každé vozidlo uvedené v článku 9, které patří do kategorie M1 nebo N1 nebo kategorie M2 (kromě vozidel s maximální přípustnou hmotností vyšší než 3500 kg a vozidel s místy speciálně určenými pro stojící cestující), musí být vybaveno bezpečnostními pásy nebo zádržnými systémy, které splňují požadavky této směrnice a které obsahují pásy s následujícími konfiguracemi [v nichž se nesmějí použít ani navíječe bez blokování (1.8.1), ani navíječe s ručním odblokováním (1.8.2)].
Jsou-li jiná vozidla uvedená v článku 9 vybavena bezpečnostními pásy nebo zádržnými systémy, musí tato zařízení splňovat všechny požadavky této směrnice, kromě bodů 3.1.1 až 3.1.3."
b) Bod 3.1.1 se nahrazuje tímto:
"3.1.1 pro přední vnější místa k sezení tříbodové bezpečnostní pásy s navíječi s nouzovým blokováním s vícenásobnou citlivostí (1.8.4); avšak 3.1.1.1 pro sedadlo cestujícího je přípustný navíječ s automatickým blokováním (1.8.3);
3.1.1.2 pro sedadlo cestujícího ve vozidlech kategorie M2 se považují za vhodné břišní pásy, ať jsou vybaveny navíječi, nebo jsou bez nich, pokud je čelní sklo umístěno vně vztažné zóny definované v příloze II směrnice 74/60/EHS.
Z hlediska bezpečnostních pásů se čelní sklo považuje za část vztažné zóny, pokud může přijít do statického kontaktu s měřidlem podle metody popsané v příloze II směrnice 74/60/EHS."
c) Bod 3.1.3 se nahrazuje tímto:
"3.1.3 Pro zadní místa k sezení ve vozidlech kategorie M1 břišní pásy nebo tříbodové pásy, které jsou vybaveny navíječi nebo jsou bez nich."
d) Vkládá se následující nový bod, který zní:
"3.1.5 Odchylně od předchozího ustanovení lze u vozidel kategorií N1 a M2 připustit navíječ s nouzovým blokováním typu 4N (1.8.5) místo navíječe typu 4 (1.8.4), jestliže je technické zkušebně prokázáno, že vybavení navíječem typu 4 by překáželo řidiči."
Článek 2
Členské státy uvedou v účinnost předpisy nezbytné k dosažení souladu s touto směrnicí ke dni, který bude stanoven pro uvedení v účinnost předpisů nezbytných k dosažení souladu se směrnicí, která bude přijata po přijetí této směrnice podle článku 10 směrnice 77/541/EHS, aby byly požadavky příloh uvedené směrnice přizpůsobeny technickému pokroku. Neprodleně o nich uvědomí Komisi.
Článek 3
Tato směrnice je určena členským státům.
ze dne 19. října 1981, kterou se v důsledku přistoupení Řecka přizpůsobuje směrnice 79/869/EHS o metodách stanovení a četnosti vzorkování a rozborů povrchových vod určených v členských státech k odběru pitné vody (81/855/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na články 100 a 235 této smlouvy,
s ohledem na návrh Komise,
s ohledem na stanovisko Evropského parlamentu [1],
vzhledem k tomu, že v důsledku přistoupení Řecka k Evropským společenstvím by měl být přizpůsoben čl. 11 odst. 2 směrnice Rady 79/869/EHS ze dne 9. října 1979 o metodách stanovení a četnosti vzorkování a rozborů povrchových vod určených v členských státech k odběru pitné vody [2];
vzhledem k tomu, že podle prvního odstavce článku 198 Smlouvy jednala Rada o návrhu Komise s Hospodářským a sociálním výborem; že výbor nebyl schopen předložit své stanovisko ve lhůtě stanovené Radou; že druhý odstavec článku 198 Smlouvy nebrání Radě přijmout další opatření, pokud toto stanovisko chybí; že s ohledem na naléhavost urychleného přijetí potřebných změn považuje Rady za nezbytné tuto možnost využít,
PŘIJALA TUTO SMĚRNICI:
Článek 1
V čl. 11 odst. 2 směrnice 79/869/EHS se číslo "41" nahrazuje číslem "45".
Článek 2
Tato směrnice nabývá účinku dnem 1. ledna 1981.
Článek 3
Tato směrnice je určena členským státům.
ze dne 10. března 1981, kterým se mění nařízení (EHS) č. 3179/78 o uzavření úmluvy o budoucí multilaterální spolupráci při rybolovu v severozápadním Atlantiku Evropským hospodářským společenstvím
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 43 této smlouvy,
s ohledem na návrh Komise,
s ohledem na stanovisko Evropského parlamentu [1],
vzhledem k tomu, že Společenství schválilo nařízením (EHS) č. 3179/78 [2] úmluvu o budoucí multilaterální spolupráci při rybolovu v severozápadním Atlantiku;
vzhledem k tomu, že dne 7. června 1979 přijala Generální rada Organizace pro rybolov v severozápadním Atlantiku s účinkem ode dne 1. ledna 1980 podle čl. XX odst. 2 úmluvy o budoucí multilaterální spolupráci při rybolovu v severozápadním Atlantiku změny k příloze III uvedené úmluvy, které se týkají vymezení hranice mezi statistickými podoblastmi ve vodách mezi západním pobřežím Grónska a pobřežím Kanady,
vzhledem k tomu, že znění úmluvy bylo proto změněno nařízením (EHS) č. 653/80 [3], jehož použitelnost je omezena do 31. prosince 1980, neboť muselo být vydáno jako předběžné opatření na základě článku 103 Smlouvy;
vzhledem k tomu, že je proto nezbytné stanovit konečnou změnu nařízení (EHS) č. 3179/78,
PŘIJALA TOTO NAŘÍZENÍ:
Článek 1
s ohledem na Smlouvu o založení Evropského hospodářského společenství, a zejména na článek 43 této smlouvy,
s ohledem na návrh Komise1,
s ohledem na stanovisko Shromáždění2,
s ohledem na stanovisko Hospodářského a sociálního výboru3,
vzhledem k tomu, že nařízením č. 79/65/EHS4, naposledy pozměněným nařízením (EHS) č. 2910/735, Rada založila zemědělskou účetní datovou síť pro sběr údajů o příjmech a hospodářské činnosti zemědělských podniků v Evropském hospodářském společenství;
vzhledem k tomu, že zjišťování datové sítě se musí vztahovat na všechny zemědělské podniky určité ekonomické velikosti, bez ohledu na vedlejší hospodářskou činnost hospodářského subjektu;
vzhledem k tomu, že za účelem dosažení dostatečně stejnorodých účetních výsledků na úrovni Společenství je nutné, aby vykazující podniky byly zařazeny do různých oddělení a tříd podniků na základě stratifikace zjišťování podle klasifikačního systému Společenství pro zemědělské podniky, zřízeného rozhodnutím 78/463/EHS6;
vzhledem k tomu, že všechny vykazující podniky zjišťované v členských státech za účelem stanovení příjmů zemědělských podniků a stanovení směrů zemědělské politiky by měly spadat pod zemědělskou účetní datovou síť Společenství a že počet vykazujících podniků by se měl patřičně zvýšit; že tento počet je nutné zvýšit v rámci určitých mezí a zejména na základě vývoje v oblasti zemědělství a informačních požadavků společné zemědělské politiky;
vzhledem k tomu, že kontaktní orgán členských států musí hrát klíčovou roli ve správě datové sítě; že je proto třeba jej pověřit novými úkoly;
vzhledem k tomu, že zkušenosti ukazují, že již není žádoucí, aby se ve smlouvách mezi členskými státy a účetními středisky stanovovaly doplňující podmínky;
vzhledem k tomu, že členění datové sítě musí být co nejvíce identické se členěním používaným pro dodávání jiných regionálních údajů, které jsou podstatné pro určení směrů společné zemědělské politiky; že je v tomto směru třeba změnit přílohu nařízení č. 79/65/EHS,
PŘIJALA TOTO NAŘÍZENÍ:
Vkládá se tato poznámka pod čarou:
"1 Úř. věst. L 148, 5.6.1978, s. 1."
2. Článek 4 se nahrazuje tímto:
"Článek 4
1. Oblast zjišťování uvedená v čl. 1 odst. 2 písm. a) zahrnuje zemědělské podniky, jejichž ekonomická velikost je nejméně taková, jako je práh vyjádřený v evropských velikostních jednotkách (EVJ), definovaných rozhodnutím 78/463/EHS.
2. Aby byl zemědělský podnik zařazen mezi vykazující podniky, musí splňovat tyto podmínky:
a) ekonomická velikost je nejméně taková, jako je práh definovaný v odstavci 1;
b) vedoucí zemědělského podniku musí být ochoten a schopen vést zemědělské účetnictví a poskytovat Komisi účetní údaje za svůj podnik;
c) musí být spolu se všemi svými provozovnami typický pro danou oblast zjišťování na všech úrovních členění.
3. Počet vykazujících podniků je nejvýše 45 000.
4. Prováděcí pravidla k tomuto článku, která určí zejména práh ekonomické velikosti podniků a počet vykazujících podniků na oblast, se stanoví postupem podle článku 19".
3. Článek 5 se nahrazuje tímto:
"Článek 5
1. Každý členský stát zřídí do 1. února 1982 celostátní výbor pro datovou síť, dále jen "celostátní výbor".
2. Celostátní výbor je zodpovědný za výběr vykazujících podniků. Pro tento účel jeho povinnosti zahrnují zejména schvalování:
a) plánu výběru vykazujících podniků, stanovujícího zejména členění vykazujících podniků v jednotlivých třídách podniků a pravidel pro výběr těchto podniků;
b) zprávy o provádění plánu výběru vykazujících podniků.
3. Členský stát jmenuje předsedu celostátního výboru z řad členů výboru.
Rozhodnutí celostátního výboru se přijímají jednomyslně; není-li možné dosáhnout jednomyslnosti, přijme rozhodnutí orgán určený členským státem.
4. Členský stát s více oblastmi může zřídit pro každou svou oblast regionální výbor pro datovou síť, dále jen "regionální výbor".
Regionální výbor je odpovědný zejména za spolupráci s kontaktním orgánem uvedeným v článku 6 při výběru vykazujících podniků.
5. Prováděcí pravidla k tomuto článku se stanoví postupem podle článku 19."
4. Článek 6 se nahrazuje tímto:
"Článek 6
1. Každý členský stát jmenuje kontaktní orgán, jehož povinností je:
a) informovat celostátní výbor, regionální výbory a účetní střediska o prováděcích pravidlech, která se jich týkají, a zajistit řádné používání těchto pravidel;
b) sestavovat a posílat celostátnímu výboru ke schválení a poté Komisi:
- plán výběru vykazujících podniků, navržený na základě nejaktuálnějších statistických údajů vykazovaných podle klasifikačního systému pro zemědělské podniky ve Společenství,
- zprávu o provádění plánu výběru vykazujících podniků;
c) sestavovat:
- seznamy vykazujících podniků,
- seznamy účetních středisek, které jsou ochotny a schopny vyhotovovat podnikové výkazy podle smluvních podmínek stanovených v článcích 9 a 14; d) shromažďovat podnikové výkazy zaslané kontaktnímu orgánu účetními středisky a prověřovat prostřednictvím společného kontrolního programu, zda byly správně vyplněny;
e) posílat řádně vyplněné zemědělské podnikové výkazy Komisi ihned po jejich prověření;
f) předávat celostátnímu výboru, regionálním výborům a účetním střediskům žádosti o informace uvedené v článku 16 a zasílat odpovídající odpovědi Komisi.
2. Prováděcí pravidla k tomuto článku se stanoví postupem podle článku 19."
5. Článek 9 odst. 2 druhý pododstavec se zrušuje.
6. Článek 16 odst. 1 se nahrazuje tímto: "Článek 16
1. Celostátní výbor, regionální výbory, kontaktní orgán a účetní střediska poskytnou v rámci své působnosti Komisi všechny informace, které souvisejí s plněním jejich povinností při provádění tohoto nařízení a na které se Komise dotáže.
Dotazy určené celostátnímu výboru, regionálním výborům nebo účetním střediskům a odpovídající odpovědi se sdělují písemně prostřednictvím kontaktního orgánu."
s ohledem na Smlouvu o založení Evropského hospodářského společenství, a zejména na článek 75 této smlouvy,
s ohledem na návrh Komise,
s ohledem na stanovisko Evropského parlamentu [1],
vzhledem k tomu, že podle čl. 198 prvního pododstavce Smlouvy konzultovala Rada Hospodářský a sociální výbor; že výbor nebyl schopen zaujmout stanovisko ve lhůtě stanovené Radou; že čl. 198 odst. 2 Smlouvy umožňuje Radě jednat i bez tohoto stanoviska; že v zájmu rychlého přijetí nezbytných změn považuje Rada za nezbytné tuto možnost využít;
vzhledem k tomu, že je žádoucí upravit nařízení (EHS) č. 1108/70 [2] ve znění nařízení (EHS) č. 1384/79 [3], aby se jeho příloha vztahovala rovněž na železniční síť Řecka,
PŘIJALA TOTO NAŘÍZENÍ:
Článek 1
V příloze II A nařízení (EHS) č. 1108/70 se v bodu 1 "Železnice" vkládají za údaj týkající se Spolkové "republiky Německo" slova:
"Řecká republika
- Οργανισμός Σιδηροδρόμων Ελλάδος (ΟΣΕ)" .
Článek 2
Toto nařízení vstupuje v platnost prvním dnem po vyhlášení
s ohledem na Smlouvu o založení Evropského hospodářského společenství,
s ohledem na směrnici Rady 66/401/EHS ze dne 14. června 1966 o uvádění osiva pícnin na trh [1], naposledy pozměněnou směrnicí 81/126/EHS [2], a zejména na článek 21a uvedené směrnice,
s ohledem na směrnici Rady 69/208/EHS ze dne 30. června 1969 o uvádění osiva olejnin a přadných rostlin na trh [3], naposledy pozměněnou směrnicí 81/126/EHS, a zejména na článek 20a uvedené směrnice,
vzhledem k tomu, že z níže uvedených důvodů by měly být změněny přílohy I a II směrnic 66/401/EHS a 69/208/EHS s ohledem na vývoj vědeckých a technických poznatků;
vzhledem k tomu, že požadavky na množitelský porost a osivo, včetně norem odrůdové čistoty, by měly být změněny tak, aby byly v souladu s úpravou odrůdového uznávání osiva určeného pro mezinárodní obchod stanovenou Organizací pro hospodářskou spolupráci a rozvoj (OECD); že by proto měly být změněny s ohledem na nejnovější vývoj lhůty pro uvedení v platnost stanovené v čl. 2 druhé odrážce směrnice Komise 78/386/EHS ze dne 18. dubna 1978, kterou se mění přílohy směrnice 66/401/EHS o uvádění osiva pícnin na trh [4], naposledy pozměněné směrnicí 81/126/EHS, a v čl. 2 odst. 1 první odrážce směrnice Komise 78/388/EHS ze dne 18. dubna 1978, kterou se mění přílohy směrnice 69/208/EHS o uvádění osiva olejnin a přadných rostlin na trh [5], naposledy pozměněné směrnicí 81/126/EHS;
vzhledem k tomu, že za současné situace není možné provést v rámci Společenství harmonizaci požadavků, pokud jde o normy minimální odrůdové čistoty pro množitelský porost nebo osivo v případě hybridů slunečnice; že však má být do 1. července 1983 učiněn pokus stanovit tyto normy, aby bylo dosaženo harmonizace;
vzhledem k tomu, že opatření této směrnice jsou v souladu se stanoviskem Stálého výboru pro osivo a sadbu v zemědělství, zahradnictví a lesnictví,
PŘIJALA TUTO SMĚRNICI:
Článek 1
Příloha I směrnice 66/401/EHS se mění takto:
1. Ve druhé a třetí větě bodu 4 se za slova "Pisum sativum" vkládají slova "Vicia faba".
2. Ve druhé a třetí větě bodu 4 se zrušují slova "Raphanus sativus ssp. oleifera".
Článek 2
Příloha II směrnice 66/401/EHS se mění takto:
1. V části I se bod 1 nahrazuje tímto:
Odrůdová čistota se kontroluje zpravidla při úředních inspekcích v terénu, které se provádějí za podmínek stanovených v příloze I."
Článek 3
Příloha I směrnice 69/208/EHS se mění takto:
Bod 3 se nahrazuje tímto:
- jednu na 30 m2 pro produkci základního osiva,
- jednu na 10 m2 pro produkci certifikovaného osiva."
Článek 4
Příloha II směrnice 69/208/EHS se mění takto:
V části I se bod 1 nahrazuje tímto:
"Osivo vykazuje dostatečnou odrůdovou pravost a odrůdovou čistotu. Osivo níže uvedených druhů splňuje zejména následující normy nebo jiné požadavky: Druh a kategorie Odrůdová čistota nejméně (v %) 1 2 Arachis hypogaea: —základní osivo 99,7 —certifikované osivo 99,5
—certifikované osivo 99,7 Brassica napus ssp. oleifera, pícninové odrůdy, Brassica rapa, pícninové odrůdy, Helianthus annuus, kromě hybridních odrůd včetně jejich komponentů, Sinapis alba: —základní osivo 99,7 —certifikované osivo první generace 99 —certifikované osivo druhé a následujících generací 98 Linum usitatissimum: —základní osivo 99,7 —certifikované osivo první generace 98 —certifikované osivo druhé a třetí generace 97,5 Papaver somniferum: —základní osivo 99 —certifikované osivo 98 Glycine max: —základní osivo 97
—certifikované osivo 95 Odrůdová čistota se kontroluje zpravidla při přehlídkách, které se provádějí za podmínek stanovených v příloze I."
Článek 5
V čl. 2 odst. 1 druhé odrážce směrnice 78/386/EHS se slova "1. ledna 1982" nahrazují slovy "ke dni, který bude stanoven později". Článek 6
V čl. 2 odst. 1 druhé odrážce směrnice 78/388/EHS se slova "1. ledna 1982" nahrazují slovy "ke dni, který bude stanoven později".
Článek 7
1. Členské státy uvedou v účinnost právní a správní předpisy nezbytné pro dosažení souladu
- s články 5 a 6 k 1. lednu 1982,
- s článkem 2, pokud jde o rod Poa, k 1. lednu 1983,
- s ostatními ustanoveními této směrnice nejpozději 1. ledna 1983.
2. Členské státy zajistí, aby uvádění osiva na trh nepodléhalo žádným omezením na základě rozdílných dat pro provedení této směrnice podle odst. 1 třetí odrážky.
Článek 8
Tato směrnice je určena členským státům.
s ohledem na Protokol o výsadách a imunitách Evropských společenství, a zejména na článek 13 tohoto protokolu,
s ohledem na návrh Komise,
(83/573/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na čl. 84 odst. 2 této smlouvy,
vhledem k tomu, že výsledky námořního informačního systému vytvořeného podle ustanovení rozhodnutí 78/774/EHS [1], 79/4/EHS [2], 80/1181/EHS [3], 81/189/EHS [4] a 82/870/EHS [5] spolu se zkušeností určitých členských států ukazují, že by bylo žádoucí stanovit vhodný postup Společenství týkající se protiopatření v oblasti mezinárodního námořního obchodu vůči třetím zemím, která mohou dotčené členské státy přijmout,
PŘIJALA TOTO ROZHODNUTÍ:
Článek 3
V rámci konzultace podle článku 1 upřesní v případě potřeby členské státy:
a) vývoj, který vedl k přijetí nebo navržení protiopatření;
c) druh dotčených služeb námořní dopravy (například liniová doprava);
d) druh protiopatření přijatých nebo navrhovaných k přijetí;
e) dobu trvání protiopatření;
f) úměrnost protiopatření k utrpěným škodám.
Článek 4
Jednostranné uplatnění jednotlivých protiopatření je ponecháno na vůli členských států.
Článek 5
Toto rozhodnutí je určeno členským státům.
ze dne 10. dubna 1984, založená na čl. 54 odst. 3 písm. g) Smlouvy, o schvalování osob pověřených prováděním povinného auditu účetních dokumentů (84/253/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na čl. 54 odst. 3 písm. g) této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k tomu, že podle směrnice 78/660/EHS [4] musí být audit u ročních účetních závěrek některých forem společností prováděn jednou nebo více osobami, které jsou k tomu oprávněny, a pouze společnosti uvedené v článku 11 uvedené směrnice mohou být osvobozeny od povinnosti auditu;
vzhledem k tomu, že uvedená směrnice byla doplněna směrnicí 83/349/EHS [5] o konsolidovaných účetních závěrkách;
vzhledem k tomu, že je třeba harmonizovat kvalifikaci osob, které jsou oprávněny k provádění povinného auditu účetních dokumentů; že je třeba zabezpečit, aby tyto osoby byly nezávislé a bezúhonné;
vzhledem k tomu, že je nutné na základě zkoušky odborné způsobilosti zajistit vysokou úroveň teoretických znalostí nezbytných k provádění povinného auditu účetních dokumentů, jakož i schopnost využívat těchto znalostí při praktickém provádění tohoto auditu;
vzhledem k tomu, že členské státy by měly mít pravomoc úředně schvalovat osoby, které nesplňují všechny požadované podmínky týkající se teoretického vzdělání, které se však touto profesní činností, jež jim přináší dostatečné zkušenosti z oblasti financí, práva a účetnictví, zabývají dlouhá léta a které úspěšně složí zkoušku odborné způsobilosti;
vzhledem k tomu, že členské státy by měly mít také pravomoc přijímat přechodná opatření ve prospěch odborníků;
vzhledem k tomu, že členské státy budou moci úředně schvalovat jak fyzické osoby, tak auditorské společnosti, které mohou být právnickými osobami anebo jinými společnostmi nebo sdruženími;
vzhledem k tomu, že fyzické osoby provádějící povinný audit účetních dokumentů jménem takové auditorské společnosti musí splňovat podmínky této směrnice;
vzhledem k tomu, že členský stát bude moci úředně schválit osoby, které v zahraničí získají kvalifikaci rovnocennou kvalifikaci předepsané touto směrnicí;
vzhledem k tomu, že je třeba připustit, aby některý členský stát, jenž v okamžiku přijetí této směrnice uznává kategorie fyzických osob, které splňují podmínky uložené v této směrnici, ale jejichž úroveň zkoušky odborné způsobilosti je pod úrovní ukončeného vysokoškolského vzdělání, mohl i nadále za určitých podmínek a až do další koordinace poskytnout takovýmto osobám zvláštní úřední schválení k provádění povinného auditu účetních dokumentů společností a sdružení podniků omezené velikosti, pokud tento členský stát nevyužije možnosti osvobození od povinnosti sestavovat konsolidované účetní závěrky, které jsou dány směrnicemi Společenství;
vzhledem k tomu, že tato směrnice se nezabývá ani právem usazování ani volným pohybem služeb, pokud jde o osoby pověřené prováděním povinného auditu účetních dokumentů;
vzhledem k tomu, že uznávání úředního schválení osob z jiných členských států za účelem výkonu takového auditu bude zvlášť upraveno směrnicemi o přístupu k činnostem v oblasti financí, ekonomiky a účetnictví a o jejich výkonu, jakož i o volném pohybu služeb v uvedených oblastech,
PŘIJALA TUTO SMĚRNICI:
ODDÍL I Oblast působnosti
Článek 1
1. Koordinační opatření stanovená touto směrnicí se použijí na vnitrostátní právní a správní předpisy týkající se osob pověřených a) prováděním povinných auditu účetních závěrek společností a podniků a ověřováním souladu výročních zpráv s těmito ročními účetními závěrkami, jsou-li tento audit a toto ověřování nařízeny předpisy Společenství;
b) prováděním povinného auditu konsolidovaných účetních závěrek skupin podniků a ověřováním souladu výročních zpráv s těmito konsolidovanými účetními závěrkami, jsou-li tento audit a toto ověřování nařízeny předpisy Společenství.
2. Osoby uvedené v odstavci 1 mohou být, v závislosti na právních předpisech každého členského státu, buď osobami fyzickými, nebo právnickými, nebo mít jinou formu společnosti nebo sdružení (auditorskou společnost ve smyslu této směrnice). ODDÍL II
Pravidla úředního schvalování
Článek 2
1. Povinný audit dokumentů uvedených v čl. 1 odst. 1 smějí provádět pouze úředně schválené osoby. Orgány členských států mohou schválit pouze a) fyzické osoby, které splňují alespoň podmínky stanovené v článcích 3 až 19;
b) auditorské společnosti, které splňují alespoň tyto podmínky: i) fyzické osoby provádějící povinný audit dokumentů uvedených v článku 1 jménem auditorské společnosti musí splňovat alespoň podmínky stanovené v článcích 3 až 19; členské státy mohou stanovit, že tyto osoby musí být také úředně schváleny;
ii) většinu hlasovacích práv musí držet fyzické osoby nebo auditorské společnosti splňující alespoň podmínky stanovené v článcích 3 až 19 s výjimkou čl. 11 odst. 1 písm. b); členské státy mohou stanovit, že tyto fyzické osoby nebo auditorské společnosti musí být také úředně schváleny. Ty členské státy, které takovou podmínku neukládají v okamžiku přijetí této směrnice, ji však nemusí ukládat, jsou-li všechny podíly v auditorské společnosti zapsány a mohou být převedeny jen se souhlasem auditorské společnosti, anebo stanoví-li tak členský stát, se souhlasem příslušného orgánu;
iii) většinu členů správního nebo řídícího orgánu auditorské společnosti musí tvořit fyzické osoby nebo auditorské společnosti splňující alespoň podmínky stanovené články 3 až 19; členské státy mohou stanovit, že tyto fyzické osoby nebo auditorské společnosti musí být také úředně schváleny. Je-li takový orgán tvořen pouze dvěma členy, musí tyto podmínky splňovat alespoň jeden z nich.
Aniž je dotčen čl. 14 odst. 2, musí být úřední schválení auditorské společnosti odvoláno, není-li splněna některá z podmínek uvedených v písmenu b). Členské státy mohou nicméně stanovit nanejvýš dvouletou lhůtu, v níž musí být splněny podmínky stanovené v písm. b) bodech ii) a iii).
2. Orgány členských států mohou být pro účely této směrnice profesní sdružení, pokud je vnitrostátní právo opravňuje k udělování úředního schválení ve smyslu této směrnice.
Článek 3
Orgány členského státu udělí úřední schválení jen osobám bezúhonným a neprovozujícím žádnou činnost, která je podle právních předpisů daného členského státu neslučitelná s povinným auditem dokumentů uvedeným v čl. 1 odst. 1.
Článek 4
Fyzická osoba může získat úřední schválení k provádění povinného auditu dokumentů uvedených v čl. 1 odst. 1, pouze pokud dosáhla úrovně vzdělání nutné pro přijetí na vysokou školu, absolvovala program teoretického a praktického vzdělávání a složila zkoušku odborné způsobilosti na vysokoškolské úrovni, pořádanou nebo uznávanou státem.
Článek 5
Zkouška zaměřená na prověření teoretických znalostí se musí týkat zejména těchto oblastí: a) - provádění auditu,
- analýza a kritické zhodnocení ročních účetních závěrek,
- všeobecné účetnictví,
- konsolidované účetní závěrky,
- nákladové a provozní účetnictví,
- vnitřní audit,
- standardy týkající se sestavení ročních účetních a konsolidovaných účetních závěrek a metod oceňování rozvahových položek a výpočtu hospodářského výsledku,
- právní předpisy a profesní standardy týkající se povinného auditu účetních dokumentů a osob provádějících tento audit;
b) jsou-li relevantní pro provádění auditu:
- právo obchodních společností,
- úpadkové právo,
- daňové právo,
- občanské a obchodní právo, - pracovní právo a právo sociálního zabezpečení,
- informační a výpočetní systémy,
- podniková, všeobecná a finanční ekonomika,
- matematika a statistika,
- obecné zásady finančního řízení podniků.
Článek 7
1. Odchylně od článků 5 a 6 může členský stát stanovit, že osoba, která úspěšně složila vysokoškolskou nebo jinou rovnocennou zkoušku nebo která má vysokoškolský titul nebo rovnocennou kvalifikaci v jednom nebo více předmětech uvedených v článku 6, může být osvobozena od zkoušky teoretických znalostí z předmětů, kterých se taková zkouška nebo titul týkaly.
2. Odchylně od článku 5 může členský stát stanovit, že držitel vysokoškolského titulu nebo rovnocenné kvalifikace v jednom předmětu nebo více předmětech uvedených v článku 6 může být osvobozen od zkoušky schopnosti praktického uplatnění teoretických znalostí takových předmětů, pokud absolvoval praxizakončenou zkouškou nebo udělením diplomu, uznaných státem.
Článek 8
1. Aby byla zabezpečena schopnost uplatnit teoretické zkušenosti v praxi, jejíž ověření součástí předepsané zkoušky, musí osoba absolvovat alespoň tříletou odbornou praxi, mimo jiné při provádění auditu ročních účetních a konsolidovaných účetních závěrek nebo podobných finančních výkazů. Tato praxe musí alespoň ze dvou třetin probíhat u osoby úředně schválené podle práva členského státu v souladu s touto směrnicí; členské státy však mohou povolit, aby odborná praxe probíhala u osoby úředně schválené podle práva jiného členského státu a v souladu s touto směrnicí.
2. Členské státy zajistí, aby veškerá odborná praxe probíhala pod dohledem osob, které poskytují dostatečné záruky týkající se odborné přípravy uchazeče.
Článek 9
Členské státy mohou k provádění povinného auditu dokumentů uvedených v čl. 1 odst. 1, schválit osoby, které nesplňují podmínky stanovené v článku 4, prokáží-li, a) že po dobu patnácti let vykonávaly odborné činnosti, které jim umožnily získat dostatečné zkušenosti v oblasti financí, práva a účetnictví, a úspěšně složily zkoušku odborné způsobilosti podle článku 4, nebo
b) že po dobu sedmi let vykonávaly odborné činnosti ve stejných oborech, a kromě toho absolvovaly odbornou praxi uvedenou v článku 8 a složily zkoušku odborné způsobilosti podle článku 4.
Článek 10
1. Členské státy mohou od délky odborné činnosti uvedené v článku 9 odečíst počet let teoretického vzdělávání v oborech uvedených v článku 6, bylo-li toto vzdělání zakončeno zkouškou uznávanou státem. Toto období nesmí být kratší než jeden rok a od délky odborné činnosti nelze odečíst více než čtyři roky.
2. Délka odborné činnosti, stejně jako délka odborné praxe, nesmí být kratší než program teoretického a praktického vzdělávání požadovaný v článku 4.
Článek 11
1. Orgány členského státu mohou schválit osoby, které získaly část kvalifikace nebo celou kvalifikaci v jiném státě, splňují-li obě tyto podmínky: a) jejich kvalifikaci shledají příslušné orgány jako rovnocennou té, jež je požadována podle práva tohoto členského státu v souladu s touto směrnicí, a
b) tyto osoby prokáží právnické znalosti požadované v daném členském státě pro provádění povinného auditu účetních dokumentů, uvedené v čl. 1 odst. 1. Orgány tohoto členského státu však nemusí toto prokázání požadovat, shledají-li právnické znalosti získané v jiném státě za dostačující.
2. Použije se článek 3.
Článek 12
1. Členský stát může v souladu s touto směrnicí považovat za úředně schválené odborníky, kteří byli úředně schváleni individuálními rozhodnutími příslušných orgánů tohoto členského státu před nabytím účinnosti předpisů uvedených v čl. 30 odst. 2.
2. Přijetí fyzické osoby za člena profesního sdružení uznaného státem, dává-li podle právních předpisů tohoto státu toto přijetí za člena sdružení právo provádět povinný audit dokumentů uvedených v čl. 1 odst. 1, může být považováno za úřední schválení individuálním rozhodnutím ve smyslu odstavce 1 tohoto článku.
Článek 13
Až do nabytí účinnosti předpisů uvedených v čl. 30 odst. 2 může členský stát v souladu s touto směrnicí považovat za úředně schválené ty odborníky, kteří nebyli úředně schváleni individuálními rozhodnutími příslušných orgánů, kteří však mají v daném členském státě stejnou kvalifikaci jako osoby úředně schválené individuálními rozhodnutími a kteří provádějí ke dni úředního schválení povinný audit dokumentů uvedených v čl. 1 odst. 1 jménem takových úředně schválených osob.
Článek 14
1. Členský stát může považovat za úředně schválené v souladu s touto směrnicí auditorské společnosti, které byly úředně schváleny individuálními rozhodnutími příslušných orgánů daného členského státu před nabytím účinnosti předpisů uvedených v čl. 30 odst. 2.
2. Podmínky stanovené v čl. 2 odst. 1 písm. b) bodech ii) a iii) musí být splněny ve lhůtě, která nesmí být stanovena delší než pět let ode dne nabytí účinnosti předpisů uvedených v čl. 30 odst. 2.
3. Fyzické osoby, které až do nabytí účinnosti předpisů uvedených v čl. 30 odst. 2 prováděly audit dokumentů uvedených v čl. 1 odst. 1 jménem auditorské společnosti, mohou po tomto datu získat oprávnění k pokračování v této činnosti, i když nesplňují všechny podmínky uložené touto směrnicí.
Článek 15
Odborníci, kteří nebyli úředně schváleni individuálním rozhodnutím příslušných orgánů, avšak mají v některém členském státě oprávnění provádět povinný audit dokumentů uvedených v čl. 1 odst. 1 a tuto činnost až do té doby skutečně vykonávali, mohou být až do uplynutí jednoho roku po nabytí účinnosti předpisů uvedených v čl. 30 odst. 2 úředně schváleni tímto členským státem v souladu s touto směrnicí.
Článek 16
Článek 18
1. Po dobu šesti let po nabytí účinnosti předpisů uvedených v čl. 30 odst. 2 mohou členské státy uplatňovat přechodná opatření ohledně osob již procházejících odborným nebo praktickým vzděláváním ke dni nabytí účinnosti uvedených předpisů, které by po ukončení svého vzdělávání nesplňovaly podmínky stanovené touto směrnicí a nemohly by z tohoto důvodu provádět povinný audit dokumentů uvedených v čl. 1 odst. 1, k čemuž byly připravovány.
2. Použije se článek 3.
Článek 19
Odborníci uvedení v článcích 15 a 16 nebo osoby uvedené v článku 18 mohou být odchylně od článku 4 úředně schváleni pouze tehdy, shledají-li příslušné orgány, že jsou způsobilí provádět povinný audit dokumentů uvedených v čl. 1 odst. 1 a že mají rovnocennou kvalifikaci jako osoby úředně schválené podle článku 4.
Článek 20
Členské státy, které nevyužijí možnosti dané čl. 51 odst. 2 směrnice 78/660/EHS a v nichž ke dni přijetí této směrnice mohou některé kategorie fyzických osob provádět podle vnitrostátních právních předpisů povinný audit dokumentů uvedených v čl. 1 odst. 1 písm. a) této směrnice, mohou až do další koordinace povinného auditu účetních dokumentů zvlášť schválit pro provádění povinného auditu dokumentů uvedených v čl. 1 odst. 1 písm. a) podnikům, které nepřekračují limity ve dvou ze tří kritérií stanovených v článku 27 směrnice 78/660/EHS, fyzické osoby, které jednají vlastním jménem, a) pokud splňují podmínky stanovené v článcích 3 až 19 této směrnice kromě toho, že úroveň zkoušky odborné způsobilosti může být nižší, než jak požaduje článek 4 této směrnice, a
b) již prováděly povinný audit této společnosti, dříve než překročila limity ve dvou ze tří kritérií stanovených v článku 11 směrnice 78/660/EHS.
Je-li však společnost součástí skupiny podniků podléhajících konsolidaci, která překračuje stanovené limity ve dvou ze tří kritérií uvedených v článku 27 směrnice 78/660/EHS, nesmějí tyto osoby v této společnosti provádět povinný audit dokumentů uvedených v čl. 1 odst. 1 písm. a) této směrnice.
Článek 21
Členský stát, který nevyužije možnosti dané čl. 6 odst. 1 směrnice 83/349/EHS a v němž v okamžiku přijetí této směrnice mohou některé kategorie fyzických osob provádět podle vnitrostátních právních předpisů povinný audit dokumentů uvedených v čl. 1 odst. 1 písm. b) této směrnice, může až do další koordinace povinného auditu účetních dokumentů zvlášť schválit pro provádění povinného auditu osobu ve smyslu článku 20 této směrnice, pokud sdružení podniků podléhající konsolidaci nepřekročí k rozvahovému dni mateřského podniku na základě jeho posledních ročních účetních závěrek limity u dvou ze tří kritérií uvedených v článku 27 směrnice 78/660/EHS, pokud je uvedená osoba oprávněna provádět povinný audit dokumentů uvedených v čl. 1 odst. 1 písm. a) této směrnice ve všech podnicích, jichž se konsolidace týká.
Článek 22
Členský stát, který využije článek 20, může umožnit, aby odborná praxe osob uvedených v článku 8 mohla být vykonána pod dohledem osoby, která byla podle právních předpisů tohoto členského státu úředně schválena k provádění povinného auditu uvedených v článku 20.
ODDÍL III Řádný výkon profese a nezávislost
Článek 23
Členské státy nařídí osobám úředně schváleným k provádění povinného auditu dokumentů uvedených v čl. 1 odst. 1, aby tento audit prováděly řádně a podle svého nejlepšího svědomí.
Článek 24
Členské státy nařídí, aby takové osoby neprováděly povinný audit, nejsou-li nezávislé podle právních předpisů členského státu, který audit nařizuje.
Článek 25
Články 23 a 24 se také použijí pro fyzické osoby, které splňují podmínky stanovené v článcích 3 až 19 a které provádějí povinný audit dokumentů uvedených v čl. 1 odst. 1 jménem auditorské společnosti.
Článek 26
Členské státy zajistí, aby úředně schválené osoby podléhaly příslušným sankcím, neprovádějí-li audit v souladu s články 23, 24 a 25.
Článek 27
Členské státy zajistí, aby společníci a akcionáři úředně schválené auditorské společnosti a členové správního, řídícího a dozorčího orgánu takových společností, kteří osobně nesplňují podmínky stanovené v článcích 3 až 19 v daném členském státě, přinejmenším nezasahovali do provádění auditu způsobem, který by ohrozil nezávislost fyzických osob, které vykonávají audit dokumentů uvedených v čl. 1 odst. 1 jménem auditorské společnosti.
ODDÍL IV Zveřejňování informací
Článek 28
1. Členské státy zajistí, aby jména a adresy veškerých fyzických osob a auditorských společností úředně schválených pro provádění povinného auditu dokumentů uvedených v čl. 1 odst. 1 byly přístupné veřejnosti.
2. Kromě toho musí každá úředně schválená auditorská společnost zpřístupnit veřejnosti a) jména a adresy fyzických osob uvedených v čl. 2 odst. 1 písm. b) bodě i);
b) jména a adresy společníků nebo akcionářů auditorské společnosti a
c) jména a adresy členů správního nebo řídícího orgánu auditorské společnosti.
3. Je-li určité fyzické osobě povoleno provádět povinný audit dokumentů uvedených v čl. 1 odst. 1 u určité společnosti za podmínek uvedených v článcích 20, 21 a 22, použije se odstavec 1 tohoto článku. Je však nutno uvést kategorie společností nebo sdružení podniků, kde je takový audit povolen.
ODDÍL V Závěrečná ustanovení
Článek 29
Kontaktní výbor zřízený článkem 52 směrnice 78/660/EHS a) také podporuje, aniž jsou dotčeny články 169 a 170 Smlouvy, harmonizované uplatňování této směrnice pomocí pravidelných jednání, zejména o konkrétních obtížích vznikajících v souvislosti s jejím uplatňováním;
b) radí Komisi v případě potřeby ve věcech doplnění nebo změn této směrnice.
Článek 30
1. Členské státy uvedou v účinnost právní a správní předpisy nezbytné pro dosažení souladu s touto směrnicí do 1. ledna 1988. Neprodleně o nich uvědomí Komisi.
2. Členské státy mohou stanovit, že se předpisy uvedené v odstavci 1 použijí až od 1. ledna 1990.
3. Členské státy zajistí, aby byla Komise sdělena hlavních ustanovení vnitrostátních právních předpisů, které přijmou v oblasti působnosti této směrnice.
4. Členské státy rovněž zajistí, aby byly Komise sděleny seznamy zkoušek pořádaných nebo uznávaných podle článku 4.
Článek 31
Tato směrnice je určena členským státům.
s ohledem na nařízení Rady č. 136/66/EHS ze dne 22. září 1966 o zřízení společné organizace trhu s oleji a tuky [1], naposledy pozměněné nařízením (EHS) č. 2260/84 [2], a zejména na čl. 5 odst. 4 uvedeného nařízení,
s ohledem na návrh Komise,
vzhledem k tomu, že článek 5 nařízení č. 136/66/EHS zavedl režim podpory produkce olivového oleje; že tato podpora, pokud jde o plochy osázené k určitému dni olivami, je poskytována pěstitelům, kteří jsou členy organizací producentů uvedených v čl. 20c odst. 1 nařízení č. 136/66/EHS, jejichž průměrná produkce je nejméně 100 kilogramů oleje za hospodářský rok, a jiným producentům na základě počtu a produkčního potenciálu olivovníků a jejich výnosů stanovených paušálně, pokud byly vypěstované olivy skutečně sklizeny;
vzhledem k tomu, že až do založení registru pěstitelů oliv by měl být režim podpor pro dané pěstitele vypočítáván na základě průměrného výnosu olivovníků;
vzhledem k tomu, že za účelem zajištění řádného fungování režimu podpor je nezbytné stanovit druhy olivového oleje, pro které je podpora poskytována;
vzhledem k tomu, že za účelem zajištění řádného fungování režimu podpor je třeba stanovit práva a povinnosti všech zainteresovaných subjektů, tj. pěstitelů, organizací producentů a sdružení organizací producentů, jakož i zainteresovaných členských států;
vzhledem k tomu, že sdružení organizací producentů olivového oleje uvedená v čl. 20c odst. 2 uvedeného nařízení musí mít minimální počet seskupení nebo reprezentovat minimální procentní podíl národní produkce; že tyto minimální počty nebo procentní podíly je třeba stanovit na úrovni umožňující těmto sdružením efektivní provádění zvláštní koordinační a kontrolní činnosti;
vzhledem k tomu, že článek 20c uvedeného nařízení stanoví, že organizace producentů a jejich sdružení musí provádět určité kontrolní a koordinační činnosti; že je proto třeba stanovit podrobná opatření k jejich provádění;
vzhledem k tomu, že v zájmu řádné správy musí organizace producentů a jejich sdružení žádat příslušné vnitrostátní orgány o uznání v dostatečném předstihu před začátkem hospodářského roku; že daný členský stát by o jejich žádosti měl rozhodnout v přiměřené lhůtě;
vzhledem k tomu, že podle čl. 20d odst. 1 uvedeného nařízení může být určité procento podpory vyčleněno na úhradu výdajů, které vznikly organizacím producentů a jejich sdružením při provádění kontrol; že je třeba přijmout opatření za účelem zajištění toho, že vyčleněné částky budou používány pouze pro financování úkolů stanovených v čl. 20c odst. 1 a 2 uvedeného nařízení;
vzhledem k tomu, že čl. 20d odst. 2 uvedeného nařízení stanoví, že pouze sdružením je možné vyplácet zálohu na částku podpory; že v zájmu řádného řízení by tato záloha neměla přesáhnout určitý procentní podíl z částky podpory;
vzhledem k tomu, že v zájmu zajištění řádného fungování režimu podpory produkce pro pěstitele příslušející k organizacím producentů by měla být přijata opatření pro vyplácení podpory pouze na olej vyprodukovaný v uznaných lisovnách; že pro účely uznání musí dané lisovny splňovat řadu podmínek;
vzhledem k tomu, že tato podpora je značnou pomocí pro producenty oleje a představuje pro Společenství finanční zatížení; že za účelem zajištění poskytování podpory pouze pro olej splňující patřičné podmínky je třeba přijmout opatření pro vhodný režim administrativních kontrol;
vzhledem k tomu, že v zájmu řádné správy režimu podpor musí členské státy přijmout opatření k určení množství oleje, na který je možné vyplácet podporu v případech, kdy je skutečná produkce pěstitele oliv nejistá;
vzhledem k tomu, že zkušenosti ukazují, že přes vysoké množství zavedených specifických kontrol je podrobná a efektivní kontrola a přezkoušení z důvodu velkého množství kontrolovaných pěstitelů složitá; že je nezbytné v každém členském státě vyřešit tyto obtíže zřízením počítačového informačního souboru obsahujícího všechny údaje potřebné k umožnění kontroly a k okamžitému odhalení nesrovnalostí,
PŘIJALA TOTO NAŘÍZENÍ:
Článek 1
Počínaje hospodářským rokem 1984/1985 se obecná pravidla stanovená tímto nařízením vztahují na poskytování podpory produkce olivového oleje podle článku 5 nařízení č. 136/66/EHS.
3. Podpora se poskytuje na základě podání žádosti dotyčných stran členskému státu, ve kterém byl olej vyprodukován.
4. V případě pěstitelů oliv, kteří jsou členy organizací producentů uvedených v čl. 20c odst. 1 nařízení č. 136/66/EHS a jejichž průměrná produkce je nejméně 100 kilogramů olivového oleje za hospodářský rok, je podpora s výhradou článku 7 poskytována podle čl. 5 odst. 2 první odrážky uvedeného nařízení na množství oleje skutečně vyprodukované v uznané lisovně.
V případě jiných pěstitelů oliv se podpora poskytuje podle čl. 5 odst. 2 druhé odrážky nařízení č. 136/66/EHS a odpovídá podpoře stanovené tak, že se použijí výnosy oliv a výnosy oleje stanovené na počet produktivních olivovníků standardní metodou podle článku 18.
5. Pro hospodářské roky 1984/85 a 1985/86 producentské členské státy stanoví, kteří pěstitelé oliv s průměrnou produkcí nejméně 100 kilogramů oleje za hospodářský rok mají nárok na podporu stanovenou tak, že se použijí výnosy oliv a výnosy oleje stanovené na počet produktivních olivovníků podle článku 18.
6. Před 31. březnem 1986 přijme Rada kvalifikovanou většinou na návrh Komise kritéria, podle kterých se od hospodářského roku 1986/87 stanoví pěstitelé oliv s průměrnou produkcí nejméně 100 kilogramů oleje za hospodářský rok.
Článek 3
1. Každý pěstitel oliv podá u příslušného orgánu dotyčného členského státu na začátku hospodářského roku a před datem, které bude určeno, prohlášení o sklizni, obsahující při prvním podání:
- údaje o pěstovaných olivovnících a jejich umístění,
- kopii prohlášení pro účely sestavení registru pěstitelů oliv. Pokud jde o Řecko a dokud nebude v tomto členském státě sestaven registr pěstitelů oliv, může být toto prohlášení nahrazeno prohlášením uvedeným v čl. 1 odst. 1 nařízení (EHS) č. 1590/83.
2. Pro další hospodářské roky podá každý pěstitel oliv před datem, které bude určeno, doplňující prohlášení uvádějící jakékoli nastalé změny nebo potvrzující, že v předcházejících prohlášeních o sklizni nedošlo ke změnám.
3. Pěstitelé oliv, kteří jsou členy organizací producentů, podají u své členské organizace k datu, které bude určeno, samostatnou žádost o podporu obsahující potvrzení o vylisování oliv, nebo fakturu o prodeji oliv, nebo oba doklady.
4. Pěstitelé oliv uvedení v odstavci 3 podají prohlášení o sklizni a žádost o podporu prostřednictvím svých organizací.
Organizace producentů sdělí danému členskému státu jména pěstitelů oliv, kterých se týká předchozí odstavec.
6. V případě pěstitelů oliv, kteří nejsou členy organizací producentů, se individuálně podané prohlášení o sklizni považuje za žádost o podporu, pokud bude před datem, které bude určeno, doplněno o:
- prohlášení pěstitele oliv, že v daném hospodářském roce byly olivy skutečně sklizeny, a
- informace o plánovaném využití oliv.
7. Pěstitelům oliv, kteří nesplní povinnosti stanovené tímto článkem, nebude podpora poskytnuta.
Článek 4
1. Aniž jsou dotčeny ostatní požadavky čl. 20c odst. 1 nařízení č. 136/66/EHS, může být organizace producentů uznána podle tohoto nařízení pouze pokud:
a) se skládá nejméně ze 700 pěstitelů oliv v případě organizací produkujících olivy a olivový olej nebo zvyšujících jejich tržní hodnotu; nebo
b) pokud se v jiných případech skládá nejméně z 1200 pěstitelů oliv; pokud je jedna nebo více organizací produkujících olivy a olivový olej nebo zvyšujících jejich tržní hodnotu členem dané organizace, počítají se takto zorganizovaní pěstitelé pro účely výpočtu minimálního požadovaného počtu pěstitelů individuálně jako pěstitelé oliv; nebo
c) pokud zastupuje nejméně 25 % pěstitelů oliv nebo produkce olivového oleje v hospodářské oblasti, ve které byla zřízena.
2. Členy organizace producentů mohou být pouze: pěstitelé oliv vlastnící a obhospodařující olivový háj, nebo pěstitelé oliv, kteří obhospodařují olivový háj nejméně po dobu tří let.
Za tímto účelem předloží pěstitelé oliv organizaci producentů, jejímiž jsou členy, údaje potřebné k prokázání toho, že jsou majiteli olivového háje, jakož i údaje o všech změnách, ke kterým došlo od podání jejich žádosti o členství.
3. Pro účely tohoto nařízení se "hospodářskou oblastí" rozumí oblast, která má podle kritérií stanovených daným členským státem podobné produkční podmínky, pokud jde o pěstování oliv.
4. Členské státy přijmou všechna nezbytná opatření na podporu zřizování seskupení producentů ve smyslu nařízení (EHS) č. 1360/78 [4], nebo jiných organizací produkujících olivy a olivový olej nebo zvyšujících jejich tržní hodnotu, které mohou být uznány jako organizace producentů pro účely tohoto nařízení.
Článek 5
1. Organizace producentů, které chtějí získat uznání od počátku hospodářského roku, podají žádost u příslušných orgánů daného členského státu nejpozději 30. června předchozího hospodářského roku.
2. Nejpozději 15. října následujícího po obdržení žádosti přijme příslušný orgán po provedení kontroly, zda organizace splňuje požadavky podle čl. 20c odst. 1 nařízení č. 136/66/EHS a článku 4, rozhodnutí o žádosti a bezodkladně je sdělí dané organizaci a Komisi.
Uznání má účinky od začátku hospodářského roku následujícího po roce podání žádosti.
3. Uznaná organizace producentů učiní u příslušného orgánu nejpozději 30. června každého roku prohlášení o všech změnách ve své struktuře od data uznání nebo od posledního každoročního prohlášení a nahlásí všechna oznámení o zrušení členství nebo obdržené žádosti o členství.
Příslušný orgán zjistí na základě tohoto prohlášení a všech náležitých šetření, zda jsou podmínky pro uznání nadále splňovány.
Pokud nejsou dále splňovány, nebo jestliže struktura organizace neumožňuje kontrolu produkce členů, musí příslušný orgán neprodleně a nejpozději do začátku následujícího hospodářského roku uznání zrušit a sdělit své rozhodnutí Komisi.
Článek 6
1. Uznané organizace producentů:
- podávají prohlášení o sklizni všech jejích členů podle čl. 3 odst. 1,
- provádějí kontrolu údajů na místě u určitého procenta těchto prohlášení, které bude určeno,
- jednou za měsíc předkládají žádosti svých členů o podporu ve standardizovaném formátu vhodném pro počítačové zpracování podle článku 16. Podpora je žádána na množství vyprodukované členy, kteří olej již vyprodukovali, pokud byly kontroly uvedené v článku 8 provedeny a povinnosti s tím související splněny.
Všechny žádosti vztahující se k produkci jednoho hospodářského roku musí být podány ve lhůtě, která bude stanovena; jinak právo na podporu propadá.
2. Pokud je organizace producentů členem sdružení takových organizací, musí prohlášení o sklizni a žádosti o podporu pěstitelů oliv, kteří jsou členy organizace, podávat sdružení.
Článek 7
Pokud pěstitel oliv, který je členem organizace producentů:
- má také pronajaté olivové háje na dobu kratší než tři roky,
- má prodanou celou svou produkci oliv nebo její část,
- vstoupil do organizace během hospodářského roku,
Článek 8
1. Před podáním žádosti o podporu prověří každá organizace producentů množství olivového oleje, na které je žádána podpora jejími členy. Pro účely tohoto prověření organizace zkontroluje zejména:
- zda se údaje o produkci oliv vylisované v uznané lisovně uváděné v prohlášeních jednotlivých pěstitelů oliv shodují s údaji uváděnými v prohlášení o sklizni na základě kritérií, která budou stanovena,
- zda se údaje uváděné jednotlivými pěstiteli oliv ohledně množství vylisovaných oliv a množství získaného oleje shodují s množstvími oliv a oleje, která jsou uvedena ve skladových výkazech uznaných lisoven.
2. Organizace producentů předloží podklady o svých členech příslušným orgánům členských států v těchto případech:
- pokud není prokázána shoda údajů podle odst. 1 první odrážky poté, co příslušná organizace obdržela všechny podklady a všechny relevantní údaje pro stanovení skutečně vyprodukovaného množství oleje,
- pokud není prokázána shoda údajů podle odst. 1 druhé odrážky,
- pokud se údaje v prohlášení o sklizni neshodují se stavem zjištěným při kontrolách.
Článek 9
1. Aniž jsou dotčeny požadavky čl. 20c odst. 2 nařízení č. 136/66/EHS, sdružení může být uznáno jen v případě, že se skládá nejméně z deseti organizací producentů uznaných podle článku 5 nebo z organizací, jejichž společný podíl na produkci olivového oleje v daném členském státu je alespoň 5 %.
Organizace producentů, které tvoří sdružení, však musí pocházet z různých hospodářských oblastí.
2. Ustanovení o udělení uznání a jeho odebrání podle článku 5 se vztahuje rovněž na sdružení. Článek 10
Sdružení uvedená v čl. 20c odst. 2 nařízení č. 136/66/EHS:
- koordinují činnosti organizací, které jsou jejich členy, a starají se o to, aby tyto činnosti byly v souladu s ustanoveními tohoto nařízení, a zejména přímo prověřují v rámci procentního podílu, který bude stanoven, způsob provádění kontrol uvedených v článcích 6 a 8,
- podávají u příslušných orgánů prohlášení o sklizni a žádosti o podporu, které jim byly předloženy organizacemi, které jsou jejich členy,
- získávají od dotyčného členského státu zálohy na podporu produkce uvedené v článku 12 a zbývající částky podpory a neprodleně je rozdělují mezi producenty, kteří jsou členy organizací tvořících sdružení.
Článek 11
1. Částka zadržovaná podle čl. 20d odst. 1 nařízení č. 136/66/EHS se použije takto:
a) částka, která bude stanovena, se vyplatí jednotlivým sdružení podle počtu členů organizací producentů, z kterých je složeno;
b) zbývající částka se vyplatí všem organizacím producentů na základě:
- počtu individuálních žádostí o podporu podaných u každé organizace jejími členy,
- kontrol provedených při uplatňování režimu podpor.
2. Producentské členské stát zajistí, aby částky převedené na organizace producentů a jejich sdružení podle odstavce 1 byly jimi využívány výhradně na financování činností, za které odpovídají podle tohoto nařízení.
3. Pokud nebudou částky úplně nebo částečně využity v souladu s odstavcem 2, musí být vráceny dotyčným členským státům a budou odečteny od výdajů financovaných Evropským zemědělským a orientačním záručním fondem (EZOZF).
4. V zájmu usnadnění fungování organizací producentů a jejich sdružení jsou členské státy oprávněny jim vyplácet na začátku každého hospodářského roku paušální zálohu, která bude vypočítána podle počtu členů.
5. Producentské členské státy stanoví pravidla pro přidělování podpor a lhůty jejich vyplácení pěstitelům oliv.
Článek 12
1. Producentské členské státy jsou oprávněny vyplatit sdružením organizací producentů zálohu na částku požadovaných podpor.
2. V hospodářských letech 1984/85, 1985/86 a 1986/87 nesmí záloha uvedená v odstavci 1 u jednotlivých pěstitelů oliv přesáhnout:
- částku vyplývající z uplatnění výnosů oliv a výnosů oleje stanovených podle článku 18 na počet produktivních olivovníků uvedených v prohlášení o sklizni, nebo částku vyplývající z množství uváděného v žádosti, pokud je takové množství menší než množství uvedené výše, nebo
- 50 % částky, vypočtené jako průměr skutečně vyplacených podpor během dvou předchozích hospodářských roků.
Článek 13
1. Členské státy uznají pouze lisovny, jejichž majitelé:
a) zaslali dotyčnému členskému státu v souladu s pravidly, která budou stanovena, úplné údaje o jejich technickém vybavení a skutečné lisovací kapacitě, jakož i veškeré změny těchto informací;
b) se zavázali, že se podrobí jakékoli kontrole podle režimu podpor, že přijmou ve svých prostorách jakékoli způsoby kontroly, které budou považovány za nezbytné a že umožní případné kontroly svého účetnictví;
c) nebyli během předchozího hospodářského roku předmětem řízení pro nesrovnalosti zjištěné v rámci kontrol prováděných podle článku 14 a podle tohoto článku; pokud jde o uznání pro hospodářský rok 1984/85:
- nebyli předmětem řízení pro nesrovnalosti zjištěné v rámci kontrol prováděných v hospodářském roce 1983/84 podle článků 7 a 9 nařízení (EHS) č. 2959/82 [5] a
- jejich uznání nebylo podle uvedeného nařízení odebráno v období po 31. říjnu 1984;
d) se zavázali k vedení standardizovaných skladových výkazů vyhovujících kritériím, která budou stanovena.
2. Před udělením uznání členské státy prověří, zda jsou splňovány podmínky pro uznání, zejména zkontrolují na místě technické vybavení a skutečnou lisovací kapacitu lisoven.
3. V hospodářských letech 1984/85 a 1985/86 mohou dotyčné členské státy udělit daným lisovnám předběžné uznání, jakmile je podána žádost o uznání obsahující údaje uvedené v odstavci 1.
Takovéto předběžné uznání se stává definitivním, jakmile dotyčný členský stát zjistí, že podmínky pro uznání podle odstavce 1 jsou splněny.
Pokud je zjištěno, že jedna z podmínek stanovených v odstavci 1 není splněna, bude předběžné uznání odebráno.
4. Pokud jedna z podmínek pro uznání podle odstavce 1 již není splňována, bude uznání odebráno na dobu závislou na závažnosti porušení podmínek.
5. V případech, kdy je uznání odebráno v souladu s odstavci 3 a 4, nesmí být po dobu odebrání vyhověno žádným novým žádostem o uznání:
- stejných fyzických nebo právnických osob provozujících danou lisovnu, nebo
- jakýchkoli jiných fyzických nebo právnických osob, které chtějí danou lisovnu provozovat, pokud dané osoby neprokáží danému členskému státu, že žádost o udělení nového uznání není podána s úmyslem obejít uloženou sankci.
Článek 14
1. Každý producentský členský stát uplatňuje režim kontrol k zajištění toho, že u produktu, na který je podpora poskytována, jsou splněny podmínky pro její poskytnutí.
2. Producentský členský stát prověřuje činnosti každé organizace producentů a jejich sdružení a zejména jimi prováděná kontrolní opatření.
3. Během každého hospodářského roku a zejména během období lisování oleje provádějí producentské členské státy u procentní části uznaných lisoven, která bude stanovena, kontroly činnosti a skladových výkazů na místě.
Vybrané lisovny musí reprezentovat lisovací kapacitu produkční oblasti.
4. V případě olivového oleje uvedeného v bodě 1 přílohy nařízení č. 136/66/EHS a produkovaného pěstiteli oliv, kteří nejsou členy organizace producentů, se provádí namátkové kontroly na místě, pomocí nichž se ověřuje:
- správnost prohlášení o sklizni,
- použití oliv sklizených pro produkci oleje a podle možnosti i skutečné zpracování těchto oliv na olivový olej.
Kontroly jsou prováděny u procentní části pěstitelů oliv, která bude stanovena zejména podle velikosti zemědělských podniků.
5. Pro tyto kontroly a přezkoušení používají členské státy mimo jiné údaje z databází podle článku 16.
Tyto databáze se použijí za účelem správného naplánování kontrol prováděných podle odstavců 1 až 4.
Článek 15
1. Členské státy určí množství oleje, na které se vztahuje podpora, na základě žádostí podaných podle článků 3 a 6 s přihlédnutím ke všem významným skutečnostem, a zejména ke všem kontrolám a prověřením stanoveným tímto nařízením.
Množství olivového oleje uvedeného v bodě 4 přílohy nařízení č. 136/66/EHS, na které může být podpora poskytnuta, se stanoví na základě produkce kategorie oleje definované v bodě 1 uvedené přílohy.
2. V případě producentů, jejichž podklady byly zaslány prostřednictvím jejich organizací podle čl. 8 odst. 2, určí členské státy množství oleje, pro které bude podpora poskytnuta. 3. Pokud kontroly uvedené v článcích 13 a 14 nepotvrdí údaje ve skladových výkazech uznané lisovny, bez dotčení jakýchkoli sankcí, které mohou být lisovně uloženy, dotyčný členský stát stanoví množství oleje, pro které bude podpora poskytnuta, pro každého pěstitele, který je členem organizace, která vylisovala svoji sklizeň oliv v dotyčné lisovně.
4. Při stanovení množství přicházejícího v úvahu pro podporu, zejména v případech podle odstavců 2 a 3, vezme členský stát v úvahu zejména výnosy oliv a oleje stanovené paušálně podle článku 18.
Článek 16
1. Každý producentský členský stát sestaví a průběžně aktualizuje stálé informační databáze s údaji o produkci oliv a olivového oleje.
2. Tyto informační databáze musí obsahovat nejméně tyto údaje:
a) za každého pěstitele oliv a za každý hospodářský rok, na který pěstitel podal žádost o podporu:
- údaje obsažené v prohlášení o sklizni podle článku 3,
- množství vyprodukovaného oleje, na která byla podána žádost o podporu produkce, a množství, pro která byla podpora vyplacena,
- údaje vyplývající z kontrol na místě provedených u pěstitelů oliv;
b) za organizace producentů a jejich sdružení: všechny údaje potřebné k prověření jejich činností v souvislosti s tímto režimem podpor, jakož i výsledky kontrol provedených členskými státy;
c) za lisovny oleje a za každý hospodářský rok: údaje objevující se ve skladových výkazech, informace o technickém vybavení a lisovací kapacitě, jakož i výsledky kontrol provedených podle tohoto nařízení;
d) orientační hodnoty ročních výnosů pro každou homogenní produkční oblast.
Článek 17
1. Informační databáze uvedené v článku 16 jsou důvěrné.
Přístup k nim mají:
- vnitrostátní orgány pověřené členským státem,
- zástupci Komise ve spolupráci s příslušnými úředníky členských států v souladu s nařízením (EHS) č. 729/70 [6] naposledy pozměněným nařízením (EHS) č. 3509/80 [7], zejména s ohledem na stanovený postup,
- organizace producentů a jejich sdružení, pokud se týká údajů, které členské státy považují za nezbytné pro účinnou kontrolu jejich stávajících členů.
2. Zavedené informační databáze a systémy zpracování dat používané při jejich kontrole musí být kompatibilní se systémy zpracování dat používanými jednotlivými producentskými členskými státy při vedení registru pěstitelů oliv.
Článek 18
Výnosy oliv a výnosy oleje uvedené v čl. 5 odst. 2 prvním pododstavci druhé odrážce nařízení č. 136/66/EHS se stanoví podle homogenních produkčních oblastí nejpozději 31. května každého roku na základě údajů poskytnutých producentskými členskými státy nejpozději k 30. dubnu každého roku.
Článek 19
Prováděcí pravidla k tomuto nařízení se stanoví postupem podle článku 38 nařízení č. 136/66/EHS.
Stejným postupem se stanoví:
- výnosy uvedené v článku 18,
- částka uvedená v čl. 11 odst. 1 písm. a).
Článek 20
Pro zajištění plynulého přechodu od současně platného režimu k režimu stanovenému tímto nařízením může Komise přijmout postupem podle článku 38 nařízení č. 136/66/EHS jakákoli nutná opatření pro hospodářský rok 1984/85.
Článek 21
Před koncem třetího roku provádění tohoto nařízení předloží Komise Radě zprávu o fungování režimu stanoveného tímto nařízením spolu s návrhy na přezkoumání tohoto režimu Radou.
Článek 22
Členské státy sdělí Komisi opatření přijatá k provedení tohoto nařízení.
Článek 23
Toto nařízení vstupuje v platnost dnem vyhlášení
s ohledem na Smlouvu o založení Evropského hospodářského společenství, a zejména na článek 43 uvedené smlouvy,
s ohledem na návrh Komise [1],
s ohledem na stanovisko Shromáždění [2],
s ohledem na stanovisko Hospodářského a sociálního výboru [3],
vzhledem k tomu, že pro maso, se kterým lze obchodovat uvnitř Společenství, stanovila směrnice 64/433/EHS [4] naposledy pozměněná směrnicí 83/90/EHS [5] provádění veterinárních inspekcí a kontrol, a to zejména za účelem sjednocení veterinárních záruk nabízených spotřebiteli;
vzhledem k tomu, že směrnice 72/462/EHS [6] naposledy pozměněná směrnicí 83/91/EHS [7] stanoví, s cílem chránit zdraví lidí a zvířat uvnitř Společenství, že příslušné orgány členských státu provedou hygienické kontroly dovozu čerstvého masa a že veterinární odborníci členských států a Komise provedou kontroly ve vyvážejících třetích zemích;
vzhledem k tomu, že se směrnice 64/433/EHS nevztahuje na čerstvé maso, se kterým lze obchodovat uvnitř Společenství; že však orgány členských států zavedly režimy vnitrostátních kontrol čerstvého masa určeného výhradně pro vnitrostátní trh;
vzhledem k tomu, že směrnice 71/118/EHS [8] naposledy pozměněná směrnicí 84/642/EHS [9] stanovila pro čerstvé drůbeží maso provádění veterinárních inspekcí a kontrol;
vzhledem k tomu, že v souvislosti s těmito veterinárními inspekcemi a kontrolami jsou vybírány poplatky, jejichž financování je v současné době zajišťováno různými způsoby v jednotlivých členských státech; že by tato různorodost mohla ovlivnit podmínky hospodářské soutěže mezi produkty, na něž se z velké části vztahují společné organizace trhů;
vzhledem k tomu, že pro nápravu této situace by měla být stanovena harmonizovaná pravidla financování těchto inspekcí a kontrol;
vzhledem k tomu, že s ohledem na ustanovení a správní postupy vnitrostátního řízení a financování by mělo být stanoveno dodatečné období dvou let, aby se Řecké republice umožnilo zavést mechanismus nezbytný pro vybírání poplatků souvisejících s inspekcemi a kontrolami,
PŘIJALA TUTO SMĚRNICI:
Článek 1
1. Členské státy od 1. ledna 1986 zajistí, že:
- jsou při porážce zvířat uvedených v odstavci 2 vybírány poplatky za výdaje vzniklé při inspekcích a kontrolách,
- pro zajištění rovného zacházení stanoveného v článku 15 směrnice 71/118/EHS a pokrytí výdajů stanovených ve směrnici 72/462/EHS budou vybírány poplatky za maso uvedené v těchto směrnicích, které se dováží ze třetích zemí,
- veškeré přímé nebo nepřímé náhrady za poplatky jsou zakázány.
1. Rada kvalifikovanou většinou na návrh Komise stanoví do 1. ledna 1986 paušální úroveň nebo paušální úrovně poplatků uvedených v první a druhé odrážce čl. 1 odst. 1, jakož i prováděcí pravidla a zásady k této směrnici a pro výjimečné případy. Úroveň poplatků, které se vyberou za maso získané na jatkách, jež nejsou schváleny podle směrnice 64/433/EHS, se však stanoví pouze v případě, že pro toto maso Rada do uvedeného data přijme pravidla pro inspekce.
2. Členským státům je povoleno vybírat částku, která je vyšší než jsou úrovně uvedené v odstavci 1, pokud celková částka poplatků vybraných členským státem nebude vyšší než skutečná částka nákladů na inspekci.
Článek 3
Do 1. ledna 1990 předloží Komise zprávu o získaných zkušenostech spolu s návrhy na případné změny výše uvedených článků.
Článek 4
Nejpozději do 1. ledna 1986 uvedou členské státy v účinnost právní a správní předpisy, které jsou nezbytné pro dosažení souladu s touto směrnicí. Neprodleně o nich informují Komisi.
Řecké republice je však poskytnuta dodatečná lhůta dvou let k dosažení souladu s touto směrnicí.
Článek 5
Toto rozhodnutí je určeno členským státům.
s ohledem na návrh Komise [1],
s ohledem na stanovisko Shromáždění [2],
s ohledem na stanovisko Hospodářského a sociálního výboru [3],
vzhledem k tomu, že podle Smlouvy je od konce přechodného období zakázána veškerá diskriminace na základě státní příslušnosti v oblasti práva usazování a volného pohybu služeb; že takto provedená zásada národního zacházení se zejména použije při vydávání povolení případně požadovaného pro přístup k určitým činnostem a rovněž pro zápis do profesních organizací či sdružení nebo členství v nich;
vzhledem k tomu, že se přesto zdá být žádoucí přijmout určitá ustanovení směřující k usnadnění účinného výkonu práva usazování;
vzhledem k tomu, že čl. 54 odst. 3 písm. h) Smlouvy o EHS stanoví, že členské státy nesmějí poskytovat žádnou podporu, která by mohla narušit podmínky práva usazování;
vzhledem k tomu, že přístup k určitým činnostem v oblasti farmacie je v některých členských státech podmíněn vedle získání diplomu, osvědčení nebo jiného dokladu o dosažené kvalifikaci získáním doplňující odborné zkušenosti; že postup členských států v této oblasti není dosud jednotný, je vhodné, aby se předešlo obtížím, uznat jako dostačující podmínku odpovídající praktickou zkušenost stejné délky, která byla získána v jiném členském státu;
vzhledem k tomu, že v rámci své vnitrostátní politiky v oblasti veřejného zdraví, která se zejména soustředí na dostatečné rozšíření léčiv na celém území státu, některé členské státy omezují počet nových lékáren, které by mohly být otevřeny, zatímco jiné členské státy žádné podobné předpisy nepřijaly; že je za těchto okolností předčasné stanovit, že účinky uznávání diplomů, osvědčení a jiných dokladů o dosažené kvalifikaci se mají rovněž vztahovat na výkon činnosti farmaceuta, který je vedoucím lékárny otevřené pro veřejnost méně než tři roky; že Komise a Rada musí tento problém po určité době přezkoumat;
vzhledem k tomu, že pokud se týká akademického titulu, je vhodné povolit jeho užívání pouze v jazyce členského státu původu nebo posledního usazení, neboť směrnice o vzájemném uznávání diplomů nutně nezavádí věcnou rovnocennost vzdělání, kterého se tyto diplomy týkají;
vzhledem k tomu, že pro usnadnění uplatňování této směrnice vnitrostátními orgány mohou členské státy stanovit, že oprávněné osoby, které splňují podmínky vzdělání požadované touto směrnicí, zároveň se svým dokladem o vzdělání a odborné přípravě předloží osvědčení příslušných orgánů země původu nebo posledního usazení prokazující, že daný doklad o vzdělání a odborné přípravě je dokladem ve smyslu této směrnice;
vzhledem k tomu, že se tato směrnice nedotýká právních a správních předpisů členských států, které zakazují společnostem výkon určitých činností nebo váží tento výkon na určité podmínky;
vzhledem k tomu, že je obtížné posoudit, v jakém rozsahu mohou být v současnosti předpisy směřující k usnadnění volného pohybu služeb farmaceutů přínosné; že za těchto okolností není prozatím vhodné takové předpisy přijímat;
vzhledem k tomu, že v souvislosti s podmínkou bezúhonnosti a dobré pověsti je vhodné rozlišovat mezi požadavky, které je třeba splnit při přístupu k profesionální činnosti, a mezi požadavky pro výkon této činnosti;
vzhledem k tomu, že pokud jde o činnosti vykonávané v pracovním poměru, neobsahuje nařízení Rady (EHS) č. 1612/68 ze dne 15. října 1968 o volném pohybu pracovníků uvnitř Společenství [5] žádná zvláštní ustanovení týkající se bezúhonnosti a dobré pověsti, profesní kázně nebo používání označení pro tato povolání; že se podle členských států dotyčná pravidla vztahují nebo mohou vztahovat jak na osoby v pracovním poměru, tak na osoby samostatně výdělečně činné; že činnosti v členských státech podmíněné získáním diplomu, osvědčení nebo jiného dokladu o dosažené kvalifikaci v oboru farmacie vykonávají jak samostatně výdělečně činné osoby, tak osoby v pracovním poměru, případně osoby vykonávající tuto činnost v průběhu své profesionální dráhy v obou postaveních; že pro plnou podporu volného pohybu těchto odborníků uvnitř Společenství se zdá být nezbytné rozšířit působnost této směrnice i na osoby v pracovním poměru,
PŘIJALA TUTO SMĚRNICI:
Článek 1
Článek 2
1. Každý členský stát uznává diplomy, osvědčení a jiné doklady o dosažené kvalifikaci uvedené v článku 4 vydané státním příslušníkům členských států ostatními členskými státy v souladu s článkem 2 směrnice 85/432/EHS a přiznává těmto dokladům na svém území, pokud se jedná o přístup k činnostem uvedených v článku 1 a jejich výkon, stejné účinky, jaké mají diplomy, osvědčení a jiné doklady o dosažené kvalifikaci uvedené v článku 4, které sám vydává.
2. Členské státy však nejsou povinny přiznávat účinky diplomům, osvědčením a jiným dokladům o dosažené kvalifikaci uvedeným v odstavci 1 pro účely zřizování nových lékáren pro veřejnost. Pro účely této směrnice se nově zřizovanými lékárnami rozumějí i lékárny otevřené méně než tři roky.
Pět let po uplynutí lhůty stanovené v článku 19 předloží Komise Radě zprávu o uplatňování prvního pododstavce členskými státy a o možnosti rozšířit účinky vzájemného uznávání diplomů, osvědčení a jiných dokladů o dosažené kvalifikaci uvedených v odstavci 1. Komise popřípadě předloží vhodné návrhy.
Článek 3
1. Odchylně od článku 2, a aniž je dotčen článek 45 aktu o přistoupení z roku 1979, je Řecká republika povinna přiznávat účinky uvedené v článku 2 diplomům, osvědčením a jiným dokladům o dosažené kvalifikaci, které byly vydány ostatními členskými státy, pouze pro výkon činností zmíněných v článku 1 v pracovním poměru v souladu s nařízením (EHS) č. 1612/68.
Dokud Řecká republika užívá této odchylky, a aniž je dotčen článek 45 aktu o přistoupení z roku 1979, jsou ostatní členské státy povinny přiznávat účinky uvedené v článku 2 osvědčením zmíněným v čl. 4 písm. d) pouze pro výkon činností uvedených v článku 1 v pracovním poměru v souladu s nařízením (EHS) č. 1612/68.
2. Deset let po uplynutí lhůty stanovené v článku 19 Komise předloží Radě vhodné návrhy na rozšíření účinků vzájemného uznávání diplomů, osvědčení a jiných dokladů o dosažené kvalifikaci s cílem usnadnit účinné uplatňování práva usazování mezi Řeckou republikou a ostatními členskými státy. Rada rozhodne o těchto návrzích postupy stanovenými ve Smlouvě o EHS.
Článek 4
Diplomy, osvědčení a jiné doklady o dosažené kvalifikaci uvedené v článku 2 jsou
a) Belgii:
Le diplôme légal de phamacien/het wettelijk diploma van apoteker (zákonný diplom farmaceuta) vydaný fakultami lékařství a farmacie na vysokých školách, ústřední zkušební komisí nebo státními zkušebními komisemi vysokých škol;
b) Dánsku:
bevis for bestaet farmaceutisk kandidateksamen (osvědčení dokládající složení zkoušky z farmacie na vysoké škole);
c) ve Spolkové republice Německo:
1) Zeugnis über die Staatliche Pharmazeutische Prüfung (osvědčení o státní zkoušce z farmacie) vydané příslušnými orgány;
2) osvědčení příslušných orgánů Spolkové republiky Německo dokládající rovnocennost dokladů o vzdělání udělených od 8. května 1945 příslušnými orgány Německé demokratické republiky s doklady o vzdělání uvedenými v bodě 1);
d) Řecku:
(osvědčení dokládající způsobilost vykonávat činnost farmaceuta vydané příslušnými orgány po státní zkoušce);
e) ve Francii:
le diplôme d'État de pharmacien (státní diplom farmaceuta) vydávaný vysokými školami nebo le diplôme d'État de docteur en pharmacie (státní diplom doktora farmacie) vydávaný vysokými školami;
f) Irsku:
osvědčení Registered Pharmaceutical Chemist;
g) v Itálii:
Diplom nebo osvědčení opravňující k výkonu povolání farmaceuta získané po složení státní zkoušky;
h) v Lucembursku:
Státní diplom farmaceuta vydaný státní zkušební komisí a podepsaný ministrem školství;
i) v Nizozemsku:
Het getuigschrift van met goed gevolg afgelegd apothekersexamen (osvědčení dokládající úspěšné složení zkoušky farmaceuta);
j) ve Spojeném království:
Osvědčení Registered Pharmaceutical Chemist.
Článek 5
Je-li v členském státě přístup k některé z činností zmíněných v článku 1 nebo jejich výkon podmíněn vedle získání diplomu, osvědčení nebo jiného dokladu o dosažené kvalifikaci uvedených v článku 4 i požadavkem na doplňující odbornou zkušenost, uznává dotyčný členský stát jako dostatečný důkaz potvrzení vydané příslušnými orgány členského státu původu nebo posledního usazení dokládající, že zúčastněná osoba vykonávala dotyčné činnosti po stejnou dobu v členském státě původu nebo posledního usazení.
Toto uznávání se však nevztahuje na získání odborných zkušeností po dobu dvou let požadované v Lucemburském velkovévodství jako podmínka pro udělení státní koncese na provoz veřejné lékárny.
Článek 6
Diplomy, osvědčení a jiné vysokoškolské nebo rovnocenné doklady o dosažené kvalifikaci v oboru farmacie vydané státním příslušníkům členských států členskými státy, které nesplňují veškeré základní požadavky na odbornou přípravu uvedené v článku 2 směrnice 85/432/EHS, se považují za diplomy splňující tyto požadavky,
a v obou případech,
- jsou-li doplněny potvrzením osvědčujícím, že jejich držitelé skutečně a v souladu se zákonem vykonávali v členském státě některou z činností uvedených v čl. 1 odst. 2 směrnice 85/432/EHS po dobu nejméně tří po sobě následujících let v průběhu pěti let předcházejících dni vydání potvrzení a za podmínky, že je tato činnost dotyčným státem regulována. KAPITOLA IV
Užívání akademických titulů
Článek 7
1. Aniž je dotčen článek 14, zajistí hostitelské členské státy, aby státním příslušníkům členských států, kteří splňují podmínky stanovené v článcích 2, 5 a 6, bylo uznáno právo užívat jejich zákonný akademický titul nebo popřípadě jeho zkratku udělený členským státem původu nebo posledního usazení, a to v jazyce tohoto státu. Hostitelské členské státy mohou stanovit, že za tímto titulem musí následovat název a sídlo zařízení nebo zkušební komise, která jej udělila.
2. Je-li možné zaměnit akademický titul členského státu původu nebo posledního usazení s titulem, který platí v hostitelském členském státě a vyžaduje zde další odbornou přípravu, kterou oprávněná osoba nezískala, může tento hostitelský členský stát stanovit, že tato osoba bude užívat svůj akademický titul členského státu původu nebo posledního usazení ve vhodné podobě, kterou hostitelský členský stát určí.
Článek 8
1. Hostitelský členský stát, který požaduje od svých státních příslušníků pro první přístup k některé z činností uvedených v článku 1 důkaz bezúhonnosti nebo dobré pověsti, přijme jako dostatečný důkaz ve vztahu ke státním příslušníkům členských států potvrzení prokazující splnění těchto podmínek bezúhonnosti nebo dobré pověsti vyžadovaných v uvedeném členském státě vydané příslušnými orgány členského státu původu nebo předchozího usazení.
2. Nepožaduje-li členský stát původu nebo posledního usazení pro přístup k dotyčné činnosti důkaz bezúhonnosti nebo dobré pověsti, může hostitelský členský stát požadovat od státních příslušníků členského státu původu nebo posledního usazení výpis z rejstříku trestů, nebo neexistuje-li, rovnocenný doklad vydaný příslušným orgánem členského státu původu nebo posledního usazení.
4. Členské státy zajistí důvěrnost předávaných informací.
Článek 9
1. Platí-li v hostitelském členském státě právní a správní předpisy, které se týkají zachovávání bezúhonnosti nebo dobré pověsti včetně ustanovení o kázeňských postizích v případě závažného profesního pochybení nebo odsouzení za trestný čin a které souvisejí s výkonem některé z činností uvedených v článku 1, předá členský stát původu nebo posledního usazení hostitelskému členskému státu nezbytné informace o opatřeních nebo kázeňských postizích profesní nebo správní povahy, které byly přijaty vůči dotyčné osobě, a o trestních postizích týkajících se výkonu povolání v členském státě původu nebo posledního usazení.
2. Dozví-li se hostitelský členský stát o závažných a konkrétních skutečnostech, ke kterým došlo mimo jeho území před zahájením činnosti dané osoby v tomto státě a které mohou ovlivnit výkon dotyčné činnosti, může o tom uvědomit členský stát původu nebo posledního usazení.
Členský stát původu nebo posledního usazení prověří věrohodnost těchto skutečností. Příslušné orgány samy rozhodnou o povaze a rozsahu vyšetřování, které má být provedeno, a oznámí hostitelskému členskému státu důsledky, které z něj vyplývají pro informace, které byly předány podle odstavce 1.
3. Členské státy zajistí důvěrnost předávaných informací. Článek 10
Pokud hostitelský členský stát požaduje od svých státních příslušníků pro přístup k některé z činností uvedených v článku 1 nebo její výkon potvrzení o fyzickém a duševním zdraví, přijme jako dostatečný důkaz v tomto smyslu doklad, který se v těchto případech požaduje v členském státě původu nebo posledního usazení.
Nepožaduje-li členský stát původu nebo členský stát posledního usazení takové potvrzení pro přístup k dotyčné činnosti nebo její výkon, přijme hostitelský členský stát od státních příslušníků členského státu původu nebo posledního usazení potvrzení vydané příslušným orgánem těchto států, které odpovídá potvrzením hostitelského členského státu.
Článek 11
Doklady uvedené v článcích 8, 9 a 10 nesmějí být při předložení starší tří měsíců.
Článek 12
1. Řízení o přijetí oprávněné osoby k přístupu k některé z činností uvedených v článku 1 podle článků 8, 9 a 10 musí být skončeno co nejdříve a nejpozději tři měsíce po předložení veškerých dokladů týkajících se dotyčné osoby, aniž tím jsou dotčeny lhůty, které mohou vyplynout z případného odvolání podaného v závěru tohoto řízení.
2. V případech uvedených v čl. 8 odst. 3 a čl. 9 odst. 2 staví žádost o přezkum běh lhůty uvedené v odstavci 1.
Dotázaný členský stát původu nebo posledního usazení musí odpovědět ve lhůtě tří měsíců.
Hostitelský členský stát po obdržení odpovědi nebo po uplynutí zmíněné lhůty pokračuje v řízení podle odstavce 1.
Článek 13
Pokud hostitelský členský stát požaduje od svých státních příslušníků pro přístup k některé z činností uvedených v článku 1 nebo její výkon, aby učinili místopřísežné nebo čestné prohlášení, a toto místopřísežné nebo čestné prohlášení nemohou učinit státní příslušníci jiných členských států, zajistí hostitelský členský stát, aby byla dotyčné osobě nabídnuta rovnocenná forma a vhodná formulace místopřísežného nebo čestného prohlášení.
Článek 14
Je-li v hostitelském členském státě užívání profesního označení týkajícího se některé z činností uvedených v odstavci 1 právně upraveno, mají státní příslušníci ostatních členských států, kteří splňují podmínky stanovené v článcích 2, 5 a 6, profesní označení hostitelského členského státu, které v tomto státě odpovídá jeho podmínkám pro vzdělání, a používají jeho zkratku.
Článek 15
1. Členské státy přijmou nezbytná opatření, aby umožnily oprávněným osobám získat informace o právní úpravě zdravotnictví a sociálního zabezpečení a popřípadě o pravidlech profesní etiky v hostitelském členském státě.
Pro tento účel mohou zřídit informační střediska, kde mohou oprávněné osoby získat nezbytné informace. Hostitelský členský stát může oprávněné osobě, která je v něm usazena, uložit povinnost tato střediska kontaktovat.
2. Členské státy mohou zřídit střediska uvedená v odstavci 1 při příslušných orgánech a subjektech, které určí ve lhůtě stanovené v čl. 19 odst. 1.
3. Členské státy zajistí, aby si oprávněné osoby ve svém zájmu a v zájmu svých pacientů případně osvojily jazykové znalosti nezbytné k výkonu jejich odborné činnosti v hostitelském členském státě.
Článek 16
V případě odůvodněných pochybností může hostitelský členský stát požadovat od příslušných orgánů jiného členského státu potvrzení pravosti diplomů, osvědčení a jiných dokladů o dosažené kvalifikaci vydaných v tomto jiném členském státě a uvedených v kapitolách II a III a rovněž potvrzení skutečnosti, že oprávněná osoba splnila veškeré podmínky odborné přípravy stanovené ve směrnici 85/432/EHS.
Článek 17
Členské státy určí ve lhůtě stanovené v čl. 19 odst. 1 orgány a subjekty oprávněné k vydávání nebo přijímání diplomů, osvědčení a jiných dokladů o dosažené kvalifikaci a rovněž určí dokumenty a informace uvedené v této směrnici a neprodleně o nich uvědomí ostatní členské státy a Komisi.
Článek 18
Tato směrnice se vztahuje rovněž na státní příslušníky členských států, kteří v souladu se nařízením (EHS) č. 1612/68 vykonávají nebo budou vykonávat některou z činností uvedených v článku 1 v pracovním poměru. Článek 19
1. Členské státy přijmou opatření nezbytná pro dosažení souladu s touto směrnicí před 1. říjnem 1987. Neprodleně o nich uvědomí Komisi.
2. Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 20
Setká-li členský stát v určitých oblastech při provádění této směrnice s vážnými obtížemi, prověří Komise tyto obtíže společně s dotyčným státem a vyžádá si stanovisko Farmaceutického výboru, zřízeného rozhodnutím 75/320/EHS [6].
Komise případně předloží Radě vhodné návrhy.
Článek 21
Tato směrnice je určena členským státům.
ze dne 20. prosince 1985 o koordinaci právních a správních předpisů týkajících se subjektů kolektivního investování do převoditelných cenných papírů (SKIPCP) (85/611/EHS)
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k tomu, že právní předpisy členských států týkající se subjektů kolektivního investování se mezi sebou značně liší, zejména v oblasti jejich povinností a způsobů dohledu, kterému podléhají; že tyto rozdíly narušují podmínky hospodářské soutěže subjektů kolektivního investování a nezaručují přiměřenou ochranu pro podílníky;
vzhledem k tomu, že s ohledem na tyto cíle je žádoucí, aby byla stanovena společná obecná pravidla pro povolování subjektů kolektivního investování, které se nacházejí v členských státech, dohled nad nimi, jejich strukturu a činnost a pro informace, které musí zveřejňovat;
vzhledem k tomu, že uplatňování těchto společných pravidel je dostatečnou zárukou pro to, aby bylo subjektům kolektivního investování, které se nacházejí v členských státech, povoleno, s výhradou příslušných opatření v oblasti pohybu kapitálu, uvádět jejich podílové jednotky na trh v jiných členských státech, aniž by tyto členské státy mohly stanovit pro subjekty a jejich podílové jednotky jiné předpisy než ty, které v daných státech nespadají do oblasti působnosti této směrnice; že je však třeba stanovit, že pokud subjekt kolektivního investování, který se nachází v jednom členském státě, uvádí své podílové jednotky na trh jiného členského státu, musí podniknout všechny kroky nezbytné k tomu, aby podílníci v jiném členském státě v něm mohli snadno uplatňovat svá finanční práva a aby jim byly poskytnuty nezbytné informace;
vzhledem k tomu, že koordinace právních předpisů členských států by se zpočátku měla omezit na subjekty kolektivního investování jiné než uzavřeného typu, které nabízejí své podílové jednotky ke koupi veřejnosti ve Společenství a jejichž výhradním předmětem činnosti je investování do převoditelných cenných papírů (zpravidla převoditelných cenných papírů kotovaných na burzách nebo na obdobných regulovaných trzích); že právní úprava subjektů kolektivního investování, na něž se nevztahuje tato směrnice, vyvolává řadu problémů, které musí být řešeny jinými předpisy, a tyto subjekty proto budou předmětem pozdější koordinace; že až do této koordinace může kterýkoli členský stát mimo jiné určit kategorie subjektů kolektivního investování do převoditelných cenných papírů (SKIPCP), které nespadají do oblasti působnosti této směrnice na základě své investiční a úvěrové politiky, a stanovit zvláštní pravidla, kterým budou tyto SKIPCP podléhat při provozování své činnosti na jejich území;
vzhledem k tomu, že volné uvádění na trh podílových jednotek emitovaných SKIPCP oprávněnými investovat až 100 % svých aktiv do převoditelných cenných papírů emitovaných týmž emitentem (státem, místním orgánem atd.) nesmí přímo ani nepřímo narušit fungování kapitálového trhu, ztížit financování členských států nebo vytvářet hospodářské situace podobné těm, kterým se snaží zabránit čl. 68 odst. 3 Smlouvy;
vzhledem k tomu, že by měla být vzata v úvahu zvláštní situace finančních trhů Řecké republiky a Portugalské republikya měla by jim být poskytnuta dodatečná lhůta pro provedení této směrnice,
PŘIJALA TUTO SMĚRNICI: ODDÍL I
Obecná ustanovení a oblast působnosti
3. Tyto subjekty mohou být zřizovány na základě zákona buď podle smluvního práva (jako podílové fondy spravované správcovskou společností), nebo podle svěřenského práva (jako "unit trusts"), nebo podle práva společností (jako investiční společnosti).
Pro účely této směrnice se podílovými fondy rozumí rovněž "unit trusts".
4. Tato směrnice se však nevztahuje na investiční společnosti, jejichž aktiva jsou investována prostřednictvím dceřiných společností převážně jinak než do převoditelných cenných papírů.
5. Členské státy zakážou SKIPCP, na něž se vztahuje tato směrnice, aby se přeměnily na subjekty kolektivního investování, na něž se tato směrnice nevztahuje.
6. S výhradou ustanovení o pohybu kapitálu a článků 44, 45 a čl. 52 odst. 2 nesmí žádný členský stát stanovit pro SKIPCP, které se nacházejí v jiném členském státě, ani pro podílové jednotky emitované těmito SKIPCP žádné jiné předpisy v oblasti působnosti této směrnice, pokud tyto SKIPCP uvádějí své podílové jednotky na trh na jeho území.
7. Aniž je dotčen odstavec 6, může kterýkoli členský stát stanovit pro SKIPCP, které se nacházejí na jeho území, přísnější nebo dodatečné požadavky, než které jsou stanoveny v článku 4 a následujících článcích, za podmínky, že jsou všeobecně použitelné a nejsou v rozporu s touto směrnicí.
Článek 2
- SKIPCP, jejichž podílové jednotky mohou být podle statutu fondu nebo podle zakládacích dokumentů investiční společnosti prodávány výhradně veřejnosti ve třetích zemích,
- kategorie SKIPCP stanovené právními předpisy členských států, v nichž se dané SKIPCP nacházejí, pro něž jsou pravidla stanovená v oddílu V a článku 36 nepřiměřená z důvodu jejich investiční a úvěrové politiky.
2. Po pěti letech ode dne provedení této směrnice předloží Komise Radě zprávu o provádění odstavce 1, a zejména jeho čtvrté odrážky. Bude-li to nezbytné, navrhne vhodná opatření k rozšíření oblasti působnosti.
Článek 3
Pro účely této směrnice se má za to, že SKIPCP se nachází v tom členském státě, ve kterém má sídlo investiční společnost nebo správcovská společnost podílového fondu; členské státy musí vyžadovat, aby se její správní ústředí nacházelo v témže členském státě jako sídlo.
ODDÍL II Povolování SKIPCP
Článek 4
1. K provozování své činnosti musí být SKIPCP povolen příslušnými orgány členského státu, ve kterém se nachází (dále jen "příslušné orgány").
Toto povolení je platné ve všech členských státech.
2. Podílový fond bude povolen pouze tehdy, jestliže příslušné orgány schválí správcovskou společnost, statut fondu a volbu depozitáře. Investiční společnost bude povolena pouze tehdy, jestliže příslušné orgány schválí zakládací dokumenty i volbu depozitáře.
3. Příslušné orgány nesmějí povolit SKIPCP, pokud ředitelé správcovské společnosti, investiční společnostinebo depozitáře nemají dostatečně dobrou pověst nebo dostatek zkušeností požadovaných pro výkon jejich povinností. K tomuto účelu musí být jména ředitelů správcovské společnosti, investiční společnosti a depozitáře, jakož i všech osob, které je ve funkci nahradí, neprodleně sdělena příslušným orgánům.
"Řediteli" se rozumí osoby, které na základě zákonů nebo zakládacích dokumentů zastupují správcovskou společnost, investiční společnost nebo depozitáře, nebo osoby, které rozhodujícím způsobem určují směr činnosti správcovské společnosti, investiční společnosti nebo depozitáře.
4. Změna správcovské společnosti nebo depozitáře nebo změna statutu fondu nebo zakládacích dokumentů investiční společnosti musí být schváleny příslušnými orgány.
ODDÍL III Povinnosti v oblasti struktury podílových fondů
Článek 5
Správcovská společnost musí mít k dispozici dostatečné finanční zdroje, aby mohla účinně řídit svou činnost a plnit své závazky.
Článek 6
Správcovská společnost se smí zabývat výhradně správou podílových fondů a investičních společností.
Článek 7
1. Aktiva podílového fondu musí být svěřena depozitáři za účelem úschovy.
2. Na odpovědnost depozitáře podle článku 9 nemá vliv skutečnost, že všechna nebo některá aktiva svěří do úschovy třetí straně.
d) zajišťovat, aby u operací zahrnujících aktiva fondu byla protiplnění poskytována v obvyklých lhůtách,
e) zajišťovat, aby byl výnos fondu využit v souladu se zákonem a statutem fondu.
Článek 8
1. Depozitář musí mít sídlo ve stejném členském státě jako správcovská společnost nebo musí být v uvedeném státě usazen, má-li sídlo v jiném členském státě.
2. Depozitář musí být instituce, která podléhá veřejné kontrole. Musí rovněž poskytovat dostatečné finanční a odborné záruky pro to, aby mohl účinně vykonávat činnost depozitáře a plnit závazky, které z toho vyplývají.
3. Členské státy určí kategorie institucí uvedených v odstavci 2, z nichž lze volit depozitáře.
Článek 9
Depozitář je podle vnitrostátních právních předpisů státu, ve kterém má sídlo správcovská společnost, odpovědný správcovské společnosti a podílníkům za veškerou újmu utrpěnou v důsledku neodůvodnitelného neplnění nebo nesprávného plnění jeho povinností. Odpovědnost vůči podílníkům může být buď přímá, nebo nepřímá prostřednictvím správcovské společnosti, podle právní povahy vztahů mezi depozitářem, správcovskou společností a podílníky.
Článek 10
1. Žádná společnost nesmí působit jako správcovská společnost a zároveň jako depozitář.
2. Při výkonu svých úkolů musí správcovská společnost a depozitář jednat nezávisle a výhradně v zájmu podílníků.
Článek 11
Podmínky pro změnu správcovské společnosti a depozitáře a pravidla pro zajištění ochrany podílníků v případě změny stanoví zákon nebo statut fondu.
ODDÍL IV Povinnosti v oblasti struktury investičních společností a jejich depozitářů
Článek 12
Členské státy stanoví právní formu, kterou musí mít investiční společnost. Musí mít dostatečný splacený základní kapitál, aby mohla účinně vykonávat svou činnost a plnit závazky.
Článek 13
Investiční společnost smí vykonávat výhradně činnosti uvedené v čl. 1 odst. 2.
Článek 14
1. Aktiva investiční společnosti musí být svěřena depozitáři za účelem úschovy.
2. Na odpovědnost depozitáře podle článku 16 nemá vliv skutečnost, že všechna nebo některá aktiva svěří do úschovy třetí straně.
3. Depozitář musí dále:
a) zajišťovat, že prodej, emise, odkup, vyplacení a zrušení podílových jednotek jsou prováděny společností nebo jejím jménem v souladu se zákonem a zakládacími dokumenty společnosti,
c) zajišťovat, aby byl příjem společnosti využit v souladu se zákonem a zakládacími dokumenty společnosti.
4. Členský stát může rozhodnout, že investiční společnosti, které se nacházejí na jeho území a uvádějí své podílové jednotky na trh výhradně prostřednictvím jedné nebo více burz, kde jsou jejich podílové jednotky kotovány, nejsou povinny mít depozitáře ve smyslu této směrnice.
Na tyto společnosti se nevztahují články 34, 37 a 38 této směrnice. Pravidla pro výpočet hodnoty aktiv takových společností však musí stanovit zákon nebo zakládací dokumenty.
5. Členský stát může rozhodnout, že investiční společnosti, které se nacházejí na jeho území a uvádějí alespoň 80 % svých podílových jednotek na trh prostřednictvím jedné nebo více burz uvedených v jejich zakládacích dokumentech, nejsou povinny mít depozitáře ve smyslu této směrnice, jsou-li jejich podílové jednotky přijaty ke kotování na burzách členských států, na jejichž území jsou tyto podílové jednotky uváděny na trh, a uskutečňují-li se jakékoli mimoburzovní operace společnosti pouze za ceny uvedené na burze. Zakládací dokumenty společnosti musí určit burzu cenných papírů v zemi, v níž jsou podílové jednotky uváděny na trh, na základě jejíž kotace se v dané zemi určují ceny mimoburzovních operací společnosti.
Členský stát využije možnost uvedenou v předchozím pododstavci pouze tehdy, má-li za to, že podílníci mají ochranu rovnocennou ochraně, kterou mají podílníci SKIPCP s depozitáři ve smyslu této směrnice.
b) intervenovat na trhu s cílem zabránit tomu, aby se hodnota jejich podílových jednotek na burze lišila více než o 5 % od jejich čistých hodnot aktiv;
c) stanovit čistou hodnotu aktiv připadajících na jejich podílovou jednotku, informovat o ní příslušné orgány alespoň dvakrát týdně a zveřejňovat je dvakrát měsíčně.
Alespoň dvakrát měsíčně musí nezávislý auditor ověřit, že výpočet hodnoty podílových jednotek je prováděn v souladu se zákonem a zakládacími dokumenty společnosti. Při této příležitosti musí ověřit, že aktiva společnosti byla investována v souladu s pravidly stanovenými zákonem a zakládacími dokumenty společnosti.
6. Členské státy sdělí Komisi totožnost společností, na které se vztahují odchylky podle odstavců 4 a 5.
Komise podá do pěti let ode dne provedení této směrnice zprávu kontaktnímu výboru o uplatňování odstavců 4 a 5. Po obdržení stanoviska kontaktního výboru navrhne Komise vhodná opatření, bude-li to nezbytné.
Článek 15
1. Depozitář musí mít sídlo ve stejném členském státě jako investiční společnost nebo musí být v uvedeném státě usazen, má-li sídlo v jiném členském státě.
2. Depozitář musí být instituce, která podléhá veřejné kontrole. Musí rovněž poskytovat dostatečné finančnía odborné záruky pro to, aby mohl účinně vykonávat činnost depozitáře a plnit závazky, které z toho vyplývají.
3. Členské státy určí kategorie institucí uvedených v odstavci 2, z nichž lze volit depozitáře.
Článek 16
Depozitář je podle vnitrostátních právních předpisů státu, ve kterém má sídlo investiční společnost, odpovědný investiční společnosti a podílníkům za veškerou újmu utrpěnou v důsledku neodůvodnitelného neplnění nebo nesprávného plnění jeho povinností.
Článek 17
1. Žádná společnost nesmí působit jako investiční společnost a zároveň jako depozitář.
2. Při výkonu svých úkolů musí depozitář jednat výhradně v zájmu podílníků.
Článek 18
Podmínky pro změnu depozitáře a pravidla pro zajištění ochrany podílníků v případě změny stanoví zákon nebo zakládací dokumenty společnosti.
ODDÍL V Povinnosti v oblasti investiční politiky SKIPCP
Článek 19
b) převoditelných cenných papírů obchodovaných na jiném regulovaném trhu v členském státě, který funguje pravidelně, je uznávaný a otevřený pro veřejnost;
c) převoditelných cenných papírů přijatých ke kotování na burze cenných papírů ve třetí zemi nebo obchodovaných na jiném regulovaném trhu ve třetí zemi, který funguje pravidelně, je uznávaný a otevřený pro veřejnost, jestliže výběr burzy nebo trhu schválily příslušné orgány nebo jej stanoví zákon, statut fondu nebo zakládací dokumenty investiční společnosti;
a) SKIPCP smějí investovat nejvýše 10 % svých aktiv do jiných převoditelných cenných papírů než těch, které jsou uvedeny v odstavci 1;
b) členský stát může stanovit, že SKIPCP smějí investovat nejvýše 10 % svých aktiv do dluhových nástrojů, které se pro účely této směrnice považují za rovnocenné převoditelným cenným papírům a které jsou zejména převoditelné, likvidní a mají hodnotu, kterou lze přesně určit kdykoli nebo alespoň v časových odstupech uvedených v článku 34;
c) investiční společnost smí získávat movitý a nemovitý majetek, který nezbytně potřebuje pro přímé provozování své činnosti;
d) SKIPCP nesmějí získávat drahé kovy ani osvědčení, která je zastupují.
3. Celkové investice uvedené v odst. 2 písm. a) a b) nesmí za žádných okolností překročit 10 % aktiv SKIPCP.
4. Podílové fondy a investiční společnosti mohou držet doplňková likvidní aktiva.
Článek 20
b) zamýšlené změny seznamu nástrojů uvedeného v písmenu a) nebo nové nástroje, které hodlají považovat za rovnocenné převoditelným cenným papírům, a důvody, proč tak činí.
1. Členské státy mohou povolit SKIPCP využívat postupy a nástroje vztahující se k převoditelným cenným papírům za podmínek a v mezích, které stanoví, za předpokladu, že postupy a nástroje budou využity k účinné správě portfolia.
2. Členské státy mohou rovněž povolit SKIPCP využívat postupy a nástroje určené k ochraně proti měnovým rizikům v souvislosti se správou jejich aktiv a pasiv.
Článek 22
1. SKIPCP nesmějí investovat více než 5 % svých aktiv do převoditelných cenných papírů téhož emitenta.
2. Členské státy mohou zvýšit mez stanovenou v odstavci 1 na nejvýše 10 %. Celková hodnota převoditelných cenných papírů, které drží SKIPCP v emitentech, do nichž investují více než 5 % svých aktiv, však nesmí překročit 40 % hodnoty jejich aktiv.
3. Členské státy mohou zvýšit mez stanovenou v odstavci 1 na nejvýše 35 %, pokud jsou převoditelné cenné papíry emitovány nebo zaručeny členským státem, jeho územními samosprávnými celky, třetím státem nebo veřejnými mezinárodními organizacemi, jichž je jeden nebo více členských států členem.
Článek 23
1. Odchylně od článku 22 a aniž je dotčen čl. 68 odst. 3 Smlouvy mohou členské státy povolit SKIPCP investovat podle zásady rozložení rizika až 100 % jejich aktiv do různých převoditelných cenných papírů emitovaných nebo zaručených kterýmkoli členským státem, jeho územními samosprávnými celky, třetím státem nebo veřejnými mezinárodními organizacemi, jichž je jeden nebo více členských států členem.
Příslušné orgány povolí tuto odchylku pouze tehdy, mají-li za to, že podílníci SKIPCP požívají ochrany rovnocenné ochraně podílníků SKIPCP, které dodržují omezení stanovená v článku 22.
Tyto SKIPCP musí držet cenné papíry z alespoň šesti různých emisí a cenné papíry kterékoli z nich nesmějí přesáhnout 30 % jejich celkových aktiv.
2. SKIPCP uvedené v odstavci 1 musí výslovně uvést ve statutu fondu nebo v zakládacích dokumentech investiční společnosti, které státy, územní samosprávné celky nebo veřejné mezinárodních organizace emitují nebo zaručují cenné papíry, do nichž zamýšlejí investovat více než 35 % svých aktiv; takový statut fondu nebo zakládací dokumenty společnosti musí schválit příslušné orgány.
3. SKIPCP uvedené v odstavci 1 musí navíc ve svém prospektu a všech propagačních materiálech výrazně vyznačit údaj o zmíněném schválení a uvést státy, územní samosprávné celky a/nebo veřejné mezinárodní organizace, do jejichž cenných papírů zamýšlejí investovat nebo investovaly více než 35 % svých aktiv.
Článek 24
1. SKIPCP nesmí nabývat podílové jednotky jiných subjektů kolektivního investování otevřeného typu, pokud se nejedná o subjekty kolektivního investování ve smyslu čl. 1 odst. 2 první a druhé odrážky.
2. SKIPCP nesmí investovat více než 5 % svých aktiv do podílových jednotek takových subjektů kolektivního investování.
3. Nabytí podílových jednotek podílového fondu spravovaného touž správcovskou společností nebo jinou společností, s níž je správcovská společnost ekonomicky spjata prostřednictví společného řízení nebo kontroly nebo podstatného přímého nebo nepřímého majetkového podílu, se povolí pouze v případě fondu, který se v souladu se svým statutem specializuje na investice v určité zeměpisné oblasti nebo v určitém hospodářském odvětví, a za podmínky, že tuto investici povolí příslušné orgány. Povolení se vydá pouze tehdy, pokud fond oznámí úmysl tuto možnost využít a pokud taková možnost byla výslovně uvedena v jeho statutu.
Správcovská společnost si nesmí účtovat žádné poplatky nebo náklady za operace vztahující se k podílovým jednotkám podílového fondu, jsou-li některá aktiva podílového fondu investována do podílových jednotek jiného podílového fondu spravovaného touž správcovskou společností nebo jinou společností, s níž je správcovská společnost ekonomicky spjata prostřednictví společného řízení nebo kontroly nebo podstatného přímého nebo nepřímého majetkového podílu.
4. Odstavec 3 se použije rovněž tehdy, nabude-li investiční společnost podílové jednotky v jiné investiční společnosti, s níž je ekonomicky spjata ve smyslu odstavce 3.
1. Investiční společnost nebo správcovská společnost jednající za všechny podílové fondy, které spravuje a na které se vztahuje tato směrnice, nesmí nabývat akcie s hlasovacími právy, které by jí umožňovaly uplatňovat významný vliv na řízení emitenta.
Až do další koordinace musí členské státy přihlížet ke stávajícím ustanovením právních předpisů ostatních členských států, které vymezují zásadu uvedenou v prvním pododstavci.
- 10 % dluhových cenných papírů téhož emitenta,
- 10 % podílových jednotek téhož subjektu kolektivního investování ve smyslu čl. 1 odst. 2 první a druhé odrážky.
Omezení stanovená ve druhé a třetí odrážce nemusí být dodržena v okamžiku nabytí, pokud v té době nelze vypočíst hrubý objem emitovaných dluhových cenných papírů nebo čistý objem emitovaných cenných papírů.
d) podíly držené SKIPCP na základním kapitálu společnosti se sídlem ve třetím státě, která investuje svá aktiva převážně do cenných papírů emitentů se sídlem v daném státě, pokud podle právních předpisů daného státu představuje taková majetková účast jediný způsob, jak může SKIPCP investovat do cenných papírů emitentů daného státu. Tato odchylka se však uplatní pouze za podmínky, že investiční politika společnosti ze třetího státu dodržuje omezení stanovená v článcích 22, 24 a čl. 25 odst. 1 a 2. Pokud jsou omezení stanovená v článcích 22 a 24 překročena, použije se článek 26 přiměřeně;
e) podíly držené investiční společností na základním kapitálu dceřiných společností, které provozují řídicí, poradenskou nebo marketingovou činnost výhradně ve prospěch dané investiční společnosti.
Článek 26
1. SKIPCP nemusí dodržovat omezení stanovená v tomto oddíle při výkonu upisovacích práv spojených s převoditelnými cennými papíry, které tvoří součást jejich aktiv.
Zajistí-li dohled nad dodržováním zásady rozložení rizika, mohou členské státy dovolit, aby nedávno povolené SKIPCP jednaly odchylně od článků 22 a 23 po dobu šesti měsíců od jejich povolení.
2. Pokud jsou omezení uvedená v odstavci 1 překročena nezávisle na vůli SKIPCP nebo v důsledku uplatňování upisovacích práv, musí SKIPCP stanovit jako přednostní cíl pro své prodejní operace nápravu tohoto stavu, přičemž vezme v úvahu zájmy svých podílníků.
ODDÍL VI Povinnosti v oblasti informací poskytovaných podílníkům A. Zveřejnění prospektu a pravidelné zprávy
Článek 27
1. Investiční společnost a správcovská společnost musí pro každý z fondů, které spravuje, zveřejnit:
- dva měsíce v případě pololetní zprávy.
Článek 28
1. Prospekt musí obsahovat informace nezbytné pro investory, aby byli schopni zasvěceně posoudit investici, která jim je nabízena. Obsahuje alespoň údaje uvedené v seznamu A připojeném k této směrnici, pokud tyto údaje neobsahují dokumenty připojené k prospektu podle čl. 29 odst. 1.
2. Výroční zpráva musí obsahovat rozvahu nebo výkaz aktiv a pasiv, podrobný rozpis příjmů a výdajů zafinanční období,zprávu o činnosti v daném finančním období a ostatní údaje uvedené v seznamu B připojeném k této směrnici, jakož i jakékoli významné informace, které umožní investorům zasvěceně posoudit vývoj činnosti SKIPCP a její výsledky.
3. Pololetní zpráva musí obsahovat alespoň údaje uvedené v kapitolách I až IV seznamu B připojeného k této směrnici; pokud SKIPCP vyplácely nebo nabízejí vyplacení záloh na dividendy, musí číselně vyjádřit výsledky po zdanění za dané pololetí a vyplácené nebo navržené zálohy na dividendy.
Článek 29
1. Statut fondu nebo zakládací dokumenty investiční společnosti tvoří nedílnou součást prospektu a musí být k němu připojeny.
2. Dokumenty uvedené v odstavci 1 však nemusí být připojeny k prospektu, je-li podílník informován, že mu tyto dokumenty budou na požádání zaslány, nebo je-li mu známo místo, kde do nich může nahlédnout v každém členském státě, kde jsou podílové jednotky uváděny na trh.
Článek 30
Podstatné náležitosti prospektu musí být průběžně aktualizovány.
Článek 31
Účetní údaje obsažené ve výroční zprávě musí být auditovány jednou nebo více osobami zmocněnými zákonem pro provádění auditu účtů podle směrnice Rady 84/253/EHS ze dne 10. dubna 1984 založené na čl. 54 odst. 3 písm. g) Smlouvy o EHS o schvalování osob odpovědných za provádění auditů účetních dokumentů [4]. Zpráva auditora včetně případných výhrad se přetiskuje v plném znění v každé výroční zprávě.
Článek 32
SKIPCP musí zaslat svůj prospekt, jakékoli jeho změny a své výroční a pololetní zprávy příslušným orgánům.
Článek 33
1. Prospekt, poslední výroční zpráva a jakákoli následně zveřejněná pololetní zpráva musí být nabídnuty upisovatelům zdarma před uzavřením smlouvy.
2. Kromě toho musí být výroční a pololetní zprávy zpřístupněny pro veřejnost na místech uvedených v prospektu.
3. Výroční a pololetní zprávy jsou na požádání zdarma poskytovány podílníkům.
B. Zveřejňování dalších informací
Článek 34
SKIPCP musí vhodným způsobem zveřejňovat ceny emise, prodeje, odkupu nebo vyplacení svých podílových jednotek, kdykoli je emituje, prodává, odkupuje nebo vyplácí, nejméně však dvakrát měsíčně. Příslušné orgány však mohou povolit, aby SKIPCP snížil tuto četnost na jedenkrát měsíčně za předpokladu, že snížení nepoškodí zájmy podílníků.
Článek 35
Veškerá inzerce obsahující výzvu k nákupu podílových jednotek SKIPCP musí uvádět, že existuje prospekt, a musí uvádět místa, kde jej veřejnost může získat.
ODDÍL VII Obecné povinnosti SKIPCP
Článek 36
2. Odchylně od odstavce 1 může členský stát umožnit SKIPCP přijímat úvěry:
a) až do výše 10 % - jejich aktiv v případě investiční společnosti, nebo - hodnoty fondu v případě podílového fondu,
jedná-li se o dočasný úvěr;
b) až do výše 10 % jejich aktiv v případě investiční společnosti, pokud má úvěr umožnit nabytí nemovitého majetku důležitého pro přímé provozování její činnosti; v takovém případě souhrn tohoto úvěru a úvěrů uvedených v písmenu a) nesmí v žádném případě překročit 15 % aktiv příjemce úvěru.
Článek 37
1. SKIPCP musí na požádání odkoupit nebo vyplatit své podílové jednotky od kteréhokoli podílníka.
b) mohou členské státy povolit příslušným orgánům, aby požadovaly zrušení odkupu nebo vyplacení podílových jednotek v zájmu podílníků nebo veřejnosti.
3. V případech uvedených v odst. 2 písm. a) SKIPCP musí bezodkladně sdělit své rozhodnutí příslušným orgánům a orgánům ostatních členských států, ve kterých uvádí své podílové jednotky na trh.
Článek 38
Pravidla pro hodnocení aktiv a pravidla pro výpočet prodejní nebo emisní ceny a ceny odkupu nebo vyplacení podílových jednotek SKIPCP musí stanovit zákon, statut fondu nebo zakládací dokumenty investiční společnosti.
Článek 39
Rozdělení nebo zpětná investice výnosů podílového fondu nebo investiční společnosti se provádí podle zákona a statutu fondu nebo zakládacích dokumentů investiční společnosti.
Článek 40
Podílové jednotky SKIPCP nesmí být emitovány, není-li ekvivalent čisté emisní ceny vložen do aktiv SKIPCP v obvyklých lhůtách. Toto opatření nevylučuje rozdělování podílových jednotek zdarma.
Článek 41
1. Aniž je dotčeno uplatňování článků 19 a 21, nesmí poskytovat úvěry nebo vystupovat jako ručitel třetí osoby
- ani investiční společnost, - ani správcovská společnost ani depozitář jednající jménem podílového fondu.
2. Odstavec 1 nebrání tomu, aby tyto subjekty nabývaly převoditelné cenné papíry, které nejsou plně splaceny.
Článek 42
Článek 43
Zákon nebo statut fondu musí předepisovat odměny a výdaje, které může správcovská společnost účtovat podílovému fondu, a způsob jejich výpočtu.
Zákon nebo zakládací dokumenty investiční společnosti musí předepisovat druh nákladů, které nese společnost.
ODDÍL VIII Zvláštní opatření pro SKIPCP, které uvádějí své podílové jednotky na trh v jiných členských státech, než ve kterých se nacházejí
Článek 44
1. SKIPCP, které uvádějí své podílové jednotky na trh v jiném členském státě, musí dodržovat právní a správní předpisy platné v uvedeném státě, které nespadají do oblasti působnosti této směrnice.
2. Jakýkoli SKIPCP může inzerovat své podílové jednotky v členském státě, ve kterém je uvádí na trh. Přitom musí dodržovat předpisy upravující reklamu v daném státě.
3. Odstavce 1 a 2 musí být uplatňovány nediskriminačním způsobem.
Článek 45
V případě uvedeném v článku 44 musí SKIPCP mimo jiné v souladu s právními a správními předpisy platnými v členském státě, ve kterém uvádí své podílové jednotky na trh, učinit opatření, aby v tomto státě bylo možné provádět platby podílníkům, odkup nebo vyplácení podílových jednotek a zpřístupnit informace, které je SKIPCP povinen poskytovat.
Článek 46
- statut fondu nebo zakládací dokumenty společnosti,
- prospekt,
- případně poslední výroční zprávu a jakékoli následné pololetní zprávy, - informace o opatřeních přijatých pro uvedení svých podílových jednotek na trh v uvedeném jiném členském státě.
Pokud SKIPCP uvádí své podílové jednotky na trh v jiném členském státě, než ve kterém se nachází, musí v něm rozšiřovat, alespoň v jednom z jeho úředních jazyků, dokumenty a informace, které musí být zveřejněny v členském státě, ve kterém se nachází, v souladu s postupy stanovenými v členském státě, ve kterém se nachází.
Článek 48
Pro účely provozování své činnosti mohou SKIPCP používat ve Společenství stejný druhový název (například investiční společnost nebo podílový fond), jaký používají v členském státě, ve kterém se nacházejí. V případě nebezpečí záměny může členský stát, ve kterém jsou podílové jednotky uváděny na trh, za účelem vyjasnění požadovat, aby byl název doplněn vhodnou vysvětlivkou.
ODDÍL IX Ustanovení o orgánech příslušných k povolování a dohledu
Článek 49
1. Členské státy určí orgány, které budou příslušné k plnění úkolů stanovených v této směrnici. Uvědomí o tom Komisi, přičemž uvedou případné rozdělení jejich působnosti.
2. Orgány uvedené v odstavci 1 musí být orgány veřejné správy nebo orgány určené orgány veřejné správy.
3. Orgány státu, ve kterém se nachází SKIPCP, jsou příslušné k dohledu nad tímto SKIPCP. Orgány státu, ve kterém SKIPCP uvádí své podílové jednotky na trh v souladu s článkem 44, jsou však příslušné k dohledu nad dodržováním ustanovení oddílu VIII.
4. Příslušným orgánům musí být uděleny veškeré pravomoci nezbytné k výkonu jejich úkolů.
Článek 50
1. Orgány členských států uvedených v článku 49 úzce spolupracují při plnění svých úkolů a musí si z tohoto důvodu mezi sebou poskytovat veškeré požadované informace.
2. Členské státy zajistí, aby všichni současní nebo bývalí zaměstnanci orgánů uvedených v článku 49 byli vázáni profesním tajemstvím. To znamená, že žádné důvěrné informace, které se dozvědí při výkonu svých povinností, nesmějí sdělit žádné osobě ani orgánu, pokud to zákon neumožňuje.
3. Odstavec 2 však nevylučuje výměnu informací mezi orgány různých členských států uvedenými v článku 49 tak, jak stanoví tato směrnice. Na takto sdělené informace se vztahuje profesní tajemství současných nebo bývalých zaměstnanců orgánů, které informace dostávají.
4. Aniž jsou dotčeny případy spadající pod trestní právo, orgán uvedený v článku 49, který získává takové informace, jich smí použít pouze pro výkon svých povinností nebo v souvislosti se správním nebo soudním řízením vztahujícím se k výkonu jeho povinností.
Článek 51
1. Orgány uvedené v článku 49 musí odůvodnit každé rozhodnutí o zamítnutí povolení a každé zamítavé rozhodnutí učiněnépři provádění obecných opatření přijatých k uplatňování tétosměrnice a sdělit je žadatelům.
2. Členské státy stanoví, že rozhodnutí přijatá ve vztahu k SKIPCP podle právních a správních předpisů přijatých v souladu s touto směrnicí lze napadnout u soudu; totéž právo se uplatní, pokud není přijato žádné rozhodnutí do šesti měsíců od podání žádosti o povolení podané SKIPCP, která obsahuje všechny informace požadované podle platných předpisů.
Článek 52
1. Pouze orgány členského státu, ve kterém se SKIPCP nachází, mají právo přijímat opatření proti nim, pokud porušují některý právní nebo správní předpis nebo pravidla stanovená ve statutu fondu nebo zakládacích dokumentech investiční společnosti.
2. Orgány členského státu, ve kterém jsou podílové jednotky SKIPCP uváděny na trh, však mají právo přijímat opatření proti nim, pokud porušují ustanovení oddílu VIII.
3. Každé rozhodnutí o zamítnutí povolení a každé jiné závažné opatření přijaté proti SKIPCP nebo každé pozastavení odkupu nebo vyplácení, které mu je nařízeno, musí orgány členského státu, ve kterém se daný SKIPCP nachází, sdělit bezodkladně orgánům ostatních členských států, ve kterých jsou uváděny na trh podílové jednotky tohoto SKIPCP.
ODDÍL X Kontaktní výbor
Článek 53
1. Při Komisi se zřizuje Kontaktní výbor (dále jen "výbor"). Má tyto úkoly:
a) usnadňovat, aniž jsou dotčeny články 169 a 170 Smlouvy, harmonizované provádění této směrnice pomocí pravidelných konzultací k veškerým praktickým problémům, které vzniknou při jejím uplatňování a u kterých je výměna názorů považována za užitečnou;
b) usnadňovat konzultace mezi členskými státy o přísnějších nebo dodatečných požadavcích, které mohou přijmout podle čl. 1 odst. 7 nebo o předpisech, které mohou přijmout v souladu s články 44 a 45;
c) bude-li to nezbytné, radit Komisi ohledně přijímání dodatků nebo změn této směrnice.
2. Úkolem výboru není hodnotit rozhodnutí, která v jednotlivých případech přijmou orgány uvedené v článku 49.
3. Výbor se skládá z osob jmenovaných členskými státy a ze zástupců Komise. Předsedá mu jeden zástupce Komise. Funkce sekretariátu zajišťuje Komise.
4. Výbor svolává předseda buď z vlastního podnětu, nebo na žádost delegace členského státu. Výbor přijme svůj jednací řád.
ODDÍL XI Přechodná ustanovení, odchylky a závěrečná ustanovení
Článek 54
"Pantebreve" vydané v Dánsku se výhradně pro účely dánských SKIPCP považují za rovnocenné převoditelným cenným papírům uvedeným v čl. 19 odst. 1 písm. b).
Článek 55
Odchylně od čl. 7 odst. 1 a čl. 14 odst. 1 mohou příslušné orgány povolit SKIPCP, které ke dni přijetí této směrnice měly dva nebo více depozitářů v souladu s vnitrostátními právními předpisy, aby zachovaly tento počet depozitářů, pokud je těmto orgánům zaručeno, že úkoly, které mají být plněny podle čl. 7 odst. 3 a čl. 14 odst. 3, budou skutečně plněny.
Článek 56
1. Odchylně od článku 6 mohou členské státy povolit správcovským společnostem, aby vydávaly potvrzení znějící na doručitele o cenných papírech jiných společností znějících na jméno.
2. Členské státy mohou povolit správcovským společnostem, které ke dni přijetí této směrnice provozují i jiné činnosti než ty, které jsou uvedeny v článku 6, aby pokračovaly v těchto činnostech ještě po dobu pěti let od tohoto dne.
Článek 57
1. Členské státy uvedou v účinnost opatření nezbytná pro dosažení souladu s touto směrnicí nejpozději do 1. října 1989. Neprodleně o nich uvědomí Komisi.
2. Členské státy mohou poskytnout SKIPCP existujícím ke dni provedení této směrnice lhůtu nejvýše dvanácti měsíců od uvede ného dne, aby dosáhly souladu s novými právními předpisy.
3. Řecká republika a Portugalská republika jsou oprávněny odložit provedení této směrnice nejdéle do 1. dubna 1992.
Jeden rok před uvedeným dnem podá Komise Radě zprávu o pokroku při provádění této směrnice a o jakýchkoli obtížích, které mohou Řecké republice nebo Portugalské republice vyvstat, pokud provedou tuto směrnici ke dni uvedenému v prvním pododstavci.
Bude-li to nezbytné, navrhne Komise, aby Rada prodloužila odklad až o čtyři roky.
Článek 58
Členské státy zajistí, aby Komisi bylo sděleno znění hlavních právních a správních předpisů, které přijmou v oblasti působnosti této směrnice.
Článek 59
Tato směrnice je určena členským státům.
s ohledem na Smlouvu o založení Evropského hospodářského společenství, a zejména na článek 235 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k tomu, že harmonický rozvoj hospodářských činností a jeho plynulé a vyrovnané rozšíření v celém Společenství závisí na vytvoření a řádném fungování společného trhu, který bude poskytovat podmínky obdobné podmínkám na vnitrostátním trhu; že pro zavedení tohoto jednotného trhu a pro posílení jeho jednoty je vhodné vytvořit ve prospěch fyzických osob, společností a dalších právních subjektů právní rámec, který usnadní přizpůsobení jejich činnosti hospodářským podmínkám Společenství; že z těchto důvodů je nezbytné, aby tyto fyzické osoby, společnosti a další právní subjekty mohly účinně spolupracovat i přes hranice;
vzhledem k tomu, že taková spolupráce může být spojena s právními, daňovými nebo psychologickými obtížemi; že vytvoření vhodného právního nástroje na úrovni Společenství v podobě evropského hospodářského zájmového sdružení přispěje k dosažení výše uvedených cílů, a že je tedy nezbytné;
vzhledem k tomu, že Smlouva nestanoví zvláštní pravomoci pro vytvoření tohoto právního nástroje;
vzhledem k tomu, že schopnost sdružení přizpůsobit se hospodářským podmínkám musí být zaručena rozsáhlou svobodou jeho členů uspořádat své smluvní vztahy a vnitřní organizaci sdružení;
vzhledem k tomu, že sdružení se od společnosti liší hlavně svým účelem, kterým je pouze usnadnění nebo rozvoj hospodářské činnosti jeho členů s cílem umožnit jim zvýšení jejich hospodářských výsledků; že pro tuto doplňující povahu musí být činnost sdružení spojena s hospodářskou činností jeho členů, avšak nesmí ji nahrazovat, a proto sdružení nesmí například samo vůči třetím osobám vykonávat svobodná povolání, přičemž význam hospodářské činnosti musí být vykládán v co nejširším smyslu;
vzhledem k tomu, že vstup do sdružení musí být co nejvíce otevřen fyzickým osobám, společnostem a dalším právním subjektům, jak to odpovídá cílům tohoto nařízení; že toto nařízení se nedotýká použití právních předpisů nebo deontologických pravidel na vnitrostátní úrovni týkajících se podmínek výkonu činnosti nebo povolání;
vzhledem k tomu, že toto nařízení samo o sobě nikomu neuděluje právo účastnit se sdružení, i když jsou splněny dané podmínky;
vzhledem k tomu, že pravomoc zakázat nebo omezit účast ve sdružení z důvodů veřejného zájmu stanovená tímto nařízením se nedotýká právních předpisů členských států upravujících výkon předmětných činností, které mohou stanovit další zákazy a omezení nebo jakýmkoli jiným způsobem kontrolovat či dohlížet na účast fyzických osob, společností nebo jiných právních subjektů nebo některé z jejich kategorií;
vzhledem k tomu, že z důvodu umožnit sdružení, aby dosáhlo svých cílů, je vhodné přiznat tomuto sdružení právní způsobilost a stanovit, že je vůči třetím osobám bude zastupovat orgán právně odlišný od jeho členů;
vzhledem k tomu, že ochrana třetích osob vyžaduje zajištění širokého zveřejnění a že členové sdružení společně a nerozdílně odpovídají za závazky sdružení včetně závazků z oblasti daní a sociálního zabezpečení, aniž by se ovšem tato zásada dotýkala svobody vyloučit nebo omezit zvláštní smlouvou mezi sdružením a třetí osobou odpovědnost jednoho či více členů v souvislosti s určitým závazkem;
vzhledem k tomu, že otázky týkající se stavu a způsobilosti fyzických osob a způsobilosti právnických osob jsou upravovány vnitrostátními právními předpisy;
vzhledem k tomu, že je vhodné upravit důvody zrušení sdružení s odkazem na vnitrostátní právo upravující likvidaci a její skončení;
vzhledem k tomu, že sdružení podléhá vnitrostátním právním předpisům upravujícím platební neschopnost a zastavení plateb a že toto právo může stanovit další důvody pro zrušení sdružení;
vzhledem k tomu, že toto nařízení stanoví, že hospodářský výsledek z činností sdružení je zdanitelný pouze na úrovni členů; že je zřejmé, že jinak platí vnitrostátní daňové předpisy, zejména pokud se týká rozdělení zisku, daňových řízení a veškerých povinností, které ukládají vnitrostátní daňové předpisy;
vzhledem k tomu, že v oblastech nezahrnutých do tohoto nařízení se použijí právní předpisy členských států a Společenství, například v oblasti
- pracovního práva a práva sociálního zabezpečení,
- práva hospodářské soutěže,
- práva duševního vlastnictví;
vzhledem k tomu, že činnost sdružení se řídí právními předpisy členských států o výkonu určité činnosti a její kontrole; že v případě zneužití nebo obcházení práva členského státu ze strany sdružení nebo jeho členů může tento členský stát uložit přiměřené sankce;
vzhledem k tomu, že členské státy mají volnost používat nebo přijímat jakékoli právní a správní předpisy, které nebudou v rozporu s obsahem a cíli tohoto nařízení;
vzhledem k tomu, že toto nařízení musí vstoupit v platnost okamžitě v celém rozsahu; že použití některých ustanovení by přesto mělo být odloženo, aby členské státy mohly nejdříve vytvořit nezbytný mechanismus pro registraci sdružení na svém území a pro zveřejňování jejich činnosti; že ode dne použitelnosti tohoto nařízení mohou založená sdružení působit bez územního omezení,
PŘIJALA TOTO NAŘÍZENÍ:
Ten, kdo usiluje o založení sdružení, musí uzavřít smlouvu a provést registraci stanovenou v článku 6.
1. Účelem sdružení je usnadňovat nebo rozvíjet hospodářskou činnost jeho členů, zlepšit nebo zvýšit hospodářské výsledky této činnosti; jeho účelem není dosahování zisku pro vlastní potřebu. Jeho činnost musí být spojena s hospodářskou činností jeho členů a ve vztahu k ní musí mít pouze doplňující povahu.
2. Sdružení tedy nesmí
a) vykonávat přímo nebo nepřímo řídící nebo kontrolní pravomoc nad činnostmi svých členů nebo činnostmi jiného podniku, zejména v oblasti týkající se zaměstnanců, financí a investic;
b) držet přímo nebo nepřímo z jakéhokoli důvodu podíl nebo akcie jakékoli formy v členském podniku; držení podílů nebo akcií v jiném podniku je možné, pouze pokud je nezbytné pro dosažení cílů sdružení a pokud k němu dochází na účet jeho členů;
c) zaměstnávat více než pět set osob;
d) být společností využíváno k poskytnutí půjčky řediteli společnosti nebo jakékoli osobě s ním spojené, jsou-li tyto půjčky omezeny nebo kontrolovány právními předpisy členských států vztahujícími se na společnosti; sdružení rovněž smí být využíváno k převodu majetku mezi společností a ředitelem nebo jakoukoli osobou s ním spojenou pouze v míře povolené právními předpisy členských států, které se vztahují na společnosti. Pro účely tohoto ustanovení se půjčkou rozumí jakákoli transakce s obdobným účinkem a majetek může být movitý i nemovitý;
e) být členem jiného evropského hospodářského zájmového sdružení.
Článek 4
1. Členy sdružení mohou být pouze
a) společnosti ve smyslu čl. 58 druhého pododstavce Smlouvy a další právní subjekty veřejného nebo soukromého práva vytvořené v souladu s právem členského státu, které mají statutární nebo zákonné sídlo nebo ústředí ve Společenství; pokud v souladu s právními předpisy členského státu není společnost nebo jiný právní subjekt povinen mít statutární nebo zákonné sídlo, je dostačující, že má tato společnost nebo tento právní subjekt ve Společenství ústředí;
b) fyzické osoby, které vykonávají průmyslovou, obchodní, řemeslnou, zemědělskou činnost nebo svobodné povolání nebo poskytují jiné služby ve Společenství.
2. Sdružení se musí skládat alespoň ze
a) dvou společností nebo jiných právních subjektů podle odstavce 1, které mají ústředí v různých členských státech, nebo
b) dvou fyzických osob podle odstavce 1, které vykonávají svou činnost jako hlavní v různých členských státech, nebo
c) společnosti nebo jiného právního subjektu a fyzické osoby podle odstavce 1, z nichž první má ústředí v jednom členském státě a druhá vykonává svou činnost jako hlavní v jiném členském státě.
3. Členský stát může stanovit, že sdružení registrovaná v jeho rejstřících v souladu s článkem 6 nesmějí mít více než dvacet členů. Z tohoto důvodu může členský stát stanovit, že v souladu s jeho právními předpisy bude každý člen právního subjektu vytvořeného v souladu s jeho právními předpisy jiného než registrovaná společnost, považován za samostatného člena sdružení.
4. Každý členský stát je oprávněn z důvodu svého veřejného zájmu vyloučit nebo omezit členství určitých kategorií fyzických osob, společností nebo jiných právních subjektů ve sdružení.
Článek 5
Smlouva o sdružení musí obsahovat alespoň
a) název sdružení, který předchází nebo následují slova "evropské hospodářské zájmové sdružení" nebo zkratka "EHZS", pokud tato slova nebo zkratka nejsou již součástí názvu;
b) sídlo sdružení;
c) předmět, pro který bylo sdružení založeno;
d) jména, obchodní firmu, právní formu, bydliště nebo sídlo a popřípadě číslo a místo registrace každého člena sdružení;
e) dobu trvání sdružení, pokud není neomezená.
Článek 6
Sdružení je registrováno ve státě, kde má sídlo, v rejstříku určeném podle čl. 39 odst. 1.
Článek 7
Smlouva o sdružení je uložena u rejstříku uvedeného v článku 6.
V rejstříku musí být rovněž uloženy tyto doklady a údaje: a) všechny změny smlouvy o sdružení, včetně všech změn ve složení sdružení;
b) zřízení nebo zrušení jakékoli provozovny sdružení;
c) soudní rozhodnutí, kterým se zjišťuje nebo prohlašuje neplatnost sdružení v souladu s článkem 15;
d) jmenování jednatele nebo jednatelů sdružení, jejich jména a jakékoli další údaje o totožnosti požadované právními předpisy členského státu, v němž je rejstřík veden, údaj, že mohou jednat samostatně nebo že musí jednat společně, a skončení jejich funkcí;
e) jakýkoli převod účasti člena ve sdružení nebo její části v souladu s čl. 22 odst. 1;
f) rozhodnutí členů, které prohlašuje nebo zjišťuje zrušení sdružení v souladu s článkem 31, nebo soudní rozhodnutí, které prohlašuje toto zrušení v souladu s články 31 nebo 32;
g) jmenování likvidátora nebo likvidátorů sdružení uvedených v článku 35, jejich jména a další údaje o totožnosti požadované právními předpisy členského státu, v němž je rejstřík veden, a skončení jejich funkcí;
h) skončení likvidace sdružení uvedené v čl. 35 odst. 2;
i) návrh na změnu sídla uvedenou v čl. 14 odst. 1;
j) doložka, která osvobozuje nového člena od úhrady závazků, jež vznikly před jeho vstupem, v souladu s čl. 26 odst. 2.
Článek 8
Následující údaje musí být zveřejněny za podmínek článku 39 ve věstníku uvedeném v odstavci 1 dotyčného článku:
a) údaje, které musí povinně obsahovat smlouva o sdružení podle článku 5, a jejich změny,
b) číslo, datum a místo registrace a rovněž výmaz z registrace,
c) doklady a údaje uvedené v čl. 7 písm. b) až j).
Údaje uvedené v písmenech a) a b) musí být zveřejněny v plném rozsahu. Doklady a údaje uvedené v písmenu c) mohou být zveřejněny buď v plném rozsahu, nebo formou výpisu nebo poznámky o jejich uložení do rejstříku v souladu s odpovídajícími vnitrostátními právními předpisy.
Článek 9
1. Doklady a údaje, které mají být zveřejněny podle tohoto nařízení, může sdružení účinně uplatňovat vůči třetím osobám za podmínek stanovených příslušnými vnitrostátními právními předpisy, v souladu s čl. 3 odst. 5 a 7 první směrnice Rady 68/151/EHS ze dne 9. března 1968 o koordinaci ochranných opatření za účelem dosažení jejich rovnocennosti ve Společenství, která jsou vyžadována v členských státech od společností ve smyslu čl. 58 druhého pododstavce Smlouvy, na ochranu zájmů společníků a třetích osob [4].
2. Jestliže před registrací sdružení v souladu s článkem 6 dojde k jednání jeho jménem a jestliže sdružení po své registraci nepřevezme závazky vyplývající z těchto jednání, odpovídají za ně fyzické osoby, společnosti nebo jiné právní subjekty, které je učiní, společně a nerozdílně.
Článek 10
Každá provozovna sdružení, která je umístěna v jiném členském státě, než je sídlo sdružení, musí být v tomto státě registrována. Pro účely této registrace uloží sdružení u příslušného rejstříku tohoto členského státu kopie dokladů, které jsou povinně uloženy u rejstříku členského státu, kde se nachází sídlo sdružení, popřípadě spolu s překladem vypracovaným v souladu se zvyklostmi rejstříku, v němž je provozovna registrována.
Článek 11
Založení sdružení a skončení jeho likvidace s uvedením čísla, data a místa jeho registrace a data, místa a názvu zveřejnění se po zveřejnění ve věstníku uvedeném v čl. 39 odst. 1 zveřejní v Úředním věstníku Evropských společenství.
Článek 12
Sídlo uvedené ve smlouvě o sdružení se musí nacházet ve Společenství.
Toto sídlo se musí nacházet
a) v místě, kde má sdružení své ústředí, nebo
b) v místě, kde má své ústředí jeden z členů sdružení, nebo jedná-li se o fyzickou osobu, kde vykonává svou hlavní činnost, za podmínky, že sdružení zde vykonává skutečnou činnost.
Článek 13
Sídlo sdružení může být uvnitř Společenství měněno.
Nemá-li tato změna sídla za následek změnu rozhodného práva podle článku 2, je rozhodnutí o změně sídla přijato za podmínek stanovených ve smlouvě o sdružení.
Článek 14
1. Pokud má změna sídla za následek změnu rozhodného práva podle článku 2, musí být vypracován návrh na změnu sídla a uložen a zveřejněn za podmínek stanovených v článcích 7 a 8.
K rozhodnutí o změně sídla může dojít až za dva měsíce po zveřejnění dotyčného návrhu. Musí být přijato všemi členy sdružení. Změna sídla nabývá účinku dnem registrace sdružení v souladu s článkem 6 v rejstříku nového sídla. K registraci může dojít až po předložení důkazu o zveřejnění návrhu na změnu sídla.
2. K výmazu registrace sdružení z rejstříku předchozího sídla může dojít až po předložení důkazu o registraci sdružení v rejstříku nového sídla.
3. Po zveřejnění nové registrace sdružení může být nové sídlo účinně uplatněno vůči třetím osobám za podmínek uvedených v čl. 9 odst. 1; pokud však ke zveřejnění výmazu registrace sdružení z rejstříku předchozího sídla nedojde, mohou se třetí osoby nadále odvolávat na předchozí sídlo, ledaže sdružení prokáže, že třetí osoby o novém sídle věděly.
4. Právní předpisy členského státu mohou stanovit, že pokud se týká sdružení registrovaných v tomto státě podle článku 6, nenabude změna sídla, která má za následek změnu platného práva, účinku, jestliže to ve lhůtě dvou měsíců podle odstavce 1 zamítne příslušný orgán tohoto členského státu. K zamítnutí může dojít pouze z důvodů veřejného zájmu. Proti zamítnutí musí být možné odvolat se k soudu.
Článek 15
1. Jestliže právo rozhodné pro sdružení podle článku 2 stanoví neplatnost sdružení, musí být tato neplatnost zjištěna nebo prohlášena soudním rozhodnutím. Soud, kterému je věc předložena, však musí poskytnout lhůtu k provedení nápravy, pokud je to možné.
2. Neplatnost sdružení má za následek jeho likvidaci za podmínek stanovených v článku 35.
3. Rozhodnutí, kterým se zjišťuje nebo prohlašuje neplatnost sdružení, je účinné vůči třetím osobám za podmínek stanovených v čl. 9 odst. 1.
Toto rozhodnutí samo o sobě nemá vliv na platnost závazků vzniklých k tíži nebo ve prospěch sdružení přede dnem, ke kterému se rozhodnutí stalo účinným vůči třetím osobám za podmínek uvedených v předchozím pododstavci.
Článek 16
1. Orgány sdružení jsou členové jednající společně a jednatel nebo jednatelé.
Smlouva o sdružení může stanovit další orgány; určí jejich pravomoci.
2. Členové sdružení jednající jako orgán mohou k dosažení předmětu sdružení přijmout jakékoli rozhodnutí.
Článek 17
1. Každý člen má jeden hlas. Smlouva o sdružení může nicméně některým členům přidělit více hlasů za podmínky, že žádný z nich nezíská většinu hlasů.
2. Členové mohou pouze jednomyslně rozhodnout o
a) změně předmětu sdružení,
b) změně počtu hlasů přidělených každému z nich,
c) změně podmínek pro přijímání rozhodnutí,
d) prodloužení doby trvání sdružení nad dobu stanovenou ve smlouvě o sdružení,
e) změně příspěvků každého z členů nebo některých z nich na financování sdružení,
f) změně jakékoli jiné povinnosti člena, nestanoví-li smlouva o sdružení jinak,
g) provedení jakékoliv změny smlouvy o sdružení, která není uvedena v tomto odstavci, nestanoví-li smlouva jinak.
Článek 18
Každý člen má právo získat od jednatelů informace o záležitostech sdružení a seznamovat se s účetními knihami a doklady.
Článek 19
1. Sdružení řídí jedna nebo více fyzických osob jmenovaných ve smlouvě o sdružení nebo rozhodnutím členů.
Jednateli sdružení nemohou být osoby, které
- podle práva, které je pro ně použitelné, nebo
- podle vnitrostátního práva státu, kde má sdružení sídlo, nebo
- na základě soudního nebo správního rozhodnutí vydaného nebo uznaného členským státem,
nesmějí být členem správního nebo řídícího orgánu společnosti, nesmějí řídit podnik nebo nesmějí působit jako jednatel evropského hospodářského zájmového sdružení.
2. Členský stát může pro sdružení registrovaná v jeho rejstřících podle článku 6 stanovit, že právnická osoba může být jednatelem za podmínky, že určí jednoho nebo více zástupců, fyzických osob, které budu předmětem údaje podle čl. 7 písm. d).
Jestliže členský stát tuto možnost využije, musí stanovit, že tento zástupce nebo tito zástupci mají stejnou odpovědnost, jako by sami byli jednateli sdružení.
Zákazy stanovené v odstavci 1 se vztahují i na tyto zástupce.
3. Smlouva o sdružení nebo popřípadě jednomyslné rozhodnutí členů určí podmínky jmenování a odvolání jednatele nebo jednatelů a stanoví jejich pravomoci.
Článek 20
1. Sdružení zastupuje vůči třetím osobám pouze jednatel nebo, je-li jich více, každý z jednatelů.
Každý z jednatelů zavazuje sdružení vůči třetím osobám, pokud jedná jménem sdružení, i když jeho jednání nespadá do předmětu sdružení, ledaže sdružení prokáže, že třetí osoba věděla nebo s ohledem na okolnosti měla vědět, že jednání přesahuje předmět sdružení; přitom platí, že samo zveřejnění údaje uvedeného v čl. 5 písm. c) jako důkaz nestačí.
Jakékoli omezení pravomocí jednatele nebo jednatelů stanovené smlouvou o sdružení nebo rozhodnutím jeho členů není vůči třetím osobám účinné, i když je zveřejněno.
2. Smlouva o sdružení může stanovit, že sdružení může být platně zavazováno pouze dvěma nebo více jednateli jednajícími společně. Tato klauzule je účinná vůči třetím osobám za podmínek uvedených v čl. 9 odst. 1, pouze pokud je zveřejněna v souladu s článkem 8.
Článek 21
1. Zisky vyplývající z činností sdružení se považují za zisky jeho členů a rozdělují se mezi ně v poměru stanoveném ve smlouvě o sdružení, a pokud jej tato smlouva neurčuje, rovnými díly.
2. Členové sdružení přispívají na vyrovnání částky, o kterou výdaje přesahují příjmy, v poměru stanoveném ve smlouvě o sdružení, a pokud jej tato smlouva neurčuje, rovnými díly.
Článek 22
1. Každý člen sdružení může převést svou účast ve sdružení nebo její část na jiného člena nebo na třetí osobu; účinnost převodu podléhá jednomyslnému schválení ostatními členy.
2. Člen sdružení může svou účast ve sdružení poskytnout jako záruku pouze na základě jednomyslného schválení ostatních členů, pokud smlouva o sdružení nestanoví jinak. Oprávněný ze záruky se nemůže z důvodu této záruky stát členem sdružení.
Článek 23
Sdružení nesmí vyzývat k veřejnému úpisu podílů. Článek 24
1. Členové sdružení odpovídají neomezeně, společně a nerozdílně za závazky společenství jakékoli povahy. Důsledky této odpovědnosti určí vnitrostátní právní předpisy.
2. Do skončení likvidace sdružení mohou věřitelé sdružení na členovi vymáhat úhradu závazků za podmínek stanovených v odstavci 1 pouze poté, co požádali sdružení o zaplacení a k úhradě nedošlo v přiměřené lhůtě.
Článek 25
Obchodní dopisy, objednávkové listy a obdobné dokumenty musí čitelně uvádět
a) název sdružení, který předchází nebo následují slova "evropské hospodářské zájmové sdružení" nebo zkratka "EHZS", pokud tato slova nebo zkratka nejsou již součástí názvu,
b) místo rejstříku uvedeného v článku 6, ve kterém je sdružení registrováno, a rovněž číslo zápisu sdružení do tohoto rejstříku,
c) adresu sídla sdružení,
d) popřípadě údaj, že jednatelé musí jednat společně,
e) popřípadě údaj, že sdružení je v likvidaci podle článků 15, 31, 32 nebo 36.
Každá provozovna sdružení, je-li registrována v souladu článkem 10, musí výše stanovené údaje, doplněné údaji týkajícími se její vlastní registrace, uvádět na dokladech uvedených v prvním pododstavci tohoto článku, které vydá.
Článek 26
1. Rozhodnutí o přijetí nových členů je přijímáno jednomyslně všemi členy sdružení.
2. Každý nový člen odpovídá za podmínek podle článku 24 za závazky sdružení, včetně těch, které vyplývají z činnosti sdružení před jeho vstupem.
Od povinnosti hradit závazky, které vznikly před jeho vstupem, jej může osvobodit ustanovení ve smlouvě o sdružení nebo aktu o přijetí. Toto ustanovení je účinné vůči třetím osobám za podmínek uvedených v čl. 9 odst. 1 pouze tehdy, je-li zveřejněno v souladu s článkem 8.
Článek 27
2. Každý člen sdružení může být vyloučen z důvodů uvedených ve smlouvě o sdružení a v každém případě, poruší-li vážně své povinnosti nebo způsobí-li nebo hrozí-li, že způsobí, vážné narušení fungování sdružení.
K tomuto vyloučení může dojít pouze rozhodnutím soudu přijatým na základě společné žádosti většiny ostatních členů, nestanoví-li smlouva o sdružení jinak.
Článek 28
1. Člen sdružení přestává být jeho součástí, jestliže zemře nebo jestliže již nadále nesplňuje podmínky stanovené v čl. 4 odst. 1.
Členský stát může mimo jiné stanovit pro potřeby svých právních předpisů upravujících likvidaci, zrušení, platební neschopnost nebo zastavení plateb sdružení, že člen sdružení přestává být jeho součástí v okamžiku stanoveném těmito předpisy.
2. V případě smrti fyzické osoby, která je členem sdružení, ji nikdo nesmí nahradit, pokud to nestanoví podmínky ve smlouvě o sdružení, nebo nejsou-li ve smlouvě stanoveny, pouze na základě jednomyslného souhlasu ostatních členů.
Článek 29
Jakmile přestane být člen součástí sdružení, musí jednatel nebo jednatelé tuto skutečnost oznámit ostatním členům; musí rovněž splnit odpovídající povinnosti uvedené v článcích 7 a 8. Tyto povinnosti může splnit jakákoli zúčastněná osoba.
Článek 30
Nestanoví-li smlouva o sdružení jinak a aniž jsou dotčena práva, která osoba nabyla podle čl. 22 odst. 1 nebo čl. 28 odst. 2, je sdružení poté, co určitý člen přestane být jeho součástí, i nadále zachováno pro zbývající členy za podmínek stanovených smlouvou o sdružení nebo určených jednomyslným rozhodnutím dotyčných členů.
Článek 31
1. Sdružení může být zrušeno na základě rozhodnutí svých členů, kterým toto zrušení prohlásí. Toto rozhodnutí se přijímá jednomyslně, nestanoví-li smlouva o sdružení jinak. 2. Sdružení musí být rozhodnutím svých členů zrušeno
a) po uplynutí doby stanovené ve smlouvě o sdružení nebo z jakéhokoli jiného důvodu zrušení stanoveného v této smlouvě, nebo
b) po splnění účelu sdružení nebo nemožnosti jej nadále sledovat.
Není-li do tří měsíců po vzniku některé ze situací uvedených v předchozím pododstavci přijato rozhodnutí členů o zrušení sdružení, může kterýkoli člen požádat o prohlášení zrušení soud.
3. Sdružení musí být rovněž zrušeno rozhodnutím svých členů nebo zbývajícího člena, jestliže již nejsou dodrženy podmínky podle čl. 4 odst. 2.
4. Po zrušení sdružení na základě rozhodnutí jeho členů musí jednatel nebo jednatelé splnit odpovídající povinnosti uvedené v článcích 7 a 8. Tyto povinnosti může splnit jakákoli zúčastněná osoba.
Článek 32
1. Na žádost jakékoli zúčastněné osoby nebo příslušného orgánu musí soud prohlásit zrušení sdružení v případě porušení článků 3 nebo 12 nebo čl. 31 odst. 3, pokud náprava situace sdružení není možná a nedojde k ní před rozhodnutím o věci samé.
2. Na žádost člena může soud prohlásit zrušení sdružení z oprávněného důvodu.
3. Členský stát může stanovit, že soud může na žádost příslušného orgánu prohlásit zrušení sdružení se sídlem ve státě tohoto orgánu ve všech případech, kdy toto sdružení jedná proti veřejnému zájmu tohoto státu, existuje-li tato možnost v právních předpisech tohoto státu pro registrované společnosti nebo jiné právní subjekty, na které se tyto předpisy vztahují.
Článek 33
Přestane-li být člen součástí sdružení z jiného důvodu, než je převod jeho práv za podmínek stanovených v čl. 22 odst. 1, určí se výše práv, které mu náleží, nebo závazků, které má, na základě majetku sdružení v okamžiku, kdy tento člen přestává být jeho součástí.
Výše práv a závazků vystupujícího člena nemůže být stanovena paušálně dopředu.
Článek 34
Aniž je dotčen čl. 37 odst. 1, zůstává každý člen, který přestává být součástí sdružení, i nadále odpovědný za podmínek podle článku 24 za závazky vyplývající z činnosti sdružení před skončením členství.
Článek 35
1. Zrušení sdružení má za následek jeho likvidaci.
2. Likvidaci sdružení a skončení této likvidace upravují vnitrostátní předpisy.
3. Sdružení si zachová způsobilost podle čl. 1 odst. 2 až do skončení likvidace.
4. Likvidátor nebo likvidátoři musí splnit odpovídající povinnosti uvedené v článcích 7 a 8.
Článek 36
Na evropská sdružení hospodářského zájmu se vztahují vnitrostátní právní předpisy upravující platební neschopnost a zastavení plateb. Zahájení řízení proti sdružení z důvodu jeho platební neschopnosti nebo zastavení plateb samo o sobě neznamená zahájení tohoto řízení proti členům tohoto sdružení.
Článek 37
1. Promlčecí doba pěti let od zveřejnění odchodu člena ze sdružení podle článku 8, která se použije pro žaloby proti tomuto členu týkající se závazků vyplývajících z činnosti sdružení před skončením jeho členství, nahrazuje veškeré delší lhůty případně stanovené použitelnými vnitrostátními právními předpisy.
2. Promlčecí doba pěti let od zveřejnění skončení likvidace sdružení podle článku 8, která se použije pro žaloby proti tomuto členu týkající se závazků vyplývajících z činnosti sdružení před skončením jeho členství, nahrazuje veškeré delší lhůty případně stanovené použitelnými vnitrostátními právními předpisy.
Článek 38
Vykonává-li sdružení v členském státě činnost, která porušuje veřejný zájem tohoto státu, může příslušný orgán tohoto státu tuto činnost zakázat. Proti rozhodnutí příslušného orgánu musí být možné odvolat se k soudu. Článek 39
1. Členské státy určí rejstřík nebo rejstříky příslušné k provedení registrace uvedené v článcích 6 a 10 a stanoví předpisy, které se na ni vztahují. Stanoví podmínky, za kterých dojde k uložení dokladů uvedených v článcích 7 a 10. Zajistí, aby doklady a údaje uvedené v článku 8 byly zveřejněny ve vhodném úředním věstníku členského státu, kde má sdružení sídlo, a případně stanoví způsoby zveřejnění dokladů a údajů uvedených v čl. 8 písm. c).
Členské státy dále zajistí, aby se kdokoli mohl v příslušném rejstříku na základě článku 6 nebo popřípadě článku 10 seznámit s doklady uvedenými v článku 7 a získat, i prostřednictvím pošty, jejich úplné nebo částečné kopie.
Členské státy mohou stanovit úhradu poplatků spojených s činnostmi uvedenými v předchozích pododstavcích, avšak tyto poplatky nesmí být vyšší než správní náklady.
2. Členské státy zajistí, aby údaje, které mají být zveřejněny v Úředním věstníku Evropských společenství podle článku 11, byly sděleny Úřadu pro úřední tisky Evropských společenství do jednoho měsíce po zveřejnění v úředním věstníku podle odstavce 1.
3. Členské státy stanoví přiměřené sankce pro případ nedodržení ustanovení článků 7, 8 a 10 týkajících se zveřejňování a pro případ nedodržení článku 25.
Článek 40
Hospodářský výsledek z činnosti sdružení je zdanitelný pouze na úrovni jeho členů.
Článek 41
1. Členské státy přijmou opatření požadovaná podle článku 39 do 1. července 1989. Neprodleně o nich uvědomí Komisi.
2. Členské státy sdělí Komisi pro informaci kategorie fyzických osob, společností nebo jiných právních subjektů, které vylučují z účasti ve sdruženích podle čl. 4 odst. 4. Komise o tom uvědomí ostatní členské státy.
Článek 42
1. Od přijetí tohoto nařízení se při Komisi zřizuje kontaktní výbor. Výbor má za úkol
a) usnadňovat, aniž jsou dotčeny články 169 a 170 Smlouvy, provádění tohoto nařízení pomocí pravidelných jednání, zejména o konkrétních obtížích vznikajících v souvislosti s tímto provádění,
b) radit Komisi v případě potřeby ve věcech doplnění nebo změn tohoto nařízení.
2. Kontaktní výbor se skládá ze zástupců členských států a ze zástupců Komise. Předsedou je zástupce Komise. Sekretariát zajišťují útvary Komise.
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 1035/72 ze dne 18. května 1972 o společné organizaci trhu s ovocem a zeleninou [1], naposledy pozměněné nařízením (EHS) č. 1332/84 [2],
s ohledem na nařízení Rady (EHS) č. 449/69 ze dne 11. března 1969 o úhradě podpory poskytované členskými státy organizacím producentů ovoce a zeleniny [3], a zejména na čl. 7 odst. 3 uvedeného nařízení,
vzhledem k tomu, že nařízení Rady (EHS) č. 3284/83 [4] změnilo úpravu poskytování podpor producentům ovoce a zeleniny;
vzhledem k tomu, že formuláře uvedené v nařízení Komise (EHS) č. 850/80 [5] by tedy měly být přizpůsobeny novým předpisům;
vzhledem k tomu, že opatření tohoto nařízení jsou v souladu se stanoviskem Výboru Evropského zemědělského orientačního a záručního fondu,
PŘIJALA TOTO NAŘÍZENÍ:
Jediný článek
Přílohy I a II nařízení Komise (EHS) č. 2264/69 [6] se nahrazují přílohami I a II tohoto nařízení.
Toto nařízení je závazné v celém rozsahu a přímo použitelné ve všech členských státech.
s ohledem na Smlouvu o založení Evropského hospodářského společenství,
s ohledem na akt o přistoupení Španělska a Portugalska, a zejména na články 171 a 358 tohoto aktu,
s ohledem na nařízení Rady (EHS) č. 3117/85 ze dne 4. listopadu 1985, kterým se stanoví obecná pravidla pro poskytování vyrovnávacích příspěvků na sardinky [1], a zejména na článek 4 uvedeného nařízení,
vzhledem k tomu, že článek 2 nařízení (EHS) č. 3117/85 určuje některé podmínky poskytování vyrovnávacího příspěvku, pokud jde o produkty, množstevní omezení ve výši 2000 tun, jakož i poživatele výhod tohoto režimu, a stanoví metodu výpočtu tohoto příspěvku;
vzhledem k tomu, že tento režim se musí používat na kategorie sardinek, u kterých se po zpracování vyskytuje nejméně problémů s jejich odbytem;
vzhledem k tomu, že veterinární a technické předpisy přijaté vnitrostátními orgány zaručují, že dotčené produkty prošly uceleným a konečným zpracování podle čl. 3 odst. 1 nařízení (EHS) č. 3117/85; že by se měl kontrolovat soulad dotčených zpracovaných produktů s těmito předpisy;
vzhledem k tomu, že by se měly stanovit přípustné způsoby zpracování, aby bylo možno přesně určit dosah tohoto režimu;
vzhledem k tomu, že pro množství, na která byl přiznán nárok na příspěvek, by se měla přesně určit některá pravidla, která stanoví jakým způsobem mají dotčené subjekty podávat žádosti o vyplacení příspěvku;
vzhledem k tomu, že za účelem stálé kontroly musejí příjemci příspěvku musejí neustále informovat kontrolní orgán o svých zpracovatelských činnostech;
vzhledem k tomu, že podle čl. 2 odst. 3 smlouvy o přistoupení, mohou orgány Společenství před přistoupením přijmout opatření uvedená v článcích 171 a 358 aktu;
vzhledem k tomu, že opatření uvedená v tomto nařízení jsou v souladu se stanoviskem Řídícího výboru pro produkty rybolovu,
PŘIJALA TOTO NAŘÍZENÍ:
- byly odloveny členem organizace,
- jsou prodány zpracovateli za účelem jejich uceleného a konečného zpracování v souladu s veterinárními a technickými předpisy pro produkty určené k lidské spotřebě, platnými v členském státě, kde je zpracovatel usazen.
2. Zpracovatelské postupy podle odstavce 1 jsou následující:
a) zmrazování;
b) výroba konzervovaných produktů čísla 16.04 společného celního sazebníku;
c) filetování nebo dělení, jsou-li součástí jednoho ze způsobu zpracování uvedených v písmenech a) a b).
Článek 3
Výše příspěvku se pro každou prodanou partii stejné obchodní kategorie určuje podle čl. 2 odst. 4 nařízení (EHS) č. 3117/85.
Článek 4
Probíhá-li zpracování podle čl. 2 odst. 2 v jiném členském státě, než byla uznána organizace producentů, která prodává produkt, musí být uskutečněné zpracování doloženo kontrolním výtiskem T5 podle ustanovení nařízení Komise (EHS) č. 223/77 [2] a podle ustanovení tohoto nařízení.
Uvedený výtisk musí obsahovat:
- v kolonce 41 označení zboží ve stavu, v jakém se nachází při odeslání,
- v kolonce 104 jedno z níže uvedených oznámení hůlkovým písmem:
"VERARBEITUNG, FÜR DIE EINE AUSGLEICHSENTSCHÄDIGUNG GEWÄHRT WIRD
a nevyskytují-li se v době vyplacení údaje o tom, že se ucelené a konečné zpracování neuskutečnilo.
2. Zpracovatel se písemně zaváže, že zpracuje produkty, které jsou předmětem smlouvy, v souladu s ustanoveními článku 2. V tomto smyslu musí ve skladovém účetnictví svého podniku označit množství, která byla koupena v rámci tohoto režimu. Zpracovatel se kromě jiného zavazuje, že se podrobí jakékoli kontrole jeho zařízení provedené příslušnými orgány.
3. Žádost o vyplacení příspěvku je podána zúčastněnými organizacemi producentů u příslušných orgánů dotčeného členského státu nejpozději do konce měsíce, který následuje po měsíci, ve kterém byla kupní smlouva uzavřena.
Článek 6
1. Dotčené členské státy zavedou kontrolní systém, který zabezpečí, že produkty, na které je přípěvek požadován, na něj mají nárok, a že jsou dodržována ustanovení tohoto nařízení.
2. Pravidla kontrolní systému se stanoví členským státem a musejí obsahovat alespoň tyto požadavky:
- přímé inspekce ve zpracovatelských prostorách,
- příjemce předkládá příslušné doklady sloužící k určení jeho nároku na příspěvek,
- vymezení údajů, které musí obsahovat žádost o příspěvek podle článku 5,
- organizace producentů označí ve svých záznamech o prodeji množství prodaná v rámci tohoto režimu.
Článek 7
1. Dotčené členské státy oznámí Komisi, nejpozději do dvou měsíců od vstupu tohoto nařízení v platnost, zavedená kontrolní opatření podle čl. 6 odst. 1.
2. Členské státy rovněž každý měsíc oznámí Komisi množství prodaná během předcházejícího měsíce, na která by mohl být poskytnut příspěvek, rozepsaná podle obchodní kategorie a způsobu provedeného zpracování, a náklady vyplývající z poskytnutí dotčeného příspěvku.
3. Na základě údajů získaných příslušnými orgány během kontroly uvedené v článku 6 se případně musí opravit výše přiděleného příspěvku.
Článek 8
Přepočítací koeficient uplatňovaný na příspěvek je roven reprezentativnímu kursu platnému ke dni prodeje produktu.
Článek 9
Toto nařízení vstupuje v platnost dnem 1. března 1986, s výhradou vstupu v platnost smlouvy o přistoupení Španělska a Portugalska. Toto nařízení je závazné v celém rozsahu a přímo použitelné ve všech členských státech.
s ohledem na nařízení Rady (EHS) č. 804/68 ze dne 27. června 1968 o společné organizaci trhu s mlékem a mléčnými výrobky [1], naposledy pozměněné nařízením (EHS) č. 1298/85 [2], a zejména na čl. 6 odst. 7 uvedeného nařízení,
vzhledem k tomu, že nařízení Komise (EHS) č. 3143/85 ze dne 11. listopadu 1985 o prodeji intervenčního másla, které je určeno k přímé spotřebě ve formě zahuštěného másla, za snížené ceny [3], naposledy pozměněné nařízením (EHS) č. 3338/85 [4], stanoví, že na baleních zahuštěného másla musí být jasně a čitelně uvedeny určité údaje; že v důsledku chyby údaj v italském jazyce neodpovídá údaji uvedeném ve znění, které bylo předloženo ke schválení Řídícímu výboru pro mléko a mléčné výrobky; že je proto vhodné uvedené nařízení opravit,
PŘIJALA TOTO NAŘÍZENÍ:
Článek 1
V čl. 5 odst. 4 prvním pododstavci se předposlední odrážka nahrazuje tímto:
"— burro concentrato."
Článek 2
Toto nařízení vstupuje v platnost dnem následujícím po vyhlášení
ze dne 22. prosince 1986, kterým se zavádí postup pro konzultace a spolupráci v oblasti cestovního ruchu (86/664/EHS)
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k tomu, že článek 2 Smlouvy stanoví, že úkolem Společenství je zejména podporovat harmonický rozvoj hospodářských činností ve Společenství, nepřetržitý a vyvážený růst a užší kontakty mezi členskými státy; že cestovní ruch může pomoci těchto cílů dosáhnout;
vzhledem k tomu, že usnesení Rady ze dne 10. dubna 1984 o politice cestovního ruchu Společenství [4] klade důraz na potřebu konzultací mezi členskými státy a Komisí v oblasti cestovního ruchu;
vzhledem k tomu, že konzultace jsou užitečným prostředkem usnadňování spolupráce mezi členskými státy a Komisí z hlediska dosahování cílů Smlouvy;
vzhledem k tomu, že každý členský stát by měl ostatním členským státům a Komisi poskytnout užitek ze svých zkušeností v oblasti cestovního ruchu;
vzhledem k tomu, že se zřetelem ke konzultacím v oblasti cestovního ruchu by měla být zajištěna výměna informací mezi členskými státy a Komisí;
vzhledem k tomu, že by tyto konzultace neměly zdvojovat práci prováděnou jinými subjekty Společenství,
PŘIJALA TOTO ROZHODNUTÍ:
Článek 1
Při Komisi se zřizuje Poradní výbor pro cestovní ruch (dále jen "výbor"). Skládá se z členů jmenovaných členskými státy.
Článek 2
Úkolem výboru je napomáhat výměně informací, konzultacím a popřípadě spolupráci v oblasti cestovního ruchu, a zejména v oblasti poskytování služeb turistům.
Článek 3
Pro účely uvedené v článku 2 podá každý členský stát Komisi jednou ročně zprávu o nejvýznamnějších přijatých opatřeních a pokud možno o opatřeních, která zamýšlí přijmout v poskytování služeb turistům, jež by mohly mít důsledky pro cestovatele z ostatních členských států.
Komise uvědomí o zprávě ostatní členské státy.
Článek 4
3. Výbor rovněž poskytuje Komisi rady ve všech otázkách ke kterým si vyžádala stanovisko.
4. Informace a konzultace podle tohoto rozhodnutí jsou předmětem profesního tajemství.
Článek 5
Výboru předsedá Komise.
Sekretariát výboru zajišťuje Komise.
s ohledem na akt o přistoupení Španělska a Portugalska, a zejména na článek 396 tohoto aktu,
vzhledem k tomu, že v důsledku přistoupení Portugalska je nezbytné učinit některé další technické změny směrnice 85/384/EHS [1] ve znění směrnice 85/614/EHS [2] s cílem zajistit její stejné uplatňování v Portugalské republice a v ostatních členských státech;
vzhledem k tomu, že podle čl. 2 odst. 3 smlouvy o přistoupení Španělska a Portugalska mohou orgány Společenství přijímat opatření podle článku 396 aktu o přistoupení, přičemž tato opatření vstupují v platnost dnem vstupu v platnost zmíněné smlouvy,
PŘIJALA TUTO SMĚRNICI:
Článek 1
V čl. 11 písm. k) směrnice 85/384/EHS se s účinkem od 1. ledna 1986 doplňují nové odrážky, které znějí:
s ohledem na nařízení Rady (EHS) č. 426/86 ze dne 24. února 1986 o společné organizaci trhu s produkty zpracovanými z ovoce a zeleniny [1], a zejména na čl. 6 odst. 4 uvedeného nařízení,
vzhledem k tomu, že čl. 2 odst. 1 nařízení (EHS) č. 426/86 zavádí pro určité produkty režim podpory produkce; že čl. 6 odst. 1 písm. b) stanoví, že podpora bude vyplacena pouze na produkty odpovídající minimálním požadavkům na jakost, které budou stanoveny;
vzhledem k tomu, že cílem uvedených požadavků na jakost je zamezit výrobě produktů, po kterých není poptávka nebo by vedla k narušení trhu; že požadavky na jakost musí vycházet z tradičních výrobních postupů;
vzhledem k tomu, že za účelem uplatňování režimu podpory produkce musí být toto nařízení provedeno společně s nařízením Komise (EHS) č. 1599/84 ze dne 5. června 1984, kterým se stanoví prováděcí pravidla k režimu podpor produkce produktů zpracovaných z ovoce a zeleniny [2], naposledy pozměněným nařízením (EHS) č. 1155/86 [3], a zejména s ohledem na kontrolu zpracovaných produktů;
vzhledem k tomu, že požadavky na jakost stanovené v tomto nařízení jsou měřítkem pro uplatňování režimu podpor produkce; že na úrovni Společenství dosud nebyly stanoveny žádné požadavky na jakost produktů a jejich uvádění na trh; že vnitrostátní požadavky na jakost mohou členské státy i nadále používat k tomuto účelu, pokud jsou slučitelné s ustanoveními Smlouvy o volném pohybu zboží;
vzhledem k tomu, že Řídící výbor pro produkty zpracované z ovoce a zeleniny nepřijal stanovisko ve lhůtě stanovené předsedou,
PŘIJALA TOTO NAŘÍZENÍ:
Článek 1
V tomto nařízení se stanoví minimální požadavky na jakost, kterým musí odpovídat zpracované produkty z rajčat podle čl. 1 odst. 2 nařízení (EHS) č. 1599/84, aby se na ně vztahovala podpora produkce podle čl. 2 odst. 1 nařízení (EHS) č. 426/86.
Článek 2
Článek 3
Pro účely této hlavy se "loupanými rajčaty" rozumí:
podle čl. 1 odst. 2 písm. h), i), j), k) a l) nařízení (EHS) č. 1599/84.
Článek 4
1. K loupaným rajčatům mohou být přidány pouze následující přísady:
- voda,
- rajčatová šťáva,
- rajčatový koncentrát,
- kuchyňská sůl (chlorid sodný),
- přírodní koření, kořenící byliny a jejich výtažky, přírodní aromatické látky.
Při výrobě loupaných rajčat mohou být jako přísady použity pouze kyselina citrónová (E 330) a chlorid vápenatý (509).
2. Množství přidané kuchyňské soli nesmí být vyšší než 3 % vlastní hmotnosti rajčat. Pokud se přidává chlorid vápenatý, smí obsah iontů vápníku rajčat vcelku a dělených rajčat činit maximálně 0,045 % resp. 0,080 %. Při určování množství přidané kuchyňské soli je nutno přihlédnout k přirozenému obsahu chloridů ve výši 2 % sušiny.
3. Přidaná rajčatová šťáva a přidaný rajčatový koncentrát musí odpovídat minimálním požadavkům na jakost uvedeným v hlavě II.
Článek 5
1. Loupaná rajčata musí být bez chuti a vůně, které nejsou pro tento produkt typické; jejich barva musí být charakteristická pro použitou odrůdu a pro správně zpracovaná loupaná rajčata.
2. Loupaná rajčata nesmí obsahovat žádné zbytky slupky. Rajčata vcelku nesmí mít téměř žádné skvrny.
3. Výsledek testu na přítomnost plísně loupaných rajčat (rajčata a nálev) smí prokázat maximálně 50 % pozitivních polí a hodnotu pH maximálně ve výši 4,5.
Článek 6
1. Požadavky uvedené v čl. 5 odst. 2 jsou splněny, jestliže vady nepřekračují následující povolené odchylky:
- skvrny: 35 cm2 celkové plochy,
- slupka:
- rajčata vcelku: 300 cm2 celkové plochy,
- rajčata dělená: 1250 cm2 celkové plochy.
Hodnoty povolené odchylky se vztahují na 10 kg čisté hmotnosti.
2. Pro účely odstavce 1 se:
a) "skvrnami" rozumějí místa, na kterých poškození povrchu pronikla do hloubky, takže se značně odlišují od běžné jakosti rajčete barvou nebo dužinou; tato místa by měla být v podstatě při zpracování odstraněna;
b) "slupkou" rozumí jak slupka lpící na mase rajčat, tak volná slupka nalezená v nádobě.
Článek 7
1. U loupaných konzervovaných rajčat nesmějí rajčata a nálev vyplňovat méně než 90 % objemu nádoby.
2. Hmotnost okapaných loupaných konzervovaných rajčat musí průměrně odpovídat minimálně 56 % objemu nádoby vyjádřenému v gramech.
3. Pokud se loupaná konzervovaná rajčata plní do skleněných nádob, sníží se objem před výpočtem procentních poměrů uvedených v odstavcích 1 a 2 o 20 ml.
Článek 8
Pro účely této hlavy se "rajčatovou šťávou" a "rajčatovým koncentrátem" rozumějí produkty podle čl. 1 odst. 2 písm. n) a o) nařízení (EHS) č. 1599/84.
Článek 9
1. K rajčatové šťávě a k rajčatovému koncentrátu se smějí přidávat pouze následující přísady:
- kuchyňská sůl,
- přírodní koření, kořenící byliny a jejich výtažky, přírodní aromatické látky.
2. Při výrobě rajčatové šťávy a rajčatového koncentrátu se jako přísady smí použít pouze kyseliny citrónové (E 330). Dále při výrobě:
- rajčatové šťávy s obsahem sušiny nižším než 7 % hmotnostních může být použito kyseliny askorbové (E 300); jejíž obsah však nesmí být vyšší než 0,03 % hmotnostních,
- rajčatového koncentrátu v prášku může být použito koloidního silikátu (551); obsah koloidního silikátu však nesmí být vyšší než 1 % hmotnostní konečného produktu.
3. Množství přidané kuchyňské soli nesmí
a) být vyšší než 15 % sušiny rajčatového koncentrátu u produktů o obsahu sušiny vyšším než 20 % hmotnostních a
b) být vyšší než 3 % celkové hmotnosti u ostatních rajčatových koncentrátů a rajčatové šťávy.
Při zjišťování množství přidané kuchyňské soli se vychází z toho, že přirozený obsah chloridů odpovídá 2 % hmotnostní sušiny.
Článek 10
1. Rajčatová šťáva a rajčatový koncentrát musí:
a) vykazovat charakteristickou červenou barvu a
b) výraznou chuť, která je charakteristická pro správně zpracovaný produkt.
Produkty nesmějí vykazovat žádnou cizí chuť, a zejména chuť přehřátého nebo karamelizovaného produktu. 2. Rajčatová šťáva a rajčatový koncentrát:
a) nesmějí obsahovat žádné viditelné rostlinné cizorodé látky včetně slupky, semen a jiných částí rajčat a
b) nesmí v podstatě obsahovat žádné minerální nečistoty.
3. Požadavky odstavce 2 se chápou jako dodržené, jestliže:
a) rostlinné cizorodé látky mohou být při důkladné kontrole zjištěny pouhým pohledem a
b) minerální nečistoty po oddělení případně přidaného množství kuchyňské soli a – u rajčatového koncentrátu v prášku – případně přidaného množství koloidního silikonu činí maximálně 0,1 % hmotnostních sušiny.
4. Rajčatová šťáva a rajčatový koncentrát musí vykazovat následující vlastnosti:
a) stejnou a rovnoměrně rozloženou tkáň a hustotu ukazující na použití správného postupu zpracování;
b) obsah cukru vyjádřený jako invertní cukr ve výši minimálně 42 % hmotnostních sušiny po odečtení případně přidaného množství kuchyňské soli;
c) kyselost plně titrovatelnou, vyjádřenou v krystalizované kyselině monohydrátcitronové ve výši maximálně 10 % sušiny po odečtení případně přidaného množství kuchyňské soli;
d) obsah těkavých kyselin vyjádřený jako kyselina octová ve výši maximálně 0,4 % sušiny po odečtení případně přidaného množství kuchyňské soli;
e) hodnotu pH maximálně ve výši 4,5.
5. Test na přítomnost plísně smí u rajčatové šťávy a rajčatového koncentrátu – po zalití vodou, aby se dosáhlo obsahu sušiny ve výši 8 % – potvrdit maximálně 70 % pozitivních polí. U rajčatové šťávy s obsahem sušiny nižším než 8 % se procentní podíl pozitivních polí sníží poměrně k obsahu sušiny.
Článek 11
Pro účely tohoto článku se "rajčatovými vločkami" rozumí produkt podle čl. 1 odst. 2 písm. m) nařízení (EHS) č. 1599/84.
Článek 12
1. Rajčatové vločky musí:
a) vykazovat charakteristickou červenou barvu a
b) mít výraznou chuť, která je charakteristická pro správně zpracovaný produkt,
c) být bez chuti a zápachu, které nejsou typické pro tento produkt.
2. Obsah sušiny v rajčatových vločkách musí činit minimálně 93 %.
3. Celkový obsah minerálních a rostlinných nečistot nesmí být vyšší než 1 % hmotnostní produktu. Pro účely tohoto odstavce se "rostlinnými nečistotami" rozumějí části rostlin rozeznatelné pouhým okem, které nepatří k rajčatům nebo které doplňují čerstvé rajče, které však musí být při zpracování odstraněny, zejména listy, stonky nebo kališní lístky rostliny rajčete.
4. Při výrobě rajčatových vloček se smí jako přísady použít pouze koloidního silikátu (551). Obsah silikonu však nesmí být vyšší než 1 % hmotnostní.
Článek 13
1. Nádoby, které obsahují rajčata vcelku nebo dělená, je nutno opatřit štítkem s označením data a roku produkce a zpracovatele. Pokud se skladuje rajčatová šťáva zpracovaná v různých dnech před plněním do nádob, musí být možno zjistit všechna data produkce na základě označení.
2. Ustanovení odstavce 1 se rovněž vztahují na ostatní produkty zpracované z rajčat, pokud jsou tyto produkty při zpracování plněny do nádob, v nichž také zpracovatelský podnik opouštějí. Pokud jsou tyto produkty s ohledem na pozdější plnění nebo opětovné zpracování plněny do nádrží nebo podobných nádob, je nutno na nádržích uvést datum produkce, případně data produkce. Pokud se takové produkty plní do konečných nádob, je nutno tyto nádoby opatřit štítkem, s označením data, případně dat produkce a zpracovatele.
3. Označení, které může být ve formě kódu, musí schválit příslušný orgán členského státu, v němž se produkce uskutečnila. Tyto orgány mohou přijmout doplňující ustanovení k označování nádob.
Článek 14
Zpracovatel během zpracování kontroluje denně a v pravidelných intervalech, zda produkty odpovídají požadavkům pro poskytnutí podpory. Výsledky kontrol je nutno zaznamenávat. Článek 15
1. Analytické metody k určení:
a) obsahu sušiny;
b) přírodních rozpustných sušin;
c) obsahu soli;
d) obsahu cukru;
e) celkového obsahu kyseliny;
f) obsahu těkavých kyselin;
g) obsahu minerálních nečistot;
h) hodnoty pH;
i) obsahu iontů vápníku;
3. Metody a postupy uvedené v odstavcích 1 a 2 se použijí, aby se s konečnou platností určilo, zda bude poskytnuta podpora produkce.
Článek 16
Toto nařízení vstupuje v platnost dnem 1. července 1986.
Toto nařízení je závazné v celém rozsahu a přímo použitelné ve všech členských státech.
vzhledem k tomu, že ustanovení článku 30 a následujících článků Smlouvy, která se týkají odstranění množstevních omezení a všech opatření s rovnocenným účinkem, se bez rozdílu vztahují na výrobky pocházející ze Společenství a na výrobky, které byly propuštěny do volného oběhu v některém členském státě bez ohledu na jejich původ;
vzhledem k tomu, že tato ustanovení v rámci obchodu ve Společenství odporují požadavku – dokonce čistě formálnímu – který se týká předložení dovozních licencí nebo použití jiného obdobného postupu;
vzhledem k tomu, že navíc čl. 9 odst. 2 Smlouvy vylučuje každý administrativní postup určený k vytvoření rozdílných pravidel pro pohyb zboží podle toho, zda pochází ze Společenství nebo zda má původ ve třetí zemi a bylo propuštěno do volného oběhu v jednom členském státě;
vzhledem k tomu, že neomezené používání těchto zásad však předpokládá zavedení účinné společné obchodní politiky;
vzhledem k tomu, že toto zavádění společné obchodní politiky ještě není ukončeno; že opatření používaná členskými státy v případě některých výrobků ze třetích zemí nebyla dosud nahrazena jednotnými společnými pravidly;
vzhledem k tomu, že skutečnost, že společná obchodní politika nebyla dosud plně zavedena znamená, že stále ještě existují rozdíly v obchodních politikách členských států, které mohou způsobit odklony obchodu, k jejichž zabránění je určen článek 115 Smlouvy;
vzhledem k tomu, že za tímto účelem je Komise oprávněna zmocnit členské státy k přijetí vnitřních kontrolních nebo ochranných opatření Společenství, kterými se odchýlí od zásady volného pohybu zboží pocházejícího ze třetích zemí a propuštěného v jednom z členských států do volného oběhu; že článek 115 však předpokládá, že tato opatření mohou být povolena jen tam, kde je to nezbytné, a Komise musí vybrat přednostně taková opatření, která by fungování společného trhu rušila nejméně; že to s ohledem na současný stav utváření společného trhu znamená, že opatření podle článku 115 Smlouvy mohou být povolena jen tam, kde odklony obchodu vedou k hospodářským potížím nebo zpochybňují účinnost obchodněpolitických opatření přijatých členskými státy v souladu s mezinárodními závazky Společenství;
vzhledem k tomu, že Jednotný evropský akt předpokládá, že k 1. lednu 1993 bude vytvořen evropský prostor bez vnitřních hranic, ve kterém je zaručen volný pohyb zboží, osob, služeb a kapitálu; že to vyžaduje, aby na jedné straně byly postupně odstraněny nebo omezeny dosud existující rozdíly mezi obchodními politikami používanými členskými státy a na druhé straně, aby Komise plně zohlednila tyto cíle při posuzování, zda je povolení opatření podle článku 115 Smlouvy nezbytné; vzhledem k tomu, že Komise svým rozhodnutím 80/47/EHS ze dne 20. prosince 1979 o kontrolních a ochranných opatřeních, k jejichž přijetí mohou být členské státy zmocněny v případě dovozů určitých výrobků pocházejících ze třetích zemí a propuštěných do volného oběhu v jiném členském státě [1], stanovila určitá kritéria a postupy, které mají být dodržovány při provádění článku 115 Smlouvy;
vzhledem k tomu, že s přihlédnutím k získaným zkušenostem a akčnímu programu Společenství by mělo být pozměněno rozhodnutí 80/47/EHS, a zejména by měla být rozšířena oblast jeho působnosti na všechny případy, v nichž existují rozdíly v obchodněpolitických opatřeních přijatých v souladu se Smlouvou, včetně případů, v nichž jsou ještě přípustné rozdíly v tarifních opatřeních, a dále by měla být konkretizována některá kritéria a postupy, která stanoví; že za účelem zohlednění těchto změn by mělo být uvedené rozhodnutí vydáno v novém znění;
vzhledem k tomu, že v případech povolení kontrolních opatření musí být dovozní licence udělovány automaticky, bezplatně, ve stanovené lhůtě a pro jakákoli požadovaná množství; že vyžadují-li se kontrolní opatření proto, že by dovozy do členského státu mohly vést k hospodářským potížím, je třeba reálnou existenci takového nebezpečí posuzovat s přihlédnutím k odklonům obchodu vysledovaným v minulosti a z úrovně možností dovozu, které Společenství poskytlo dotyčné třetí zemi;
vzhledem k tomu, že požaduje-li členský stát povolení k používání ochranných opatření, musí být lhůta pro udělení dovozních licencí prodloužena, pokud rozsah projednávané žádosti na udělení dovozních licencí dosahuje určité úrovně;
vzhledem k tomu, že informace a důvody předložené členskými státy na podporu žádostí o povolení zavést dotyčná opatření musí být takové, aby Komisi umožnil posoudit při plné znalosti věci, zda je takové povolení nutné;
vzhledem k tomu, že by se mělo počítat s tím, že Komise může, bude-li to nezbytné, provést šetření, aby prověřila opodstatněnost informací, které má k dispozici;
vzhledem k tomu, že na základě skutečnosti, že opatření přijatá podle článku 115 Smlouvy, představující nejen odchylku od článků 9 a 30 Smlouvy, ale rovněž překážku v zavádění společné obchodní politiky stanovené v článku 113 Smlouvy, musí být přesně vykládána a používána; že zohledněním uvedeného a rovněž cílů stanovených Jednotným evropským aktem by měla být taková opatření používána pouze po omezenou dobu a tam, kde to vyžaduje závažnost situace;
vzhledem k tomu, že za účelem zajištění neomezování vnitřního obchodu Společenství by mělo být stanoveno, že se členské státy při shromažďování formalit souvisejících s dovozem výrobku z jiného členského státu musí zpravidla omezit na to, aby od dovozců vyžadovaly pouze určité informace a údaje; že pokud jde o kontroly původu, smějí členské státy zpravidla vyžadovat pouze jednoduché prohlášení o původu výrobku v míře, v jaké lze tuto znalost u dovozce rozumně očekávat,
PŘIJALA TOTO ROZHODNUTÍ:
Článek 1
Oblast působnosti
Toto rozhodnutí se vztahuje na dovozy výrobků pocházejících ze třetí země do členského státu a propuštěných ve Společenství do volného oběhu, pro které v členských státech neexistují žádné jednotné dovozní podmínky.
Článek 2
Vnitřní kontrola ve Společenství
1. Existuje-li nebezpečí, že dovozy výrobků uvedených v článku 1 by mohly vést k hospodářským potížím, mohou dovozy těchto výrobků po povolení Komise uděleném na stanovenou dobu podléhat vydání dovozní licence.
2. Komise zpravidla neuděluje povolení podle odstavce 1, pokud
a) v kalendářním roce, který předcházel roku podání žádosti, nebyly uskutečněny žádné významné dovozy příslušných výrobků z jiných členských států;
b) možnosti dovozu, které byly Společenstvím poskytnuty třetí zemi, která je původcem dotyčného výrobku, nepřesahují 1 % celkových možností dovozu, které Společenství poskytlo všem třetím zemím, které podléhají obdobnému dovoznímu režimu.
3. Aniž je dotčen článek 3, udělí dotyčný členský stát dovozní licenci na jakékoli požadované množství, bezplatně a ve lhůtě nejvýše pěti pracovních dní po doručení žádosti dovozce bez ohledu na místo podnikání ve Společenství.
4. Za účelem získání povolení uvedeného v odstavci 1 předloží členský stát Komisi žádost, která obsahuje následující údaje:
a) označení výrobku a podrobnosti o jeho obchodním určení, číslo položky ve společném celním sazebníku, kód NIMEXE a zemi původu;
b) režim, jímž se řídí přímé dovozy vůči zemi původu a jiným třetím zemím, popřípadě včetně režimu celních sazeb, množství a/nebo rozsahu možností dovozu a rovněž hospodářských důvodů, které jsou základem tohoto režimu;
c) množství nebo rozsah dovozů dotyčného výrobku:
- pocházejícího z dotyčné třetí země, které jsou rozděleny na přímé dovozy a výrobky ve volném oběhu,
- pocházejícího ze všech třetích zemí,
- pocházejícího ze Společenství;
d) hospodářské potíže, které by údajně mohly být nebezpečím, prokázané faktory jako je spotřeba výrobků, podíl národní produkce, podíl dotyčné třetí země a všech třetích zemí na trhu.
Informace požadované podle písmen c) a d) zahrnují dva předcházející roky a běžný rok. Pokud tyto informace nemohou být předloženy s požadovanou přesností nebo včas, obsahuje žádost členského státu informace, které jsou k dispozici.
5. Členský stát, který obdržel povolení uvedené v odstavci 1, může od žadatele dovozní licence požadovat pouze tyto informace a údaje:
a) podrobnosti o identifikaci dovozce a odesílatele ve vyvážejícím členském státě;
b) zemi původu a vyvážející členský stát;
c) označení výrobku s uvedením:
- jeho obchodního názvu,
- čísla položky ve společném celním sazebníku a kódu NIMEXE;
d) hodnoty a množství výrobku v běžných obchodních jednotkách;
e) předpokládaného termínu nebo termínů dodání;
f) doklad prokazující, že výrobek je propuštěn do volného oběhu: pokud výrobky nejsou ke dni podání žádosti dosud ve volném oběhu nebo pokud k tomuto dni nelze předložit podpůrný důkaz, pak se licence sice udělí, avšak její platnost se omezí na jeden měsíc po obdržení licence.
Článek 3
Ochranná opatření
1. Vedou-li dovozy výrobku uvedeného v článku 1 do členského státu k hospodářským potížím, pak může tento členský stát po získání povolení od Komise přijmout ochranná opatření, přičemž Komise stanoví podmínky a podrobnosti těchto opatření.
2. Komise udělí povolení pouze na omezenou dobu a tam, kde to vyžaduje závažnost situace.
3. Za účelem získání povolení uvede členský stát ve své žádosti pro Komisi kromě údajů uvedených v čl. 2 odst. 4 písm. a) a b) tyto podrobnosti a údaje:
a) vyvážející členský stát;
b) datum podání žádosti o udělení dovozní licence;
c) objem nebo množství skutečně provedených nebo povolených dovozů dotyčného výrobku:
- pocházejícího z dotyčné třetí země, rozčleněného na přímé dovozy a dovozy výrobků ve volném oběhu,
- pocházejícího z jiné třetí země, pro kterou žádající členský stát ponechává podobný dovozní režim nebo režim se stejným účinkem,
- pocházejícího ze všech třetích zemích,
- pocházejícího ze Společenství;
d) tam, kde je to možné, rozsah nebo množství zpětných vývozů výrobku pocházejícího z dotyčné třetí země do jiných členských států a do třetích zemí;
e) údajné hospodářské obtíže prokázané vývojem určitých faktorů, jako jsou např. produkce, využití kapacity, spotřeba, odbyt, podíly dotyčné třetí země, všech třetích zemí a národní produkce na trhu, ceny (tzn. propady cen nebo omezení zvyšování cen, které by bylo normálně provedeno), zisky a ztráty, zaměstnanost;
f) na přání Komise přijatá nebo navrhovaná opatření ke zlepšení situace v dotyčném sektoru.
Údaje požadované pod písm. c), d) a e) se vztahují na dva předchozí roky a běžný rok.
5. Pokud však členský stát zjistí, že objem nebo celkové množství zahrnuté v projednávaných žádostech o dotyčné výrobky pocházející z předmětné třetí země překračuje buď 5 % přímých možností dovozu z této třetí země, nebo 1 % celkových extra-EHS dovozů provedených během posledního dvanáctiměsíčního období, o němž jsou k dispozici statistické informace:
- prodlouží se lhůta pro udělení dovozní licence na nejvýše 10 pracovních dnů po dni podání žádosti dovozcem,
- může členský stát žádost o dovozní licence zamítnout, pokud je k tomu zmocněn rozhodnutím Komise.
6. Členský stát podá žádost o ochranná opatření dálnopisem nebo faxem. Současně zašle stejným způsobem kopii příslušným orgánům určeným ostatními členskými státy pro tento účel. Informuje žadatele o dovozní licenci o podání žádosti o ochranná opatření.
7. Komise rozhodne o žádosti členského státu během pěti pracovních dnů po jejím obdržení.
Článek 4
Prokázání původu
1. Jako součást shromažďování formalit souvisejících s dovozem výrobků, které podléhají vnitřním kontrolním a ochranným opatřením Společenství, mohou příslušné orgány dovážejícího členského státu požádat dovozce, aby uvedl původ výrobku v celním prohlášení nebo v žádosti o udělení dovozní licence.
Článek 5
Postupy stanovené tímto rozhodnutím se použijí tam, kde je účinnost obchodněpolitických opatření použitých členskými státy v souladu s mezinárodními závazky Společenství zpochybněna odklony obchodu, s výjimkou prvků uvedených v čl. 2 odst. 4 písm. d) a čl. 3 odst. 3 písm. e).
Článek 6
1. Toto rozhodnutí se použije s účinkem ode dne 1. října 1987.
2. Rozhodnutí Komise 80/47/EHS se k tomuto dni zrušuje. Odkazy na zrušené rozhodnutí se považují za odkazy na toto rozhodnutí.
Článek 7
Toto rozhodnutí je určeno členským státům.
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 100 této smlouvy,
s ohledem na návrh Komise [1],
s ohledem na stanovisko Evropského parlamentu [2],
vzhledem k tomu, že směrnice 70/156/EHS [3], naposledy pozměněná aktem o přistoupení Španělska a Portugalska, stanovila postup EHS schvalování typu založený na shodě s technickými požadavky obsaženými ve zvláštních směrnicích vztahujících se na systémy, konstrukční části a samostatné technické celky vozidel podle těchto směrnic;
vzhledem k tomu, že pro vyloučení možnosti chybného výkladu na základě znění některých článků této směrnice je nezbytné provést menší opravy;
vzhledem k tomu, že za účelem dosažení úplné použitelnosti uvedeného postupu schvalování typu je nutné, aby zahrnoval jak konstrukční části, tak i samostatné technické celky a aby každý pojem byl přesně definován;
vzhledem k tomu, že za účelem správného uplatňování zmíněného postupu schvalování typu by měla kontrola shodnosti výroby zahrnovat ověření opatření, která učinil výrobce pro zajištění toho, aby vozidla, samostatné technické celky nebo konstrukční části z výroby odpovídaly schválenému typu;
vzhledem k tomu, že pro účely snížení rozsahu dokumentace, která je nyní mezi členskými státy v oběhu, by měl certifikát schválení typu podle použitelné zvláštní směrnice nebo částečně vyplněný certifikát podle přílohy směrnice 70/156/EHS uspokojit běžné požadavky na informovanost členských států, které mají možnost vyžádat si úplnější soubor technických informací;
vzhledem k tomu, že je nutno vyjasnit správní postupy, které řídí vztahy mezi členskými státy, když jeden členský stát prokazuje státu schvalujícímu typ, že určitý počet vozidel neodpovídá schválenému typu, a že je tudíž důvod se domnívat, že shodnost výroby nebyla zajištěna odpovídajícím způsobem;
vzhledem k tomu, že by v případech, kdy zvláštní směrnice stanoví, aby samostatný technický celek byl opatřen číslem schválení typu, nemělo být povinné, aby byl každý celek doprovázen prohlášením shody; že výrobce samostatného technického celku by měl být v každém případě vyzván k poskytnutí informací týkajících se případných omezení jeho používání a podmínek pro montáž celku,
PŘIJALA TUTO SMĚRNICI:
Článek 1
Směrnice 70/156/EHS se mění takto:
Pro účely této směrnice se
- "vozidlem" rozumí každé motorové vozidlo určené k provozu na pozemních komunikacích, s karoserií nebo bez karoserie, které má nejméně čtyři kola a nejvyšší konstrukční rychlost vyšší než 25 km/h, a jeho přípojná vozidla, s výjimkou kolejových vozidel a zemědělských traktorů a strojů,
- "samostatným technickým celkem" rozumí zařízení, které musí splňovat požadavky zvláštní směrnice, je určené být dílem vozidla a lze je jednotlivě schválit jako typ, avšak pouze ve vztahu k jednomu nebo k více určitým typům vozidel,
- "konstrukční částí" rozumí zařízení, které musí splňovat požadavky zvláštní směrnice, je určené být dílem vozidla a lze je schválit jako typ nezávisle na vozidle.
Článek 2
Pro účely této směrnice se
a) "vnitrostátním schválením typu" rozumí správní postup, který se nazývá:
- / v belgických právních předpisech,
- "standardtypegodkendelse" v dánských právních předpisech,
- "allgemeine Betriebserlaubnis" v německých právních předpisech,
- "έγκριση τύπου" v řeckých právních předpisech,
- "homologación de tipo" ve španělských právních předpisech,
- "réception par type" ve francouzských právních předpisech,
- "type approval" v irských právních předpisech,
- "omologazione" nebo "approvazione del tipo" v italských právních předpisech,
- "agrément" v lucemburských právních předpisech,
- "typegoedkeuring" v nizozemských právních předpisech,
- "aprovação de marca e modelo" v portugalských právních předpisech,
- "type approval" v právních předpisech Spojeného království.
b) "EHS schválením typu" rozumí správní postup, jímž členský stát osvědčuje, že typ vozidla, samostatný technický celek nebo konstrukční část splňují technické požadavky zvláštních směrnic vyhovuje kontrolám stanoveným v certifikátu EHS schválení typu, jehož vzor je uveden v příloze II, doplněném v případě potřeby přílohou k certifikátu schválení typu obsaženou v odpovídajících zvláštních směrnicích."
2. Články 4 a 5 se nahrazují tímto:
"Článek 4
1. Členský stát udělí schválení typu pro každý typ vozidla, který splňuje tyto podmínky:
a) je v souladu s údaji uvedenými v informačním dokumentu;
b) vyhovovuje kontrolám stanoveným ve vzoru certifikátu schválení typu podle čl. 2 písm. b).
2. Členský stát, který uděluje schválení typu, přijme podle potřeby a popřípadě ve spolupráci s příslušnými orgány ostatních členských států nezbytná opatření k ověření, že byla přijata vhodná opatření k zajištění shody vyráběných vozidel se schváleným typem.
3. Členský stát, který udělil schválení typu, přijme podle potřeby a popřípadě ve spolupráci s příslušnými orgány jiných členských států nezbytná opatření k ověření, že opatření zmíněná v odstavci 2 jsou nadále vhodná a že vyráběná vozidla odpovídají schválenému typu. Pokud není ve zvláštních směrnicích stanoveno jinak, omezí se ověření, že vyráběná vozidla odpovídají schválenému typu, na namátkové kontroly.
4. Každý členský stát vyplní všechny odstavce certifikátu schválení typu pro každý typ vozidla, který se schvaluje.
Článek 5
1. Příslušný orgán každého členského státu zašle do jednoho měsíce příslušným orgánům ostatních členských států kopie certifikátu schválení typu pro každý typ vozidla, pro který schválení typu udělil nebo odmítl udělit.
2. Členské státy však mohou vyžadovat od členského státu, který udělil schválení typu, nebo od výrobce nebo od jeho pověřeného zástupce další informace obsažené v technických dokumentech uvedených v certifikátu schválení typu.
3. Pro každé vozidlo, které bylo vyrobeno jako shodné se schváleným typem, vystaví výrobce nebo jeho pověřený zástupce ve státě, v němž je vozidlo registrováno, prohlášení o shodě podle vzoru v příloze III.
4. V článku 7 se odstavec 2 nahrazuje tímto:
"2. Toto ustanovení však nebrání členskému státu, aby taková opatření přijal proti vozidlům, která nejsou shodná se schváleným typem.
Vozidlo není shodné se schváleným typem, jestliže jsou zjištěny odchylky od údajů v certifikátu schválení typu nebo informačním dokumentu a jestliže tyto odchylky nejsou schváleny podle čl. 6 odst. 2 nebo odst. 3 členským státem, který udělil schválení typu. Vozidlo se nepovažuje za odlišné od schváleného typu, pokud zvláštní směrnice povolují odchylky a pokud jsou tyto povolené odchylky dodrženy."
5. Článek 8 se nahrazuje tímto:
"Článek 8
1. Pokud členský stát, který udělil EHS schválení typu, zjistí, že se více vozidel vybavených prohlášením o shodě neshoduje se schváleným typem, přijme nezbytná opatření, aby byla znovu zajištěna shodnost vyráběných vozidel se schváleným typem. O přijatých opatřeních, která mohou vést až k odejmutí EHS schválení typu, uvědomí příslušný orgán dotyčného státu příslušné orgány ostatních členských států. 2. Pokud některý členský stát zjistí, že se více vozidel vybavených prohlášením o shodě neshoduje s typem, který byl schválen, může požádat členský stát, který udělil EHS schválení typu, aby ověřil, zda vyráběná vozidla odpovídají schválenému typu. Členský stát, který udělil EHS schválení typu, provede požadované ověření shodnosti výroby do šesti měsíců ode dne žádosti, popřípadě ve spolupráci s členským státem, který žádal o provedení kontroly.
Pokud se neshodnost potvrdí, přijmou příslušné orgány členského státu, který udělil schválení typu, opatření uvedená v odstavci 1.
3. Příslušné orgány členských států se do jednoho měsíce vzájemně informují o každém odejmutí EHS schválení typu s uvedením důvodů.
4. Pokud členský stát, který udělil EHS schválení typu, popírá závadu ve shodnosti, o které jej uvědomil jiný členský stát, usilují dotyčné členské státy o urovnání sporu.
Komise je o tom informována. V případě potřeby uskuteční vhodná jednání s cílem dosáhnout urovnání sporu."
6. Článek 9a se nahrazuje tímto:
"Článek 9a
1. Pokud to zvláštní směrnice výslovně stanoví, lze EHS schválení typu udělit rovněž pro typy systémů nebo konstrukčních částí vozidel, které tvoří samostatný technický celek nebo konstrukční část podle článků 3 až 9 a 14.
2. Pokud samostatný technický celek nebo konstruční část, které se mají schválit, plní funkci nebo poskytuje specifickou vlastnost pouze ve spojení s jinými částmi vozidla, a proto lze vyhovění jednomu nebo více požadavkům ověřit, pouze pokud samostatný technický celek nebo konstrukční část, které se mají schvalovat, fungují pouze ve spojení s jinými částmi vozidla, ať skutečnými, nebo simulovanými, rozsah EHS schválení typu samostatného technického celku nebo konstrukční části se podle toho omezí. Certifikát EHS schválení typu samostatného technického celku nebo kostrukční části pak uvádí omezení užití a případné podmínky pro montáž. Dodržení těchto omezení a podmínek se ověří při EHS schválení typu vozidla.
3. Držitel EHS schválení typu samostatného technického celku nebo konstrukční části uděleného podle tohoto článku však je povinen nejen vyplnit prohlášení uvedené v čl. 5 odst. 3, ale též ke každému celku nebo části vyrobeným ve shodě se schváleným typem připojit výrobní nebo obchodní značku, označení typu a jestliže tak stanoví zvláštní směrnice, i číslo schválení typu. V posledním případě není třeba vystavovat prohlášení uvedené v článku 5 odst. 3.
4. Držitel certifikátu EHS schválení typu, který podle odstavce 2 zahrnuje omezení jeho užívání, poskytne s každým vyrobeným celkem nebo konstrukční částí podrobné informace o těchto omezeních a uvede všechny případné podmínky pro montáž."
7. V čl. 10 odst. 1 se třetí odrážka nahrazuje tímto:
"— na žádost výrobce nebo jeho pověřeného zástupce a po předložení informací požadovaných zvláštní směrnicí vyplní členský stát certifikát schválení typu podle dotyčné zvláštní směrnice. Kopii tohoto certifikátu vydá žadateli. Pro vozidla téhož typu přijímají ostatní členské státy tuto kopii jako doklad, že stanovené zkoušky byly provedeny."
Článek 2
Dokumenty uvedené v příloze této směrnice se považují za rovnocenné certifikátu schválení typu podle čl. 10 odst. 1 třetí odrážky směrnice 70/156/EHS.
Článek 3
1. Členské státy uvedou v účinnost právní a správní předpisy nezbytné pro dosažení souladu s touto směrnicí do 1. října 1988. Neprodleně o nich uvědomí Komisi.
2. Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 4
Tato směrnice je určena členským státům.
s ohledem na směrnici Rady 79/117/EHS ze dne 21. prosince 1978, kterou se zakazuje uvádění na trh a používání přípravků na ochranu rostlin obsahujících určité účinné látky [1], naposledy pozměněnou směrnicí 87/181/EHS [2], a zejména na článek 6 uvedené směrnice,
vzhledem k tomu, že pokrok ve vědeckých a technických poznatcích nezbytně vyžaduje určité změny přílohy směrnice 79/117/EHS;
vzhledem k tomu, že je žádoucí zrušit řadu dočasných odchylek od zákazů stanovených v uvedené směrnici, protože jsou nyní dostupné méně nebezpečné prostředky;
vzhledem k tomu, že všechny členské státy informovaly Komisi, že nemají v úmyslu nebo již nadále nehodlají těchto odchylek využít;
vzhledem k tomu, že opatření této směrnice jsou v souladu se stanoviskem Stálého rostlinolékařského výboru,
PŘIJALA TUTO SMĚRNICI:
b) v bodu 5 "Alkoxyalkyl- a arylsloučeniny rtuti" se znění ve sloupci 2 nahrazuje tímto: "Ošetření osiva obilnin a osiva řepy".
2. V části B "Persistentní chlorované organické sloučeniny" se v bodu 1 "Aldrin" písm. b) sloupci 2 se zrušují slova "
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady č. 136/66/EHS ze dne 22. září 1966 o zřízení společné organizace trhu s oleji a tuky [1], naposledy pozměněné nařízením (EHS) č. 1454/86 [2], a zejména na čl. 5 odst. 4 uvedeného nařízení,
s ohledem na návrh Komise,
vzhledem k tomu, že článek 13 nařízení (EHS) č. 2261/84 [3] naposledy pozměněného nařízením (EHS) č. 3788/85 [4] stanoví, že je možné udělit předběžné uznání lisovnám, které podaly žádost o uznání v hospodářských letech 1984/85 a 1985/86; že zkušenosti ukazují, že dané členské státy nejsou schopny provádět požadované kontroly v předepsaných lhůtách; že je tedy třeba tyto lhůty prodloužit;
vzhledem k tomu, že dříve než budou moci členské státy lisovně udělit konečné uznání, musí provést určité kontroly; že k tomu, aby lisovně bylo umožněno zahájení činnosti, je třeba přijmout opatření pro udělení předběžného uznání na omezenou dobu, jakmile je žádost podána,
PŘIJALA TOTO NAŘÍZENÍ:
Článek 1
V ustanovení čl. 13 odst. 3 nařízení (EHS) č. 2261/84 se první pododstavec nahrazuje tímto:
"Předběžné uznání lze udělit každé lisovně, která zahájí svou činnost v rámci režimu podpory produkce, na který se vztahuje toto nařízení. Uznání se udělí, jakmile je podána žádost o uznání splňující podmínky uvedené v odstavci 1. Platnost předběžného uznání nesmí přesáhnout konec hospodářského roku, během něhož bylo uděleno. Platnost předběžných uznání udělených během hospodářských let 1984/85, 1985/86 a 1986/87 však skončí na konci hospodářského roku 1986/87."
Článek 2
Toto nařízení vstupuje v platnost dnem vyhlášení
Nařízení Rady (EHS) č. 678/87 ze dne 26. ledna 1987 o uplatňování systému osvědčení o původu zboží podle Mezinárodní dohody o kávě z roku 1983 pro dobu, kdy jsou kvóty pozastaveny
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 113 této smlouvy,
s ohledem na nařízení Rady (EHS) č. 288/82 ze dne 5. února 1982 o společných pravidlech dovozu [1], naposledy pozměněné nařízením (EHS) č. 899/83 [2], a zejména na čl. 16 odst. 1 písm. b) uvedeného nařízení,
s ohledem na návrh Komise,
vzhledem k tomu, že Společenství na základě rozhodnutí 83/539/EHS [3] prozatímně provádí Mezinárodní dohodu o kávě z roku 1983 od jejího prozatímního vstupu v platnost dne 1. října 1983;
vzhledem k tomu, že nařízením (EHS) č. 3761/83 [4] byl zaveden systém osvědčení o původu zboží podle Mezinárodní dohody o kávě z roku 1983 pro dobu, kdy jsou kvóty v platnosti;
vzhledem k tomu, že musí být přijata vhodná opatření k uplatňování nového systému osvědčení ve Společenství a stanoveno, že tento systém má být uplatňován bez diskriminace mezi dovozci ve Společenství;
vzhledem k tomu, že k zajištění účinné správy systému a vyjasnění otázky období skutečného uplatňování tohoto nařízení a k dosažení souladu s pravidlem 11 přílohy tohoto nařízení a s pravidlem 17 nařízení (EHS) č. 3761/83 je třeba stanovit, že Komise, v souladu s rozhodnutím příslušných orgánů Mezinárodní organizace pro kávu a v době, kdy jsou kvóty pozastaveny nebo znovu zavedeny, určila den, kterým se dotyčná opatření začnou používat nebo přestanou používat,
PŘIJALA TOTO NAŘÍZENÍ:
Při vývozu kávy a extraktů, esencí nebo koncentrátů kávy položek 09.01 A a 21.02 A společného celního sazebníku ze Společenství není třeba předkládat osvědčení podle uvedené dohody.
Toto nařízení je závazné v celém rozsahu a přímo použitelné ve všech členských státech.
s ohledem na nařízení Rady (EHS) č. 170/83 ze dne 25. ledna 1983 o zavedení režimu Společenství pro zachování a řízení rybolovných zdrojů [1],
s ohledem na nařízení Rady (EHS) č. 3094/86 ze dne 7. října 1986 o některých technických opatřeních pro zachování rybolovných zdrojů [2], ve znění nařízení (EHS) č. 4026/86 [3], a zejména na článek 15 uvedeného nařízení,
vzhledem k tomu, že podle čl. 6 odst. 3 nařízení Komise (EHS) č. 3440/84 [4] je povoleno připevňovat zpevňující kapsu k vlečným sítím, dánským nevodům sítím a podobným sítím, pokud velikost ok těchto sítí není v žádném případě menší než 80 milimetrů;
vzhledem k tomu, že zkušenost ukázala, že se při používání zpevňujících kapes o této velikosti ok spolu se sítěmi o velikosti ok menší než 40 milimetrů vytvářejí v síti záhyby, které způsobují technické problémy při vybírání úlovků z kapsy zátahové sítě a vedou k opotřebování a roztrhání kapsy zátahové sítě a znehodnocení úlovků;
vzhledem k tomu, že používání zpevňující kapsy s oky o menší velikosti by těmto problémům zabránilo, aniž by bylo nepříznivě ovlivněno zachování rybolovných zdrojů;
vzhledem k tomu, že by se proto měly změnit definice kategorií sítí uvedené v článcích 5 a 6 nařízení (EHS) č. 3440/84;
vzhledem k tomu, že opatření tohoto nařízení jsou v souladu se stanoviskem Řídícího výboru pro rybolovné zdroje,
PŘIJALA TOTO NAŘÍZENÍ:
Článek 1
Nařízení (EHS) č. 3440/84 se mění takto:
1. Ustanovení čl. 5 odst. 5 se nahrazuje tímto:
"5. Je zakázáno používat přídavný vrchní a postranní díl současně se zpevňujícími kapsami, vyjma u vlečných sítí o velikosti ok nejvýše 60 milimetrů."
2. Článek 6 se mění takto:
- odstavec 2 se nahrazuje tímto:
"2. Je zakázáno používat více zpevňujících kapes, vyjma u vlečných sítí o velikosti ok nejvýše 60 milimetrů, u nichž lze používat dvě zpevňující kapsy.",
- odstavec 3 se nahrazuje tímto:
"3. Povolená velikost ok bude alespoň dvakrát větší než velikost ok kapsy zatahovací sítě. Je-li použita druhá zpevňující kapsa, minimální velikost ok bude 120 milimetrů.",
- odstavec 6 se nahrazuje tímto:
"6. Zpevňující kapsy připevněné k vlečným sítím o velikosti ok větší než 60 milimetrů nesmějí zadní zvedací popruh přesahovat o více než dva metry.",
- odstavec 7 se nahrazuje tímto:
"7. Odchylně od odstavce 1 je možné zpevňující kapsy, jejichž rozměry jsou menší než rozměry kapsy zatahovací sítě, připevnit k sítím o velikosti ok nejvýše 60 milimetrů."
Článek 2
Toto nařízení vstupuje v platnost třetím dnem po vyhlášení
ze dne 22. prosince 1987, kterým se v důsledku zavedení kombinované nomenklatury mění některá nařízení o používání společné organizace trhu s vejci KOMISE EVROPSKÉHO SPOLEČENSTVÍ, s ohledem na Smlouvu o založení Evropského společenství,
s ohledem na nařízení Rady (EHS) č. 2658/87 ze dne 23. července 1987 o celní a statistické nomenklatuře a o společném celním sazebníku [1] ve znění nařízení (EHS) č. 3985/87 [2], a zejména na čl. 15 odst.1 druhý pododstavec uvedeného nařízení, vzhledem k tomu, že v souladu s čl. 15 odst. 1 druhým pododstavcem nařízení (EHS) č. 2658/87 jsou technické úpravy aktů Společenství odkazujících na celní nebo statistickou nomenklaturu prováděny Komisí; vzhledem k tomu, že nařízení Rady (EHS) č. 2771/75 ze dne 29. října 1975 o společné organizaci trhu s vejci [3] bylo změněno nařízením Komise (EHS) č. 4000/87 [4] upravujícím podle kombinované nomenklatury popis zboží a čísla sazebníku, která se v uvedeném nařízení objevují; vzhledem k tomu, že v celé řadě dalších předpisů v odvětví vajec musí být provedeny technické úpravy tak, aby zohlednily používání nové kombinované nomenklatury založené na harmonizovaném systému popisu a číselného označování zboží, který má nahradit Úmluvu ze dne 15. prosince 1950 o názvosloví pro třídění zboží v celních tarifech; vzhledem k množství a obsahu textů, které mají být takto upraveny, by měla být všechna příslušná nařízení seskupena do jediného pozměňujícího nařízení; vzhledem k tomu, že v rámci této úpravy nařízení Komise č. 164/67/EHS [5] musí být některé faktory výpočtu zdymadlových cen, ve zmíněném nařízení dosud uváděné v zúčtovacích jednotkách, vyjádřeny v ECU s použitím koeficientu 1,208953 uvedeném v článku 13 nařízení Rady (EHS) č. 1676/85 [6], naposledy pozměněného nařízením (EHS) č. 1636/87 [7], PŘIJALA TOTO NAŘÍZENÍ: Článek 1 Článek 1 nařízení Komise č. 54/65/EHS [8] ze dne 7. dubna 1965 o nestanovení dodatečné částky pro polská vejce se nahrazuje tímto:
"Článek 1
V souladu s čl. 8 odst. 2 nařízení (EHS) č. 2771/75 se dávky z dovozu drůbežích vajec ve skořápce (položka 040700 kombinované nomenklatury) pocházejících a dovážených z Polska nezvyšují o dodatečnou částku."
Článek 2
"Článek 1 V souladu s čl. 8 odst. 2 nařízení (EHS) č. 2771/75 se dávky stanovené podle článku 3 uvedeného nařízení nezvyšují o dodatečnou částku pro dovozy drůbežích vajec ve skořápce (položka 0407 00 kombinované nomenklatury) pocházejících a dovážených z Jižní Afriky."
Článek 3
Příloha nařízení Komise č. 164/67/EHS ze dne 26. června 1967, kterou se stanovují faktory pro výpočet dávek a zdymadlových cen pro odvozené produkty v odvětví vajec, naposledy pozměněná nařízením (EHS) č. 1775/74 [10], se nahrazuje přílohou 1 tohoto nařízení.
Článek 4
"Článek 1 Dávky stanovené v souladu s článkem 3 nařízení (EHS) č. 2771/75 se nezvyšují o dodatečnou částku pro dovozy čerstvých, konzervovaných nebo vařených drůbežích vajec ve skořápce, jiných než násadových vajec, podpoložky 04070030 kombinované nomenklatury, pocházejících a dovážených z Austrálie."
Článek 5
"Článek 1 Dávky stanovené v souladu s článkem 3 nařízení (EHS) č. 2771/75 se nezvyšují o dodatečnou částku pro dovozy produktů následujících čísel kombinované nomenklatury pocházejících a dovážených z Rakouska: Číslo celního sazebníku Popis zboží ex0408 Ptačí vejce, bez skořápky, a žloutky, čerstvé, sušené, vařené ve vodě nebo v páře, lisované, zmrazené nebo jinak konzervované, též obsahující přidaný cukr nebo jiná sladidla: Žloutky: 040811 – – Sušené: 04081110 – – – vhodné k lidské spotřebě 040819 – – ostatní: – – – vhodné k lidské spotřebě 04081911 – – – – tekuté 04081919 – – – – zmrazené – ostatní: 040891 – – sušené: 04089110 – – – vhodné k lidské spotřebě 040899 – – ostatní: 04089910 – – – vhodné k lidské spotřebě"
2. Článek 2 se nahrazuje tímto: "Článek 2 Dovozní dávky stanovené v souladu s článkem 2 nařízení (EHS) č. 2783/75 se nezvyšují o dodatečnou částku pro produkty následujících čísel kombinované nomenklatury pocházejících a dovážených z Rakouska: Číslo celního sazebníku Popis zboží ex3502 Albuminy, albumináty a jiné deriváty albuminu: ex350210 – Vaječný albumin: – – Ostatní (nevhodný nebo učiněný nevhodným k lidské spotřebě): 35021091 – – – Sušený (např. ve fóliích, vločkách, v šupinkách, v prášku) 35021099 – – – Ostatní ex350290 – Ostatní: – – Albuminy, jiné než vaječný albumin – – – Ostatní (nevhodné nebo učiněné nevhodnými k lidské spotřebě): – – – – Mléčný albumin (laktalbumin) 35029051 – – – – – Sušené (např. ve fóliích, vločkách, v šupinkách, v prášku) 35029059 – – – – – Ostatní"
Článek 6
"Článek 1 Dávky stanovené v souladu s článkem 3 nařízení (EHS) č. 2771/75 se nezvyšují o dodatečnou částku pro dovozy čerstvých, konzervovaných nebo vařených drůbežích vajec ve skořápce, jiných než násadových vajec, podpoložky 0407 00 30 kombinované nomenklatury, pocházejících a dovážených z Rumunska."
Článek 7
Přílohy I a II nařízení Rady (EHS) č. 2773/75 ze dne 29. října 1975, které stanoví pravidla pro výpočet dávky a zdymadlové ceny pro vejce [14], naposledy pozměněné nařízením (EHS) č. 3232/86 [15], se nahrazují přílohami II a III tohoto nařízení.
Článek 8
Toto nařízení vstupuje v platnost dnem 1. ledna 1988.
Toto nařízení je závazné v celém rozsahu a přímo použitelné ve všech členských státech.
kterým se stanoví seznam produktů uvedených v čl. 3 odst. 1 druhém pododstavci nařízení Rady (EHS) č. 1898/87 (88/566/EHS)
s ohledem na nařízení Rady (EHS) č. 1898/87 ze dne 2. července 1987 o ochraně označení používaných při uvádění mléka a mléčných výrobků na trh [1], ve znění nařízení (EHS) č. 222/88 [2], a zejména na čl. 4 odst. 2 písm. b) uvedeného nařízení,
vzhledem k tomu, že nařízení (EHS) č. 1898/87 stanoví zásadu, že označení "mléko" a "mléčné výrobky" mohou být používána pouze pro produkty uvedené v článku 2 uvedeného nařízení; že výjimečně se tato zásada nepoužije pro označení produktů, jejichž povaha vyplývá z tradičního používání a/nebo pokud se označení jasně používá pro popis charakteristické vlastnosti produktu;
Článek 1 Produkty, které na území Společenství odpovídají produktům uvedeným v čl. 3 odst. 1 druhém pododstavci nařízení (EHS) č. 1898/87, jsou uvedeny v seznamu přílohy tohoto rozhodnutí.
Článek 2 Toto rozhodnutí je určeno členským státům.
s ohledem na směrnici Rady 71/127/EHS ze dne 1. března 1971 o sbližování právních předpisů členských států týkajících se zpětných zrcátek motorových vozidel [1], naposledy pozměněnou směrnicí Komise 86/562/EHS [2], a zejména na článek 9 uvedené směrnice,
vzhledem k tomu, že na základě získaných zkušeností a současného stavu techniky je nyní možné zpřísnit některé požadavky směrnice 71/127/EHS zpřísnit v zájmu zvýšení bezpečnosti silničního provozu;
vzhledem k tomu, že stávající požadavky na vozidla kategorie N2 o hmotnosti vyšší než 7,5 t a na vozidla kategorie N3 jiná než jsou tahače návěsů byly shledány nedostatečné, pokud se týká pole výhledu na straně spolujezdce podél vozidla a za vozidlem; že k odstranění tohoto nedostatku je nezbytná montáž přídavného "širokoúhlého" zpětného zrcátka;
vzhledem k tomu, že stávající požadavky na vozidla kategorie N2 s hmotností nad 7,5 t byly shledány nedostatečné, pokud se týká pole výhledu v oblasti přiléhající k boku kabiny řidiče na straně spolujezdce; že k odstranění tohoto nedostatku je nezbytná montáž přídavného "blízkopohledového" zpětného zrcátka;
vzhledem k tomu, že opatření této směrnice jsou v souladu se stanoviskem Výboru pro přizpůsobování směrnic o odstraňování technických překážek obchodu v oblasti motorových vozidel technickému pokroku,
PŘIJALA TUTO SMĚRNICI:
Článek 1
Přílohy II a III směrnice 71/127/EHS se mění v souladu s přílohou této směrnice.
Článek 2
1. Od 1. ledna 1989 nesmějí členské státy z důvodů týkajících se zpětných zrcátek
- odmítnout udělit EHS schválení typu nebo vydat doklad uvedený v čl. 10 odst. 1 třetí odrážce směrnice 70/156/EHS [3] nebo udělit vnitrostátní schválení typu pro typ vozidla, ani
- zakázat první uvedení vozidla do provozu,
pokud zpětná zrcátka tohoto typu vozidla nebo těchto vozidel splňují požadavky této směrnice.
2. Od 1. října 1990 členské státy
- nesmějí již vydat doklad uvedený v čl. 10 odst. 1 třetí odrážce směrnice 70/156/EHS pro typ vozidla, jehož zpětná zrcátka nesplňují požadavky této směrnice,
- mohou odmítnout udělit vnitrostátní schválení typu pro typ vozidla, jehož zpětná zrcátka nesplňují požadavky této směrnice,
- mohou zakázat první uvedení do provozu vozidel, jejichž zpětná zrcátka nesplňují požadavky této směrnice.
Článek 3
Členské státy uvedou v účinnost právní předpisy nezbytné pro dosažení souladu s touto směrnicí nejpozději do 1. ledna 1989. Neprodleně o nich uvědomí Komisi.
Článek 4
Tato směrnice je určena členským státům.
s ohledem na Smlouvu o založení Evropského hospodářského společenství, a zejména na článek 99 uvedené smlouvy,
s ohledem na návrh Komise [1],
s ohledem na stanovisko Evropského parlamentu [2],
vzhledem k tomu, že směrnice 83/181/EHS vymezuje nejen oblast působnosti čl. 14 odst. 1 písm. d) směrnice 77/388/EHS [6] naposledy pozměněné směrnicí 84/386/EHS [7], ale má rovněž stanovit daňová pravidla Společenství pro osvobození zboží od DPH při konečném dovozu, která přesahují oblast působnosti uvedeného článku; že tato pravidla by měla být změněna nebo doplněna tak, aby přinesla jednotnější uplatňování pravidel na úrovni Společenství;
vzhledem k tomu, že v zájmu právní jasnosti by mělo být upřesněno znění čl. 11 odst. 2 směrnice 83/181/EHS,
PŘIJALA TUTO SMĚRNICI:
Článek 1
Směrnice 83/181/EHS se mění takto:
1. V článku 11 se odstavec 2 nahrazuje tímto:
"2. Od daně jsou osvobozeny rovněž dary obvykle darované při příležitosti sňatku, které osoba splňující podmínky uvedené v odstavci 1 obdrží od osob s obvyklým místem pobytu v zemi mimo Společenství. Osvobození od daně se vztahuje na dary, jejichž jednotková hodnota nepřesahuje 200 ECU. Členské státy však mohou přiznat osvobození od daně na více než 200 ECU, pokud hodnota žádného daru osvobozeného od daně nepřesahuje 1000 ECU."
2. Článek 22 se nahrazuje tímto:
"Článek 22
3. V čl. 35 odst. 1 písm. b) druhé odrážce se slova "v čl. 60 odst. 1 písm. b)" nahrazují slovy "v článku 60".
4. Vkládá se nová kapitola, která zní:
"Kapitola IIa
Referenční látky pro kontrolu jakosti léčivých přípravků
Článek 38a
Od daně jsou na vstupu osvobozeny zásilky obsahující vzorky referenčních látek schválených Světovou zdravotnickou organizací, určené ke kontrole jakosti látek používaných k výrobě léčivých přípravků, zasílané příjemcům, kterým příslušné orgány členského státu povolily přijímat tyto zásilky s osvobozením od daně."
5. V článku 56 se doplňuje nové písmeno, které zní:
"d) ceny, trofeje a upomínky symbolické povahy a nízké hodnoty, určené k tomu, aby byly bezplatně rozdávány osobám s obvyklým místem pobytu v zemi, která není zemí dovozu, při příležitosti obchodních konferencí nebo podobných mezinárodních akcí a které svou povahou, jednotkovou hodnotou nebo jinými vlastnostmi nesvědčí o obchodním záměru."
6. Články 62 a 63 se nahrazují tímto:
"Článek 62
Za podmínek uvedených v článku 63 jsou od daně osvobozeny reklamní tiskoviny jako katalogy, ceníky, návody k použití nebo obchodní prospekty týkající se
a) zboží na prodej nebo k pronájmu nabízeného osobou usazenou mimo členský stát dovozu, nebo
b) služeb nabízených osobou usazenou v jiném členském státě, nebo
c) dopravy, obchodního pojištění nebo bankovních služeb nabízených osobou usazenou v třetí zemi.
Článek 63
Od daně jsou osvobozeny pouze reklamní tiskoviny uvedené v článku 62, které splňují tyto podmínky:
a) na tiskovině je zřetelně uvedeno jméno podniku, který zboží vyrábí, prodává nebo pronajímá nebo který nabízí poskytování služeb uvedených v tiskovině;
b) každá zásilka obsahuje jen jednu tiskovinu nebo jeden výtisk každé tiskoviny, sestává-li z více tiskovin. Zásilky obsahující více výtisků jedné tiskoviny však mohou být osvobozeny, nepřesahuje-li jejich celková hrubá hmotnost 1 kilogram;
c) tiskoviny nejsou součástí sdružených zásilek odesílaných jedním odesílatelem jednomu příjemci.
Podmínky uvedené v písmenech b) a c) se však nevztahují na tiskoviny týkající se zboží na prodej nebo k pronájmu či služeb nabízených osobou usazenou v jiném členském státě, pokud byla tiskovina dovezena a bude rozdávána bezplatně."
7. V článku 79 se doplňuje nové písmeno, které zní:
"s) dovážené oficiální publikace vydávané orgány země vývozu, mezinárodními organizacemi, veřejnými samosprávami a veřejnoprávními subjekty usazenými v zemi vývozu a tiskoviny šířené při příležitosti voleb do Evropského parlamentu nebo při příležitosti vnitrostátních voleb v zemi, z níž tiskovina pochází, zahraničními politickými organizacemi úředně uznanými v členských státech, pokud tyto publikace a tiskoviny podléhaly dani v zemi vývozu a nevyužily vrácení daně při vývozu."
8. Nadpis kapitoly VI se nahrazuje tímto:
"Pohonné hmoty a maziva nacházející se v silničních motorových vozidlech a speciálních kontejnerech"
1. Za podmínek uvedených v článcích 83, 84 a 85 jsou od daně osvobozeny
- speciálních kontejnerů;
b) pohonné hmoty v přenosných nádržích dovážené osobními motorovými vozidly a motocykly v množství nejvýše 10 litrů na vozidlo, aniž jsou dotčeny vnitrostátní předpisy o držení a přepravě pohonných hmot.
2. Pro účely odstavce 1 se rozumí
a) "užitkovým motorovým vozidlem" silniční motorové vozidlo (včetně tahačů s návěsem), které je svou konstrukcí a vybavením přizpůsobené a určené k přepravě za úplatu nebo bezúplatně - více než devíti osob, včetně řidiče,
- zboží
a jakékoli speciální silniční motorové vozidlo určené k jiným účelům než k přepravě jako takové;
b) "osobním motorovým vozidlem" motorové vozidlo, které nesplňuje kritéria vymezená v písmenu a);
- nádrže výrobcem trvale zabudované na všech kontejnerech stejného typu jako předmětný kontejner, jejichž trvalé zabudování umožňuje přímé použití pohonných hmot pro činnost chladicího nebo jiného systému, jímž jsou speciální kontejnery vybaveny, během dopravy;
d) "speciálním kontejnerem" kontejner vybavený speciálním zařízením pro chladicí, okysličovací, tepelně izolační nebo jiný systém."
10. V článku 83 se první pododstavec se mění takto:
- v úvodní větě se za slova "užitkových motorových vozidel" vkládají slova "a speciálních kontejnerů",
- vkládá se nové písmeno, které zní:
- "c) na 200 litrů na speciální kontejner a cestu."
12. V článku 91 se doplňuje nové písmeno, které zní:
"c) osvobození od daně v rámci dohod uzavřených na základě vzájemnosti se třetími zeměmi, které jsou smluvními stranami Úmluvy o mezinárodním civilním letectví (Chicago 1944) pro účely provádění Doporučených postupů 4.42 a 4.44 v příloze 9 úmluvy (osmé vydání, červenec 1980)."
Článek 2
Členské státy přijmou opatření nezbytná pro dosažení souladu s touto směrnicí nejpozději do 1. ledna 1989. Neprodleně o nich uvědomí Komisi.
Článek 3
Tato směrnice je určena členským státům.
s ohledem na nařízení Rady (EHS) č. 3878/87 ze dne 18. prosince 1987 o podpoře produkce některých odrůd rýže [1], ve znění nařízení (EHS) č. 1424/88 [2], a zejména na čl. 2 odst. 3 uvedeného nařízení,
vzhledem k tomu, že čl. 2 odst. 1 nařízení (EHS) č. 3878/87 stanoví morfologické vlastnosti, jimž by měly jednotlivé odrůdy rýže odpovídat, aby pro ně bylo možno poskytovat podporu produkce; že odstavec 2 téhož článku stanoví, že počínaje hospodářským rokem 1988/89 by tyto odrůdy měly rovněž odpovídat některým jakostním vlastnostem týkajícím se zejména lepivosti, konsistence a obsahu amylosy;
vzhledem k tomu, že by jakostní vlastnosti měly být odpovídat vlastnostem zjištěným u odrůd dovážených z tradičních produkčních oblastí odrůd Indica;
vzhledem k tomu, že by měly být stanoveny metody analýzy pro určení morfologických a jakostních vlastností;
vzhledem k tomu, že při změně seznamu odrůd uvedeného v příloze B nařízení (EHS) č. 3878/87 je třeba každoročně provést kontrolu zahrnující vzorkování, které umožní nezbytné analýzy odrůd;
vzhledem k tomu, že opatření tohoto nařízení jsou v souladu se stanoviskem Řídícího výboru pro obiloviny,
PŘIJALA TOTO NAŘÍZENÍ:
Článek 1
1. Počínaje hospodářským rokem 1988/89 lze v příloze B nařízení (EHS) č. 3878/87 uvádět pouze ty odrůdy rýže, které odpovídají morfologickým vlastnostem stanoveným v čl. 2 odst. 1 uvedeného nařízení a těmto jakostním vlastnostem:
- lepivost nejvýše 2,50 gcm,
- konsistence nejméně 0,85 kg/cm2,
- obsah amylosy nejméně 21 %.
1. Členské státy, které mají zájem o to, aby odrůdy rýže, pro něž lze poskytovat podporu produkce, byly uvedeny v příloze B nařízení (EHS) č. 3878/87, předloží nejpozději 31. července každého roku Komisi žádost, v níž uvedou název odrůdy a odkazy na zápis ve vnitrostátním katalogu odrůd zemědělských rostlin.
Článek 3
1. Laboratoř zodpovědná za zpracování rýže provede zkoušku klíčivosti vzorků, vzorky zpracuje, označí kódem a zašle je všem laboratořím uvedeným v příloze II. Útvarům Komise zašle zapečetěné sdělení se seznamem kódů a s údaji, které s nimi souvisejí.
2. Každý vzorek zaslaný laboratoři k analýze bude složen nejméně ze 100 g loupané rýže a nejméně 750 g celoomleté rýže. Vzorky budou obsahovat pouze celá zrna rýže, vyjma vzorků omleté rýže, které nesmí obsahovat žádná celá křídově bílá zrna.
Článek 4
1. Útvary Komise stanoví vlastnosti odrůd na základě aritmetického průměru výsledků provedených analýz, přičemž vyloučí maximální a minimální hodnoty.
2. Pokud se na tutéž odrůdu vztahuje více než jedna žádost, stanoví se její vlastnosti podle průměrné hodnoty výsledků určených podle odstavce 1.
3. Útvary Komise oznámí členským státům výsledky analýz před 31. březnem každého roku.
Článek 5
Toto nařízení vstupuje v platnost třetím dnem po vyhlášení
s ohledem na nařízení Rady (EHS) č. 2658/87 ze dne 23. července 1987 o celní a statistické nomenklatuře a o společném celním sazebníku [1], naposledy pozměněné nařízením (EHS) č. 1315/88 [2], a zejména na článek 9 uvedeného nařízení,
vzhledem k tomu, že k zajištění jednotného uplatňování kombinované nomenklatury tvořící přílohu uvedeného nařízení je nezbytné přijmout opatření k zařazení zboží uvedeného v příloze tohoto nařízení;
vzhledem k tomu, že nařízení (EHS) č. 2658/87 stanovilo všeobecná pravidla pro výklad kombinované nomenklatury a že se tato pravidla vztahují i na každou jinou nomenklaturu, která je na ní plně nebo částečně založena nebo k ní přidává další třídění a která je zřízena zvláštními předpisy Společenství za účelem uplatňování celních nebo jiných opatření týkajících se obchodu se zbožím;
vzhledem k tomu, že podle uvedených všeobecných pravidel musí být zboží popsané ve sloupci 1 tabulky v příloze tohoto nařízení zařazeno na základě odůvodnění ve sloupci 3 do odpovídajících kódů KN uvedených ve sloupci 2;
vzhledem k tomu, že Výbor pro nomenklaturu nezaujal stanovisko ve lhůtě stanovené jeho předsedou,
PŘIJALA TOTO NAŘÍZENÍ:
Článek 1
Zboží popsané ve sloupci 1 tabulky v příloze se v kombinované nomenklatuře zařazuje do odpovídajících kódů KN uvedených ve sloupci 2 této tabulky.
Článek 2
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 43 uvedené smlouvy,
s ohledem na návrh Komise [1],
s ohledem na stanovisko Evropského parlamentu [2],
vzhledem k tomu, že podle čl. 1 odst. 1 nařízení (EHS) č. 2262/84 [3], naposledy pozměněného nařízením (EHS) č. 3462/87 [4], musí producentské členské státy zřídit agentury pro provádění některých kontrol a plnění některých úkolů v rámci režimu podpory produkce olivového oleje; že podle čl. 1 odst. 5 uvedeného nařízení přijme Rada na návrh Komise před 1. lednem 1989 metodu financování skutečných výdajů daných agentur od hospodářského roku 1989/90;
vzhledem k tomu, že tyto agentury mohou hrát důležitou roli při zajišťování správného a jednotného uplatňování režimu podpory produkce, a proto musí být přijata opatření pro financování jejich skutečných výdajů, což jim umožní hladké a účinné fungování v rámci správní autonomie stanovené právními předpisy; že tohoto cíle může být dosaženo financováním Společenstvím společně s financováním členským státem;
vzhledem k tomu, že agentury v daných čtyřech producentských členských státech nejsou v totožné situaci; že v některých členských státech způsobily správní a právní potíže zpoždění při zřizování a/nebo fungování těchto agentur; že tyto členské státy nebyly schopny plně využít maximální částky, které pro ně byly vyčleněny v počátečním období stoprocentního financování Společenstvím; že je proto počáteční období nutno prodloužit o jeden rok, aniž by byly zvyšovány maximální částky, již stanovené podle stávajících předpisů,
PŘIJALA TOTO NAŘÍZENÍ:
Článek 1
Čl. 1 odst. 5 nařízení (EHS) č. 2262/84 se nahrazuje tímto:
"5. Po dobu pěti let počínaje 1. listopadem 1984 jsou ze souhrnného rozpočtu Evropských společenství hrazeny tyto procentní podíly skutečných nákladů agentury:
- v Itálii 100 % v prvních třech letech, až do maximální výše 14 milionů ECU a 50 % ve čtvrtém a pátém roce,
- v Řecku 100 % až do maximální výše 7 milionů ECU.
V období tří let od 1. listopadu 1989 bude 50 % skutečných výdajů italských a řeckých agentur kryto ze souhrnného rozpočtu Evropských společenství.
V případě Španělska a Portugalska bude v období od 1. března 1986 do 31. října 1990 hrazeno 100 % skutečných výdajů agentur ze souhrnného rozpočtu Evropských společenství až do maximální výše 9300000 ECU pro Španělsko a 4700000 ECU pro Portugalsko. Během období od 1. listopadu 1990 do 31. října 1992 bude z uvedeného rozpočtu hrazeno 50 % výdajů.
Členské státy mohou za podmínek, které budou určeny postupem podle článku 38 nařízení č. 136/66/EHS, hradit část výdajů, které mají nést, z prostředků získaných zadržením částky z podpory Společenství poskytované pro olivový olej.
Rada přijme kvalifikovanou většinou na návrh Komise do 1. ledna 1992 metodu financování daných nákladů počínaje hospodářským rokem 1992/93."
Článek 2
Toto nařízení vstupuje v platnost dnem vyhlášení
ze dne 12. června 1989 o zavádění opatření pro zlepšení bezpečnosti a ochrany zdraví zaměstnanců při práci (89/391/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 118a této smlouvy,
s ohledem na návrh Komise [1], vypracovaný po konzultaci s Poradním výborem pro bezpečnost, hygienu a ochranu zdraví při práci,
ve spolupráci s Evropským parlamentem [2],
s ohledem na stanovisko Hospodářského a sociálního výboru [3],
vzhledem k tomu, že článek 118a Smlouvy stanoví, že Rada přijímá směrnice určující minimální požadavky na podporu zlepšování zejména pracovního prostředí a k zabezpečení vyšší úrovně ochrany bezpečnosti a zdraví pracovníků;
vzhledem k tomu, že podle článku 118a Smlouvy by tyto směrnice neměly ukládat žádná správní, finanční ani právní omezení bránící zakládání a rozvoji malých a středních podniků;
vzhledem k tomu, že sdělení Komise o jejím programu v oblasti bezpečnosti, hygieny a ochrany zdraví při práci [4] předpokládá přijetí směrnic určených k zajištění bezpečnosti a ochrany zdraví zaměstnanců;
vzhledem k tomu, že Rada ve svém usnesení ze dne 21. prosince 1987 o bezpečnosti, hygieně a ochraně zdraví při práci [5] vzala na vědomí úmysl Komise předložit Radě v blízké budoucnosti směrnici o organizaci bezpečnosti ochrany zdraví zaměstnanců při práci;
vzhledem k tomu, že v únoru 1988 přijal Evropský parlament čtyři usnesení v rámci debaty o vytvoření vnitřního trhu a ochraně zaměstnanců; že tato usnesení zejména vyzvala Komisi k vypracování rámcové směrnice, která by sloužila jako podklad pro zvláštní směrnice, které pokryjí všechna rizika v oblasti bezpečnosti a ochrany zdraví při práci;
vzhledem k tomu, že je úkolem členských států zlepšovat úroveň bezpečnosti a ochrany zdraví zaměstnanců na jejich území; že příjímání opatření týkajících se bezpečnosti a ochrany zdraví zaměstnanců při práci přispívá v určitých případech k ochraně zdraví a popřípadě bezpečnosti osob, které s nimi sdílejí společnou domácnost;
vzhledem k tomu, že právní předpisy členských států v oblasti bezpečnosti a ochrany zdraví při práci se velmi liší a měly by být zdokonaleny; že vnitrostátní úprava této oblasti, která často zahrnuje technické předpisy nebo nezávazné normy, může vést k rozdílné úrovni bezpečnosti a ochrany zdraví a může umožnit vznik hospodářské soutěže na úkor bezpečnosti a ochrany zdraví;
vzhledem k tomu, že stále dochází k mnoha pracovním úrazům a nemocem z povolání; že musí být neprodleně přijata nebo zdokonalena preventivní opatření pro zajištění bezpečnosti a ochrany zdraví zaměstnanců a vyšší úrovně ochrany;
vzhledem k tomu, že pro zajištění lepší úrovně ochrany musí být zaměstnanci nebo jejich zástupci informováni o rizicích pro jejich zdraví a bezpečnost a o potřebných opatřeních ke snížení nebo odstranění těchto rizik; že je nutné, aby mohli přispět prostřednictvím vyvážené účasti v souladu s vnitrostátními právními předpisy nebo zvyklostmi k přijímání nezbytných ochranných opatření;
vzhledem k tomu, že je nezbytné rozvinout výměnu informací, dialog a vyváženou účast v oblasti bezpečnosti a ochrany zdraví při práci mezi zaměstnavateli a zaměstnanci nebo jejich zástupci prostřednictvím vhodných postupů a nástrojů v souladu s vnitrostátními právními předpisy nebo zvyklostmi;
vzhledem k tomu, že zlepšení bezpečnosti, hygieny a ochrany zdraví zaměstnanců při práci je cíl, který nesmí být podřízen ryze ekonomickým zájmům;
vzhledem k tomu, že zaměstnavatelé musí být informováni o nejnovějším technickém pokroku a vědeckých poznatcích týkajících se uspořádání pracovních míst s přihlédnutím k rizikům v jejich podniku a musí informovat zástupce zaměstnanců, kteří mají podle této směrnice právo účasti, tak, aby byli schopni zajistit vyšší úroveň ochrany zdraví a bezpečnosti zaměstnanců;
vzhledem k tomu, že tato směrnice, aniž jsou dotčeny přísnější současné nebo budoucí předpisy Společenství, se vztahuje na všechna rizika, mimo jiné i na rizika vyplývající z používání chemických, fyzikálních a biologických činitelů stanovených směrnicí 80/1107/EHS [6], ve znění směrnice 88/642/EHS [7] při práci;
vzhledem k tomu, musí být zřízen výbor složený z členů jmenovaných členskými státy, který by byl Komisi nápomocen při technických úpravách samostatných směrnic předpokládaných touto směrnicí,
PŘIJALA TUTO SMĚRNICI:
2. K tomuto účelu obsahuje obecné zásady týkající se prevence pracovních rizik, bezpečnosti a ochrany zdraví, odstranění rizikových a úrazových faktorů, informování, projednávání, vyvážené účasti v souladu s vnitrostátními právními předpisy nebo zvyklostmi a školení zaměstnanců a jejich zástupců, a také obecná pravidla pro uskutečňování zmíněných zásad.
3. Touto směrnicí nejsou dotčeny současné nebo budoucí předpisy členských států a Společenství, které jsou pro bezpečnost a ochranu zdraví zaměstnanců při práci příznivější.
Článek 2
Oblast působnosti
1. Tato směrnice se vztahuje na všechny činnosti veřejného i soukromého sektoru (průmysl, zemědělství, obchod, administrativní činnosti, služby, vzdělání, kulturu, zábavu atd.).
2. Tato směrnice se nevztahuje na činnost určitých veřejných služeb, například ozbrojených sil nebo policie, nebo na určité činnosti civilní ochrany, jejichž zvláštní povaha odporuje této směrnici.
V těchto případech musí být s ohledem na cíle této směrnice zajištěna v co největší míře bezpečnost a ochrana zdraví zaměstnanců.
Článek 3
Definice
Pro účely této směrnice se:
a) "zaměstnancem" rozumí každá osoba zaměstnaná zaměstnavatelem, včetně učňů a stážistů, s výjimkou osob zaměstnaných v domácnosti;
b) "zaměstnavatelem" rozumí každá fyzická nebo právnická osoba, která je smluvní stranou pracovní smlouvy se zaměstnancem a odpovídá za podnik nebo závod;
c) "zástupcem zaměstnanců pro oblast bezpečnosti a ochrany zdraví při práci" rozumí každá osoba zvolená, určená nebo jmenovaná v souladu s vnitrostátními právními předpisy nebo zvyklostmi, aby zastupovala zaměstnance v otázkách bezpečnosti a ochrany zdraví zaměstnanců při práci;
d) "prevencí" rozumí všechny kroky nebo opatření přijaté nebo plánované na všech stupních činnosti podniku k prevenci nebo snížení pracovních rizik.
Článek 4
1. Členské státy přijmou nezbytná opatření k zajištění toho, aby se na zaměstnavatele, zaměstnance a zástupce zaměstnanců vztahovaly právní předpisy nezbytné k provedení této směrnice.
2. Členské státy zejména zajistí náležitou kontrolu a dozor. ODDÍL II
POVINNOSTI ZAMĚSTNAVATELŮ
Článek 5
Obecné ustanovení
1. Zaměstnavatel je povinen zajistit bezpečnost a ochranu zdraví zaměstnanců s ohledem na všechna hlediska týkající se práce.
2. Pokud zaměstnavatel v podniku nebo závodě využívá v souladu s čl. 7 odst. 3 externích odborníků (služeb nebo osob), nezbavuje jej to odpovědnosti v této oblasti.
3. Povinnostmi zaměstnanců v oblasti bezpečnosti a ochrany zdraví při práci není dotčena zásada odpovědnosti zaměstnavatele.
Článek 6
Obecné povinnosti zaměstnavatelů
1. V rámci svých povinností přijme zaměstnavatel opatření nezbytná pro bezpečnost a ochranu zdraví zaměstnanců, včetně opatření pro prevenci pracovních rizik, pro informování a školení, a také pro přípravu nezbytné organizace a prostředků.
Zaměstnavatel musí dbát na přizpůsobování těchto opatření s přihlédnutím k měnícím se okolnostem a usilovat o zlepšování současných podmínek.
2. Zaměstnavatel provádí opatření uvedená v odst. 1 prvním pododstavci na základě těchto obecných zásad prevence:
3. Aniž jsou dotčena ostatní ustanovení této směrnice, musí zaměstnavatel s přihlédnutím k povaze činností podniku nebo závodu
a) vyhodnocovat rizika pro bezpečnost a ochranu zdraví zaměstnanců mezi jiným při volbě pracovního zařízení, používaných chemických látek nebo přípravků a při úpravě pracovišť.
Opatření přijatá zaměstnavatelem k prevenci rizik a používané pracovní a výrobní metody na základě tohoto hodnocení musí v případě potřeby
- zajišťovat lepší úroveň bezpečnosti a ochrany zdraví zaměstnanců,
- být začleněny do všech činností podniku nebo závodu a na všech úrovních řízení;
b) při ukládání úkolů zaměstnanci přihlížet ke schopnostem tohoto zaměstnance s ohledem na zdraví a bezpečnost;
c) zajistit, aby při plánování a zavádění nových technologií měli zaměstnanci nebo jejich zástupci možnost vyjádřit se k tomu, jaké následky má výběr zařízení, pracovní podmínky a pracovní prostředí na bezpečnost a ochranu zdraví zaměstnanců;
d) přijímat vhodná opatření, aby zajistil, že pouze zaměstnanci, kteří byli dostatečně poučeni, mají přístup do prostorů s vážným a specifickým nebezpečím.
4. Aniž jsou dotčena ostatní ustanovení této směrnice, pokud jsou na jednom pracovišti přítomni zaměstnanci více podniků, musí zaměstnavatelé spolupracovat při uskutečňování opatření týkajících se bezpečnosti, hygieny a ochrany zdraví při práci a, s přihlédnutím k povaze činností, koordinovat svou činnost v oblasti ochrany a prevence pracovních rizik, vzájemně se informovat o rizicích a informovat také své zaměstnance nebo zástupce zaměstnanců.
5. Náklady na bezpečnost, hygienu a ochranu zdraví při práci nesmějí v žádném případě nést zaměstnanci.
Článek 7
Služby pro ochranu a prevenci
1. Aniž jsou dotčeny povinnosti uvedené v článcích 5 a 6, jmenuje zaměstnavatel jednoho nebo více zaměstnanců k provádění činností týkajících se ochrany a prevence pracovních rizik v podniku nebo zařízení.
2. Určeným zaměstnancům nesmí být jejich činnost týkající se ochrany a prevence pracovních rizik na újmu.
Určení zaměstnanci musí mít dostatek času, aby mohli plnit své povinnosti vyplývající z této směrnice.
4. Pokud zaměstnavatel využívá zmíněných osob nebo služeb, musí je seznámit s faktory, o kterých je známo nebo se předpokládá, že mají vliv na bezpečnost a ochranu zdraví zaměstnanců, a musí jim zajistit přístup k informacím uvedeným v čl. 10 odst. 2.
5. Ve všech případech
- musí mít určení zaměstnanci potřebné schopnosti a vyžadované prostředky,
- musí mít konzultované externí služby nebo osoby nezbytnou způsobilost a vyžadované osobní a pracovní prostředky a
6. Ochranu před riziky pro bezpečnost a zdraví a jejich prevenci, které jsou předmětem tohoto článku, zajišťuje jeden nebo více zaměstnanců (jedna samotná služba nebo více různých služeb), kteří (které) patří k podniku nebo závodu, nebo jde o externí odborníky.
Zaměstnanec nebo zaměstnanci nebo služba nebo služby musí spolupracovat, kdykoli je to potřebné.
7. Členské státy mohou vymezit s ohledem na povahu činností a velikost podniku kategorie podniků, u kterých může zaměstnavatel, je-li odborně způsobilý, převzít sám úkoly uvedené v odstavci 1.
8. Členské státy musí vymezit nezbytné schopnosti a způsobilosti uvedené v odstavci 5.
Mohou vymezit dostatečný počet uvedený v odstavci 5.
Článek 8
První pomoc, zdolávání požáru a evakuace zaměstnanců, vážné a bezprostřední nebezpečí
1. Zaměstnavatel musí
- zajistit nezbytné spojení s externími službami, zejména v oblasti první pomoci, lékařské záchranné služby, vyprošťovacích prací a zdolávání požáru.
2. Na základě odstavce 1 musí zaměstnavatel určit zejména zaměstnance pověřené poskytováním první pomoci, zdoláváním požárů a evakuací zaměstnanců.
Tito zaměstnanci musí být, s přihlédnutím k velikosti nebo specifickým rizikům podniku nebo závodu, odpovídajícím způsobem vyškoleni, musí jich být dostatečný počet a musí mít vhodné vybavení.
3. Zaměstnavatel
a) musí co nejdříve informovat všechny zaměstnance, kteří jsou nebo mohou být vystaveni vážnému a bezprostřednímu nebezpečí, o riziku a o opatřeních, která byla nebo budou přijata;
b) musí přijmout opatření a udělit pokyny, aby zaměstnancům při vážném, bezprostředním a nevyhnutelném nebezpečí umožnil zastavit jejich činnost nebo okamžitě opustit pracoviště a odejít do bezpečí;
c) s výjimkou náležitě odůvodněných případů nesmí vyzvat zaměstnance, aby znovu zahájili svou činnost v pracovní situaci, kdy přetrvává vážné a bezprostřední nebezpečí.
4. Zaměstnancům, kteří v případě vážného, bezprostředního a nevyhnutelného nebezpečí opustí své pracovní místo nebo nebezpečný prostor, nesmí z tohoto důvodu vzniknout žádné nevýhody a musí být chráněni proti všem nepříznivým a neodůvodněným důsledkům v souladu s vnitrostátními právními předpisy nebo zvyklostmi.
5. Zaměstnavatel zajistí, aby v případě vážného a bezprostředního nebezpečí, pokud není možné spojit se s odpovědným nadřízeným, učinil každý zaměstnanec pro svou vlastní bezpečnost nebo pro bezpečnost dalších osob, s přihlédnutím ke svým znalostem a dostupným technickým prostředkům, vhodná opatření k zabránění následkům tohoto nebezpečí.
Zaměstnanec nesmí být za své jednání postižen, ledaže jednal neuváženě nebo se dopustil hrubé nedbalosti.
Článek 9
Různé povinnosti zaměstnavatelů
1. Zaměstnavatel musí
a) zajistit hodnocení rizik pro bezpečnost a zdraví při práci, včetně těch, která se vztahují na zvlášť ohrožené skupiny zaměstnanců;
b) určit ochranná opatření, která musí být přijata, a v případě nutnosti i ochranné prostředky, které musí být použity;
c) vést seznam pracovních úrazů, které měly za následek pracovní neschopnost delší než tři pracovní dny;
d) vypracovávat pro příslušné úřady v souladu s vnitrostátními právními předpisy nebo zvyklostmi zprávy o pracovních úrazech, které utrpěli jeho zaměstnanci.
2. S ohledem na povahu činností a velikost podniku vymezí členské státy povinnosti týkající se vypracovávání dokumentů stanovených odst. 1 písm. a) a b) a přípravy dokumentů stanovených odst. 1 písm. c) a d), které musí být plněny různými kategoriemi podniků.
Článek 10
Informování zaměstnanců
1. Zaměstnavatel přijme vhodná opatření, aby zaměstnanci nebo jejich zástupci v podniku nebo závodě získali v souladu s vnitrostátními právními předpisy nebo zvyklostmi, s přihlédnutím mimo jiné k velikosti podniku nebo závodu, všechny informace o:
a) bezpečnostních a zdravotních rizicích a o ochranných a preventivních opatřeních týkajících se jak celého podniku nebo závodu, tak každého druhu pracovního místa nebo povolání;
b) opatřeních přijatých v souladu s čl. 8 odst. 2.
2. Zaměstnavatel přijme vhodná opatření, aby zaměstnavatelé zaměstnanců jiných podniků nebo závodů vykonávajících práci v jeho podniku nebo závodě, byli v souladu s vnitrostátními právními předpisy nebo zvyklostmi náležitě informováni o bodech uvedených v odst. 1 písm. a) a b) určených pro dotyčné zaměstnance.
3. Zaměstnavatel přijme vhodná opatření, aby zaměstnanci určení pro provádění činností týkajících se bezpečnosti a ochrany zdraví zaměstnanců nebo zástupci zaměstnanců pro oblast bezpečnosti a ochrany zdraví při práci měli při plnění svých úkolů a v souladu s vnitrostátními právními předpisy přístup:
a) k hodnocení rizik a k ochranným opatřením uvedeným v čl. 9 odst. 1 písm. a) a b);
b) k seznamu a zprávám uvedeným v čl. 9 odst. 1 písm. c) a d);
c) k informacím vyplývajícím z ochranných opatření a z opatření k prevenci rizik a k informacím kontrolních úřadů a orgánů odpovědných za bezpečnost a ochranu zdraví.
Článek 11
Projednání se zaměstnanci a jejich účast
1. Zaměstnavatelé projednávají se zaměstnanci nebo jejich zástupci a umožní jim účastnit se všech jednání týkajících se bezpečnosti a ochrany zdraví při práci.
Patří sem:
- projednání se zaměstnanci,
- právo zaměstnanců nebo jejich zástupců podávat návrhy,
- vyvážená účast v souladu s vnitrostátními právními předpisy nebo zvyklostmi.
2. zaměstnanci nebo zástupci zaměstnanců pro oblast bezpečnosti a ochrany zdraví při práci se účastní vyváženým způsobem, v souladu s vnitrostátními právními předpisy nebo zvyklostmi, nebo s nimi zaměstnavatel předem a včas projedná:
a) každé opatření, které může mít podstatný vliv na bezpečnost a ochranu zdraví;
b) určení zaměstnanců uvedených v čl. 7 odst. 1 a čl. 8 odst. 2 a činností uvedených v čl. 7 odst. 1;
c) informace uvedené v čl. 9 odst. 1 a článku 10;
d) možné přizvání externích odborníků (služeb nebo osob) stanovené v čl. 7 odst. 3;
e) plánování a organizaci školení uvedeného v článku 12.
3. Zástupci zaměstnanců pro oblast bezpečnosti a ochrany zdraví při práci mají právo požádat zaměstnavatele, aby přijal vhodná opatření, a předložit mu k tomuto účelu návrhy ke zmírnění rizik pro zaměstnance nebo k odstranění zdrojů nebezpečí.
4. Zaměstnancům uvedeným v odstavci 2 a zástupcům zaměstnanců uvedeným v odstavcích 2 a 3 nesmí být na újmu jejich činnosti uvedené v odstavcích 2 a 3.
6. Zaměstnanci nebo jejich zástupci jsou oprávněni obracet se v souladu s vnitrostátními právními předpisy nebo zvyklostmi na orgány příslušné pro bezpečnost a ochranu zdraví při práci, považují-li zaměstnavatelem přijatá opatření a poskytnuté prostředky za nedostatečné pro zajištění bezpečnosti a ochrany zdraví při práci.
Zástupci zaměstnanců musí mít možnost přednést své připomínky při návštěvách a kontrolách příslušného orgánu.
Článek 12
Školení zaměstnanců
1. Zaměstnavatel musí zajistit, aby se každému zaměstnanci dostalo dostatečného školení o bezpečnosti a ochraně zdraví, zejména formou informací a pokynů odpovídajících jeho pracovnímu místu nebo druhu práce
- při jeho přijetí do pracovního poměru,
- v případě přeložení nebo změně rozsahu pracovních úkolů,
- v případě zavedení nového pracovního zařízení nebo při jeho změně,
- v případě zavedení nové technologie.
Školení musí
- být přizpůsobeno výskytu nových rizik a změnám rizik a
- být pravidelně opakováno, je-li to nezbytné.
2. Zaměstnavatel zajistí, aby zaměstnanci z jiných podniků nebo závodů vykonávající práci v jeho podniku nebo závodě obdrželi vhodné pokyny týkající se bezpečnostních a zdravotních rizik během jejich činnosti v jeho podniku nebo závodě.
3. Zástupci zaměstnanců pro oblast bezpečnosti a ochrany zdraví při práci mají nárok na vhodné školení.
4. Školení uvedené v odstavcích 1 a 3 nesmí být na náklady zaměstnanců nebo zástupců zaměstnanců.
Školení uvedené v odstavci 1 musí probíhat v pracovní době.
Školení uvedené v odstavci 3 musí probíhat v pracovní době nebo v souladu s vnitrostátními zvyklostmi buď uvnitř, nebo mimo podnik nebo závod. ODDÍL III
POVINNOSTI ZAMĚSTNANCŮ
Článek 13
1. Každý zaměstnanec je povinen dbát podle svých možností na svou vlastní bezpečnost a ochranu zdraví i o bezpečnost a ochranu zdraví osob, kterých se dotýkají jeho jednání nebo opomenutí při práci, v souladu se školením a pokyny, které mu byly předány zaměstnavatelem.
Článek 14
Zdravotní dohled
1. V souladu s vnitrostátními právními předpisy nebo zvyklostmi budou přijata opatření pro zajištění vhodného dohledu nad zdravím zaměstnanců ve vztahu ke zdravotním a bezpečnostním rizikům, kterým jsou v práci vystaveni.
2. Opatření uvedená v odstavci 1 jsou pojata tak, že pokud si to zaměstnanec přeje, může se podrobit lékařské prohlídce pravidelně.
3. Lékařské prohlídky mohou tvořit součást státního systému zdravotní péče.
Článek 15
Rizikové skupiny
Zvlášť ohrožené rizikové skupiny musí být chráněny proti nebezpečím, která je zvlášť ohrožují.
Článek 16
1. Rada na návrh Komise založený na článku 118a Smlouvy přijímá samostatné směrnice, mimo jiné pro oblasti uvedené v příloze.
2. Tato směrnice a, aniž je dotčen postup uvedený v článku 17 o technických úpravách, samostatné směrnice mohou být měněny postupem podle článku 118a Smlouvy.
3. Tato směrnice se použije plně na všechny oblasti, na které se vztahují samostatné směrnice, aniž tím jsou dotčena přísnější nebo zvláštní ustanovení těchto samostatných směrnic.
Článek 17
Výbor
1. Při výlučně technických úpravách samostatných směrnic uvedených v čl. 16 odst. 1 s přihlédnutím
- k přijatým směrnicím v oblasti technické harmonizace a technické normalizace nebo
- k technickému pokroku, k vývoji mezinárodních předpisů nebo specifikací a novým poznatkům
je Komisi nápomocen výbor, který je složen ze zástupců členských států a předsedá mu zástupce Komise.
2. Zástupce Komise předloží výboru návrh opatření, která mají být přijata.
Výbor zaujme své stanovisko k návrhu ve lhůtě, kterou může předseda stanovit podle naléhavosti věci.
Stanovisko se přijímá většinou stanovenou v čl. 148 odst. 2 Smlouvy pro přijímání rozhodnutí, která má Rada přijímat na návrh Komise.
Hlasům zástupců členských států ve výboru je přidělena váha stanovená v uvedeném článku. Předseda nehlasuje.
3. Komise přijme zamýšlená opatření, jsou-li v souladu se stanoviskem výboru.
Pokud zamýšlená opatření nejsou v souladu se stanoviskem výboru nebo pokud výbor žádné stanovisko nezaujme, předloží Komise Radě neprodleně návrh opatření, která mají být přijata. Rada se usnese kvalifikovanou většinou.
Pokud se Rada neusnese ve lhůtě tří měsíců od předložení věci Radě, přijme navrhovaná opatření Komise.
Článek 18
Závěrečná ustanovení
2. Členské státy sdělí Komisi znění vnitrostátních právních předpisů, které přijaly nebo přijmou v oblasti působnosti této směrnice.
3. Každých pět let členské státy předají Komisi zprávu o praktickém provádění této směrnice a uvedou stanoviska sociálních partnerů.
Komise uvědomí Evropský parlament, Radu, Hospodářský a sociální výbor a Poradní výbor pro bezpečnost, hygienu a ochranu zdraví při práci.
4. Komise podává pravidelně Evropskému parlamentu, Radě a Hospodářskému a sociálnímu výboru zprávu o provádění této směrnice s ohledem na odstavce 1, 2 a 3.
Článek 19
Tato směrnice je určena členským státům.
s ohledem na Smlouvu o založení Evropského hospodářského společenství, a zejména na článek 99 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k tomu, že se Rada při přijetí směrnice 83/183/EHS [4] zavázala přijmout jednohlasně na návrh Komise předpisy umožňující podstatné uvolnění, ba i odstranění formalit týkajících se osvobození od daní při trvalém dovozu osobního majetku jednotlivců z některého členského státu; že ad hoc výbor "Evropa občanů" ve své první zprávě schválené zasedáním Evropské rady v Bruselu ve dnech 29. a 30. března 1985 vyzval Komisi, aby takový návrh předložila;
vzhledem k tomu, že je nezbytné co možná nejvíce usnadnit volný pohyb osob uvnitř Společenství;
vzhledem k tomu, že až do zrušení daňových hranic, které je zapotřebí k dosažení skutečného vnitřního trhu, je nezbytné harmonizovat a uvolnit některé formality potřebné k osvobození od daní při dovozu, jak je uvedeno ve směrnici 83/183/EHS, zvláště pokud se jedná o sestavení seznamu majetku a doložení místa obvyklého bydliště; že je zapotřebí zmírnit stávající pravidla o době používání dováženého majetku a o množstevních omezeních pro určité předměty,
PŘIJALA TUTO SMĚRNICI:
Článek 1
Směrnice 83/183/EHS se mění takto:
1. V čl. 2 odst. 2 se písmeno b) nahrazuje tímto:
"b) který dotyčná osoba skutečně používala před změnou bydliště nebo před zřízením rekreačního objektu. U motorových vozidel (včetně jejich přívěsů), obytných přívěsů, rekreačních lodí a rekreačních letadel mohou členské státy požadovat, aby je dotyčná osoba používala po dobu alespoň šesti měsíců před změnou bydliště.
U zboží uvedeného ve druhé větě písmene a) mohou členské státy požadovat:
- u motorových vozidel (včetně jejich přívěsů), obytných přívěsů, rekreačních lodí a rekreačních letadel, aby je dotyčná osoba používala po dobu alespoň 12 měsíců,
3. V článku 5 se odstavec 1 nahrazuje tímto:
4. V článku 7 se
a) odstavec 1 označuje jako odstavec 1 písmeno a);
b) v odstavci 1 doplňuje nové písmeno, které zní:
5. V čl. 8 odst. 2 se
a) slova "po dobu alespoň 12 měsíců" na konci prvního pododstavce nahrazují slovy "už před zřízením rekreačního objektu";
b) zrušuje třetí pododstavec.
6. V článku 9 se
a) úvodní věta odstavce 1 nahrazuje tímto:
"1. Aniž jsou dotčeny články 2 až 5, má každý při svém sňatku právo na osvobození od daní podle článku 1, dováží-li do členského státu, kam hodlá přemístit své obvyklé bydliště, osobní majetek, který si pořídil nebo užíval, za těchto podmínek:"
b) odstavec 2 nahrazuje tímto:
"2. Osvobození od daní se rovněž přizná, pokud jde o dary obvyklé při příležitosti sňatku, které jednotlivci splňujícímu podmínky uvedené v odstavci 1 zasílají osoby, které mají obvyklé bydliště v jiném členském státě, než je stát dovozu. Toto osvobození od daní se vztahuje na dary s jednotkovou hodnotou nepřevyšující 350 ECU. Členské státy však mohou přiznat osvobození od daní v případě, kdy je hodnota 350 ECU překročena, nepřekročí-li hodnota žádného daru osvobozeného od daní 1400 ECU."
7. V článku 11 se
a) v odstavci 1 slova "Dokud nevstoupí v platnost daňová pravidla Společenství přijatá podle čl. 14 odst. 2 směrnice 77/388/EHS, usilují členské státy" nahrazují slovy "Členské státy usilují";
b) v odstavci 2 slova "v čl. 2 odst. 2" nahrazují slovy "v čl. 2 odst. 2 písm. a)".
Článek 3
Tato směrnice je určena členským státům.
ze dne 11. prosince 1989 o veterinárních kontrolách v obchodu uvnitř Společenství s cílem dotvoření vnitřního trhu (89/662/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 43 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k tomu, že Společenství musí přijmout opatření k postupnému zavádění vnitřního trhu v průběhu období, které uplyne 31. prosince 1992;
vzhledem k tomu, že harmonické fungování společné organizace trhu s živočišnými produkty a produkty živočišného původu vyžaduje odstranění překážek veterinární povahy, bránících rozvoji obchodování s dotyčnými produkty uvnitř Společenství; že z tohoto hlediska je volný pohyb zemědělských produktů základním prvkem společných organizací trhu a měl by usnadnit racionální rozvoj zemědělské produkce a optimální využití výrobních faktorů;
vzhledem k tomu, že ve veterinární oblasti jsou v současné době hranice využívány k provádění kontrol, jejichž účelem je zabezpečení ochrany veřejného zdraví i zdraví zvířat;
vzhledem k tomu, že konečným cílem je zajistit provádění veterinárních kontrol pouze v místě odeslání; že realizace tohoto cíle zahrnuje sladění základních požadavků týkajících se ochrany veřejného zdraví i zdraví zvířat;
vzhledem k tomu, že s výhledem na dotvoření vnitřního trhu je vhodné až do dosažení tohoto cíle klást důraz na kontroly, jež mají být prováděny v místě odeslání, a na organizaci kontrol, které by měly být prováděny v místě určení; že toto řešení znamená opuštění možnosti provádět veterinární kontroly na vnitřních hranicích Společenství;
vzhledem k tomu, že toto řešení vyžaduje posílení důvěry ve veterinární kontroly prováděné odesílajícím státem; že odesílající stát musí zajistit provádění takovýchto veterinárních kontrol náležitým způsobem;
vzhledem k tomu, že ve státě určení mohou být prováděny namátkové veterinární kontroly v místě určení, že nicméně v případě vážného podezření z pochybení může být veterinární kontrola provedena v průběhu přepravy zboží;
vzhledem k tomu, že je na členských státech, aby v předkládaném plánu přesně určily způsob, jakým hodlají provádět kontroly, a že tyto plány musí podléhat schválení ze strany Společenství;
vzhledem k tomu, že je vhodné stanovit postup při řešení sporů, které by mohly nastat ohledně zásilek z hospodářství, produkčního střediska nebo zařízení;
vzhledem k tomu, že je nutné stanovit ochranná opatření; že v této oblasti by zejména z důvodů účinnosti měl nést odpovědnost v prvé řadě odesílající členský stát; že Komise musí být schopna rychle jednat, zejména provádět kontroly na místě a přijímat opatření odpovídající dané situaci;
vzhledem k tomu, že mají-li pravidla stanovená touto směrnicí plnit svůj účel, musejí se týkat veškerého zboží podléhajícího při obchodování uvnitř Společenství veterinárním požadavkům;
vzhledem k tomu, že pokud jde o určité nákazy zvířat, mají členské státy stále ještě rozdílnou situaci v ochraně zdraví, a že než bude stanoven přístup Společenství, pokud jde o způsoby boje proti těmto nákazám, bude vhodné vyhradit prozatímně otázku kontroly při obchodování se hospodářskými zvířaty v rámci Společenství a umožnit kontrolu dokladů v průběhu přepravy; že v současném stadiu slaďování a do doby, než budou přijata pravidla a Společenství, by zboží, které není předmětem sladěných pravidel a předpisů, mělo splňovat požadavky státu určení, pokud jsou v souladu s článkem 36 Smlouvy;
vzhledem k tomu, že je třeba přizpůsobit ustanovení stávajících směrnic novým pravidlům stanoveným touto směrnicí;
vzhledem k tomu, že je třeba přistoupit k přezkoumání těchto pravidel do konce roku 1993;
vzhledem k tomu, že je třeba pověřit Komisi přijetím prováděcích opatření k této směrnici, že za tímto účelem je nutné stanovit postupy, kterými se zavádí těsná a účinná spolupráce mezi Komisí a členskými státy v rámci Stálého veterinárního výboru,
PŘIJALA TUTO SMĚRNICI:
Článek 1
Členské státy zajistí, aby veterinární kontroly produktů živočišného původu, které jsou předmětem úpravy ve směrnicích uvedených v příloze A nebo v článku 14 a jež jsou určeny pro obchodování, nebyly nadále – aniž by byl dotčen článek 6 – prováděny na hranicích, ale aby byly prováděny v souladu s touto směrnicí.
Článek 2
Pro účely této směrnice se rozumí:
1. "veterinární kontrolou" jakákoli fyzická kontrola a/nebo administrativní úkon týkající se produktů uvedených v článku 1, jejichž smyslem je přímo či jinak zabezpečit ochranu zdraví lidí nebo zvířat;
2. "obchodováním" obchodování mezi členskými státy se zbožím ve smyslu čl. 9 odst. 2 Smlouvy;
3. "zařízením" jakýkoli podnik zabývající se produkcí, skladováním nebo zpracováním produktů uvedených v článku 1;
4. "příslušným orgánem" ústřední orgán členského státu příslušný k provádění veterinárních kontrol nebo jakýkoli orgán, jemuž tuto pravomoc svěřil;
5. "úředním veterinárním lékařem" veterinární lékař jmenovaný příslušným ústředním orgánem členského státu.
Článek 3
1. Členské státy zajistí, aby k obchodování byly určeny pouze produkty uvedené v článku 1, které byly získány, zkontrolovány, označeny a etiketovány v souladu s předpisy a pravidly Společenství pro dané určení a které až k uvedenému konečnému příjemci doprovází osvědčení o zdravotní nezávadnosti, veterinární osvědčení nebo jakýkoli jiný doklad, který ukládají veterinární předpisy Společenství.
Zařízení původu zajistí trvalou sebekontrolou, aby zmíněné produkty vyhovovaly požadavkům prvního pododstavce.
Aniž by byly dotčeny kontrolní povinnosti, které úřednímu veterinárnímu lékaři ukládají předpisy Společenství, příslušný orgán provádí pravidelné kontroly zařízení, aby se ujistil, že produkty určené k obchodování odpovídají požadavkům Společenství nebo, v případech uvedených v odstavci 3 tohoto článku a ve článku 14, požadavkům členského státu určení.
Pokud existuje opodstatněné podezření, že tyto požadavky nejsou dodržovány, provede příslušný orgán nezbytné kontroly a v případě, že se toto podezření potvrdí, provede odpovídající opatření, která mohou zahrnovat pozastavení schválení.
2. Pokud přeprava zahrnuje několik míst určení, musejí být produkty seskupeny do tolika šarží, kolik je míst určení. Každá šarže musí být doprovázena výše zmíněným osvědčením nebo dokladem.
Jestliže jsou produkty uvedené v článku 1 určeny k exportu do třetí země, musí přeprava zůstat pod celním dohledem až do místa, kde opustí území Společenství.
3. Členské státy, které uskutečňují fakultativní dovozy z některých třetích zemí, informují Komisi a ostatní členské státy o existenci těchto dovozů.
Pokud jsou produkty uváděny na území Společenství jiným než výše uvedeným členským státem, pak tento členský stát provádí kontrolu dokladů o původu a určení zboží v souladu s čl. 6 odst. 1.
Členské státy určení zakazují odeslání dotyčných produktů ze svého území, pokud nejsou určeny do jiného členského státu, využívajícího stejné možnosti.
Článek 4
1. Odesílající členské státy přijímají nezbytná opatření k zajištění toho, aby dotyčné subjekty dodržovaly veterinární požadavky ve všech stadiích produkce, skladování, uvádění na trh a přepravy produktů uvedených v článku 1. Zajistí zejména, aby:
- produkty získané v souladu se směrnicemi uvedenými v příloze A byly z veterinárního hlediska kontrolovány stejným způsobem, ať jsou určeny k obchodování uvnitř Společenství, anebo pro vnitrostátní trh,
- produkty, na něž se vztahuje příloha B, nebyly odesílány na území jiného členského státu, jestliže nemohou být uvedeny na trh na jejich vlastním území z důvodů opodstatněných článkem 36 Smlouvy.
Článek 5
1. Členské státy určení zavedou tato kontrolní opatření:
a) příslušný orgán může na místě určení zboží prověřit nediskriminujícími namátkovými veterinárními kontrolami, zda byly dodrženy požadavky článku 3. Může při této příležitosti odebrat vzorky.
Pokud příslušný orgán tranzitního členského státu nebo členského státu určení kromě toho disponuje informacemi, jež mohou vést k podezření na porušení předpisů, mohou být provedeny rovněž kontroly v průběhu přepravy zboží na jeho území, včetně kontrol toho, zda vyhovují dopravní prostředky;
b) v případě, že produkty uvedené v článku 1 a pocházející z jiného členského státu jsou určeny:
- zařízení, za nějž odpovídá úřední veterinární lékař, pak se tento veterinární lékař musí ujistit o tom, že toto zařízení přijímá pouze produkty, jejichž označení a průvodní doklady vyhovují požadavkům čl. 3 odst. 1, nebo, v případě produktů uvedených v příloze B, jsou doprovázeny dokladem, jež ukládají předpisy země určení,
- schválenému zprostředkovateli, který rozděluje šarže, nebo obchodnímu podniku s více pobočkami, či jakémukoli zařízení nepodléhajícímu trvalému dozoru, jsou tito povinni před rozdělením či uvedením na trh zkontrolovat přítomnost uvedených označení, osvědčení nebo dokladů podle první odrážky a oznámit příslušnému úřadu jakékoli pochybení či neobvyklost,
- jiným příjemcům, zejména v případě částečného vykládání v průběhu přepravy, musí být šarže v souladu s čl. 3 odst. 1 doprovázena originálem osvědčení uvedeného v první odrážce.
Záruky, jež musejí poskytnout příjemci uvedení ve druhé a třetí odrážce, jsou vymezeny v dohodě, jež se podepisuje s příslušným orgánem při předběžné registraci podle odstavce 3. Příslušný orgán provádí namátkové kontroly k ověření dodržování těchto záruk.
2. Aniž by byl dotčen článek 4, může členský stát určení v případě, že normy Společenství stanovené předpisy Společenství nebyly vytvořeny a v případě stanoveném článkem 14, vyžadovat, za předpokladu dodržení obecných ustanovení Smlouvy, aby zařízení původu uplatňovalo normy platné v rámci vnitrostátních předpisů uvedeného členského státu. Členský stát původu se ujistí o tom, že předmětné produkty jsou v souladu s těmito požadavky.
3. Hospodářské subjekty, které mají produkty jim dodané z jiného členského státu nebo které zabezpečují úplné rozdělení šarží těchto produktů:
a) podléhají, na žádost příslušného orgánu, předchozí registraci;
b) vedou evidenci, v níž jsou zaznamenávány tyto dodávky;
c) musí na žádost příslušného orgánu hlásit, že dorazily produkty z jiného členského státu, v rozsahu nutném k provedení kontrol podle odstavce 1;
d) po dobu minimálně šesti měsíců, kterou přesněji určí příslušný orgán, uchovávají osvědčení o zdravotní nezávadnosti či doklady uvedené v článku 3 tak, aby je mohly na požádání předložit příslušnému orgánu.
4. Prováděcí pravidla k tomuto článku se stanoví postupem podle článku 18.
5. Na základě zprávy Komise, doprovázené případnými návrhy změn, přistoupí Rada k přezkoumání tohoto článku ve lhůtě tří let ode dne zahájení provádění této směrnice.
Článek 6
1. Členské státy zajistí, aby během kontrol prováděných na místech, kudy se mohou na území Společenství dostat produkty ze třetích zemí – jako jsou přístavy, letiště a hraniční přechody s třetími zeměmi – byla provedena tato opatření:
a) prověření dokladů o původu produktů;
b) pokud jde o produkty dovezené ze třetích zemí, musejí být zaslány pod celní kontrolou na kontrolní stanoviště, aby mohly být provedeny veterinární kontroly.
Produkty uvedené v příloze A nesmějí být celně odbaveny, pokud se při těchto kontrolách neprokáže, že odpovídají předpisům Společenství.
Produkty uvedené v příloze B a produkty, které jsou předmětem fakultativních dovozů v souladu s čl. 3 odst. 3 a které jsou po svém příchodu na území Společenství určeny k zaslání na území jiného členského státu, musejí:
- buď projít veterinárními kontrolami, aby se prokázalo, zda odpovídají předpisům členského státu určení,
- nebo – po pouhé vizuální kontrole toho, zda doklady a produkty si vzájemně odpovídají – být zaslány pod celní kontrolou na místo určení, kde musejí být provedeny veterinární kontroly;
c) produkty původem ze Společenství podléhají pravidlům kontroly uvedeným v článku 5.
2. Od 1. ledna 1993 a odchylně od odstavce 1 podléhají všechny produkty přepravované dopravními prostředky zajišťujícími pravidelné a přímé spojení mezi dvěma zeměpisnými body Společenství pravidlům kontroly uvedeným v článku 5.
Článek 7
1. Pokud v průběhu kontroly prováděné na místě určení zásilky nebo v průběhu přepravy zjistí příslušné orgány členského státu:
a) přítomnost původců choroby uvedené ve směrnici 82/894/EHS [4] naposledy pozměněné rozhodnutím Komise 89/162/EHS [5], zoonózy nebo choroby či jakékoli příčiny případného závažného ohrožení zvířat či lidí, nebo že produkty pocházejí z oblasti postižené nákazou zvířat, nařídí – s výjimkou produktů, které z veterinárních hledisek podléhají ošetření podle článku 4 směrnice 80/215/EHS [6] naposledy ve znění směrnice 88/660/EHS [7] – likvidaci šarže nebo jakékoli jiné použití, jež stanoví předpisy Společenství.
Náklady spojené s likvidací šarže nese odesílatel nebo jeho zástupce.
Příslušné orgány členského státu určení neprodleně sdělí dálnopisem příslušným orgánům ostatních členských států a Komisi, co bylo zjištěno, jaká rozhodnutí byla přijata a důvody těchto rozhodnutí.
Mohou být uplatněna ochranná opatření uvedená v článku 9.
Kromě toho na požádání členského státu a postupem podle článku 17 může Komise v zájmu řešení situací, s nimiž není v předpisech Společenství počítáno, přijmout jakékoli nezbytné opatření vedoucí ke sladěnému přístupu členských států;
b) že zboží neodpovídá podmínkám stanoveným směrnicemi Společenství nebo – pokud chybí rozhodnutí o předpisech Společenství, jejichž existenci tyto směrnice stanoví – stanoveným vnitrostátními předpisy, mohou ponechat na odesílateli či jeho zástupci, jestliže to dovolují hygienické a veterinární okolnosti, volbu mezi:
- likvidací zboží, nebo
- jeho použitím k jiným účelům, včetně jeho vrácení s povolením příslušného orgánu země, v níž se nachází zařízení původu.
Pokud jsou však v osvědčení nebo v dokladech shledána pochybení, musí být odesílateli poskytnuta lhůta k nápravě, než se přistoupí k této poslední možnosti.
2. V souladu s postupem podle článku 18 vypracuje Komise seznam původců a chorob zmíněných v odstavci 1, jakož i prováděcí pravidla k tomuto článku.
Článek 8
1. V případech uvedených v článku 7 se příslušný orgán členského státu určení neprodleně spojí s příslušnými orgány odesílajícího členského státu. Tyto orgány přijmou veškerá nezbytná opatření a oznámí příslušnému orgánu členského státu určení povahu provedených kontrol, přijatá rozhodnutí a důvody těchto rozhodnutí.
Pokud se orgán členského státu určení obává, že tato opatření nejsou přiměřená, hledají příslušné orgány obou členských států společně způsoby a prostředky k nápravě situace, které mohou případně zahrnovat kontrolu na místě.
Pokud kontroly stanovené v článku 7 zjistí opakovaná pochybení, informuje příslušný orgán členského státu určení Komisi a veterinární útvary ostatních členských států.
Na žádost příslušného orgánu členského státu určení nebo ze svého vlastního podnětu může Komise s přihlédnutím k povaze zjištěných pochybení:
- poslat do dotyčného zařízení kontrolní misi,
- pověřit úředního veterinárního lékaře, jehož jméno je uvedeno na seznamu, který Komise připraví na návrh členských států, a který je přijatelný pro všechny zúčastněné strany, aby skutečnosti v dotyčném zařízení prověřil,
- požádat příslušný orgán, aby posílil odběry vzorků produkce dotyčného zařízení.
Komise informuje členské státy o svých zjištěních.
Pokud jsou tato opatření učiněna pro řešení opakovaných pochybení ze strany zařízení, Komise uloží úhradu jakýchkoli nákladů vzniklých při uplatňování opatření uvedených v předchozím pododstavci dotyčnému zařízení.
Do rozhodnutí Komise musí odesílající členský stát na požádání členského státu určení posílit kontroly produktů pocházejících z dotyčného zařízení a, pokud existují vážné veterinární nebo hygienické důvody, pozastavit schválení.
Členský stát určení může na své straně posílit kontroly produktů pocházejících z daného zařízení.
Na žádost jednoho z obou dotčených členských států musí Komise – pokud jsou pochybení potvrzena odborným posudkem – postupem podle článku 17 přijmout přiměřená opatření, která mohou zahrnovat až povolení členským státům dočasně odmítnout vstup produktů pocházejících z tohoto zařízení na jejich území. Tato opatření musejí být co nejdříve potvrzena nebo přezkoumána postupem podle článku 17.
Obecná prováděcí pravidla k tomuto článku se stanoví postupem podle článku 18.
2. Touto směrnicí nejsou dotčeny možnosti podání opravných prostředků podle platných právních předpisů členských států proti rozhodnutím příslušných orgánů.
Rozhodnutí přijatá příslušným orgánem státu určení jsou sdělena spolu s jejich odůvodněním odesílateli nebo jeho zástupci a příslušnému orgánu odesílajícího členského státu.
Pokud o to odesílatel nebo jeho zástupce požádá, jsou mu uvedená odůvodněná rozhodnutí doručena písemně s údaji o právu na podání opravného prostředku podle platných právních předpisů členského státu určení a o postupu a odpovídajících lhůtách.
V případě sporu a aniž jsou dotčeny výše uvedené možnosti opravných prostředků, jestliže se na tom obě dotčené strany dohodnou, mohou však nejpozději do jednoho měsíce předložit spor k posouzení znalci uvedenému na seznamu znalců Společenství, který má Komise vypracovat; náklady znaleckého posudku nese Společenství.
Znalec musí vypracovat svůj posudek nejpozději do 72 hodin. Strany se podrobí znaleckému posudku s patřičným ohledem na veterinární předpisy Společenství.
3. Náklady spojené s vrácením zásilky, skladováním zboží, jeho použitím k jiným účelům nebo jeho likvidací nese příjemce.
Článek 9
Členský stát původu okamžitě uplatní tlumící nebo preventivní opatření stanovená předpisy Společenství, zejména vymezení ochranných pásem, jak tyto předpisy ukládají, nebo přijme jakékoli jiné opatření, jež bude považovat za vhodné.
Členský stát určení nebo tranzitu, který při kontrole podle článku 5 zjistí přítomnost některé z chorob nebo příčin zmíněných v prvém pododstavci, může, je-li to nutné, přijmout preventivní opatření podle předpisů Společenství.
Než budou přijata opatření v souladu s odstavcem 4, může členský stát určení z vážných hygienických nebo veterinárních důvodů přijmout prozatímní ochranná opatření týkající se dotyčných zařízení nebo, v případě nákazy zvířat ochranná opatření týkající se ochranné oblasti stanovené předpisy Společenství.
Opatření přijatá členskými státy se neprodleně sdělují Komisi a ostatním členským státům.
2. Jeden či více zástupců Komise se mohou na požádání členského státu, jak je uvedeno v odst. 1 prvním pododstavci, nebo z podnětu Komise neprodleně dostavit na dotyčné místo, aby ve spolupráci s příslušnými orgány přešetřili přijatá opatření a vydali k nim své stanovisko.
3. Jestliže nebyla Komise informována o přijatých opatřeních, nebo jestliže pokládá přijatá opatření za nedostatečná, může ve spolupráci s dotyčným členským státem ještě před schůzí Stálého veterinárního výboru přijmout prozatímní ochranná opatření vůči produktům pocházejícím z oblasti postižené nákazou zvířat nebo z daného zařízení. Tato opatření jsou předložena v co nejkratší lhůtě Stálému veterinárnímu výboru, který je potvrdí, pozmění nebo zruší postupem podle článku 17.
4. Ve všech případech přistupuje Komise v rámci Stálého veterinárního výboru při nejbližší příležitosti k přezkoumání situace. Postupem podle článku 17 stanoví nezbytná opatření pro produkty zmíněné v článku 1 a – pokud to situace vyžaduje – pro výchozí produkty nebo pro produkty z nich získané. Komise sleduje situaci a v návaznosti na její vývoj týmž postupem přijatá opatření mění či ruší.
5. Prováděcí pravidla k tomuto článku, a zejména seznam zoonóz či příčin případného vážného ohrožení lidského zdraví, se stanoví postupem podle článku 18.
Článek 10
Každý členský stát a Komise určí jeden či více veterinárních útvarů zodpovědných za provádění veterinárních kontrol a spolupráci s kontrolními útvary ostatních členských států.
Článek 11
Členské státy rovněž zajistí, aby úředníci jejich veterinárních útvarů v případné spolupráci s úředníky jiných útvarů, k takovému účelu zmocněných, mohli zejména:
- provádět prohlídky prostor, kanceláří, laboratoří, technického zařízení, dopravních prostředků, zařízení a vybavení, čisticích a údržbových prostředků, postupů používaných při výrobě a zpracování produktů a jejich označování, etiketování a obchodní úpravu,
- kontrolovat, zda zaměstnanci dodržují požadavky stanovené v předpisech uvedených v příloze A,
- odebírat vzorky produktů, které mají být skladovány nebo prodávány, uvedeny na trh či přepravovány,
- prošetřit dokumentaci či materiál výpočetní techniky týkající se dalších kontrol opatření přijatých na základě článku 3 odst. 1.
Za tímto účelem jim musí být se strany kontrolovaných zařízení poskytnuta součinnost v míře nezbytné k tomu, aby mohli splnit své povinnosti.
Článek 12
1. Čl. 8 odst. 3 a články 10 a 11 směrnice 64/433/EHS [8] naposledy pozměněné směrnicí 88/657/EHS [9] se zrušují.
2. Čl. 5 odst. 3 a 4 a články 9, 10 a 11 směrnice 71/118/EHS [10] naposledy pozměněné směrnicí 88/657/EHS se zrušují.
3. Ve směrnici 72/461/EHS [11] naposledy pozměněné směrnicí 87/489/EHS [12]:
i) čl. 5 odst. 2, 3, 4 a 5 a články 6 a 8 se zrušují;
ii) v čl. 8a se odkazy na článek 8 nahrazují odkazem na článek 9 směrnice 89/662/EHS.
4. Čl. 7 odst. 3 a články 12 a 16 směrnice 77/99/EHS [13] naposledy pozměněné směrnicí 89/227/EHS [14] se zrušují.
5. Ve směrnici 80/215/EHS:
i) čl. 5 odst. 2, 3, 4 a 5 a články 6 a 7 se zrušují;
ii) v článku 7a se odkazy na článek 7 nahrazují odkazem na článek 9 směrnice 89/662/EHS.
6. Čl. 5 odst. 3 a 4 a články 7, 8 a 12 směrnice 85/397/EHS [15] pozměněné nařízením (EHS) č. 3768/85 [16] se zrušují.
7. Čl. 10 odst. 1 a 3 směrnice 88/657/EHS se zrušují.
8. Čl. 8 a 9 směrnice 89/437/EHS [17] se zrušují.
9. V příloze B směrnice 72/462/EHS [18] se v osvědčení doplňují nová slova, která znějí: "Jméno a adresa prvního příjemce".
Článek 13
1. Ve směrnicích 64/433/EHS a 71/118/EHS se doplňuje nový článek, který zní:
"Článek 19
2. Ve směrnicích 72/461/EHS a 80/215/EHS se doplňuje nový článek, který zní:
"Článek 15
3. Ve směrnici 77/99/EHS se doplňuje nový článek, který zní:
"Článek 24
4. Ve směrnicích 85/397/EHS a 88/657/EHS se doplňuje nový článek, který zní:
"Článek 18
5. Ve směrnici 88/437/EHS se doplňuje nový článek, který zní:
"Článek 17
Článek 14
Až do 31. prosince 1992 obchodování s produkty uvedenými v příloze B podléhá, než budou přijaty předpisy Společenství, pravidlům kontroly tak, jak je stanoví tato směrnice, a zejména pravidlům stanoveným v čl. 5 odst. 2.
Před uplynutím termínu stanoveného v článku 19 sdělí členské státy, jaké podmínky a postupy v současné době uplatňují při obchodování s produkty uvedenými v prvním pododstavci.
Rada na návrh Komise určí do 31. prosince 1991 konečnou úpravu obchodu s produkty uvedenými v příloze B.
Článek 15
V článku 9 směrnice 64/432/EHS [24] se vkládá nové písmeno, které zní:
"2a. Jeden či více zástupců Komise se mohou na požádání členského státu nebo z podnětu Komise samotné okamžitě dostavit na dotyčné místo, aby ve spolupráci s příslušnými orgány přešetřili přijatá opatření a vydali k nim stanovisko."
Článek 16
1. Členské státy předloží Komisi nejpozději tři měsíce před datem uvedeným v čl. 19 odst.1 program se specifikací vnitrostátních opatření, která budou provedena k dosažení cílů stanovených touto směrnicí, zejména pak četnost kontrol.
2. Komise posoudí programy předložené členskými státy v souladu s odstavcem 1.
3. Každoročně a poprvé v roce 1991 zašle Komise členským státům doporučení k programu kontrol pro následující rok, k němuž se předtím vyjádřil Stálý veterinární výbor. Toto doporučení může být předmětem dalších úprav.
Článek 17
3. Komise přijme zamýšlená opatření, jsou-li v souladu se stanoviskem výboru.
4. Pokud zamýšlená opatření nejsou v souladu se stanoviskem výboru nebo pokud výbor žádné stanovisko nezaujme, předloží Komise Radě neprodleně svůj návrh opatření, která mají být přijata.
Rada se usnese kvalifikovanou většinou.
Pokud se Rada neusnese ve lhůtě patnácti dnů ode dne, kdy jí byl návrh předán, přijme navrhovaná opatření Komise s výjimkou případů, kdy se Rada proti opatřením vysloví prostou většinou.
Článek 18
1. Má-li být zahájen postup podle tohoto článku, přednese věc Stálému veterinárnímu výboru (dále jen "výbor"), zřízenému rozhodnutím 68/361/EHS, neprodleně jeho předseda, a to buď z vlastního podnětu, nebo na žádost některého členského státu.
2. Zástupce Komise předloží výboru návrh opatření, která mají být přijata. Výbor zaujme stanovisko k návrhu ve lhůtě, kterou může předseda stanovit podle naléhavosti věci. Stanovisko se přijímá většinou podle čl. 148 odst. 2 Smlouvy pro přijímání rozhodnutí, která Rada přijímat na návrh Komise. Hlasům zástupců členských států je přidělena váha stanovená v uvedeném článku. Předseda nehlasuje.
3. Komise přijme zamýšlená opatření, jsou-li v souladu se stanoviskem výboru.
4. Pokud zamýšlená opatření nejsou v souladu se stanoviskem výboru nebo pokud výbor žádné stanovisko nezaujme, předloží Komise Radě neprodleně svůj návrh opatření, která mají být přijata.
Rada se usnese kvalifikovanou většinou.
Článek 19
1. Do 31. prosince 1990 rozhodne Rada kvalifikovanou většinou o návrhu Komise týkajícím se veterinárních kontrol při obchodování s živými zvířaty uvnitř Společenství.
Do data uvedeného v prvním pododstavci rozhodne Rada kvalifikovanou většinou na návrh Komise o všeobecných pravidlech a zásadách pro kontroly ve třetích zemích a pro kontroly dovozů produktů, kterých se týká tato směrnice, ze třetích zemí. Stejně tak budou do tohoto data vymezena i kontrolní stanoviště na vnějších hranicích a stanoveny požadavky, které budou muset tato stanoviště splňovat.
2. Do 31. prosince 1992 přezkoumá Rada ustanovení této směrnice na základě zprávy Komise o získaných zkušenostech doprovázené případnými vhodnými návrhy, o nichž se usnese kvalifikovanou většinou.
Článek 20
Až do 31. prosince 1992 a tak, aby mohla být postupně zaváděna kontrolní opatření stanovená v této směrnici, mohou členské státy odchylně od čl. 5 odst.1:
- nadále pokračovat v kontrole dokladů v průběhu přepravy masa a odvozených produktů tak, aby se zajistilo dodržování zvláštních požadavků stanovených předpisy Společenství týkajících se slintavky a kulhavky a moru prasat,
- provádět kontrolu dokladů v průběhu přepravy produktů dovážených ze třetích zemí, jejichž jsou příjemci.
Článek 21
Rada kvalifikovanou většinou na návrh Komise určí do 1. října 1992 úpravu, která se použije poté, co přechodná ustanovení uvedená v článku 20 pozbudou účinnosti.
Článek 22
Členské státy uvedou v účinnost právní a správní předpisy nezbytné k dosažení souladu s touto směrnicí do doby, uvedené v rozhodnutí, které bude přijato do 31. prosince 1990 v souladu s čl. 19 odst. 1 druhým pododstavcem, nejpozději však 31. prosince 1991.
Řecká republika má však navíc lhůtu dalšího jednoho roku pro dosažení souladu s touto směrnicí.
Článek 23
Tato směrnice je určena členským státům.
ze dne 21. prosince 1989 o koordinaci právních a správních předpisů týkajících se přezkumného řízení při zadávání veřejných zakázek na dodávky a stavební práce (89/665/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 100a této smlouvy,
s ohledem na návrh Komise [1],
ve spolupráci s Evropským parlamentem [2],
s ohledem na stanovisko Hospodářského a sociálního výboru [3],
vzhledem k tomu, že směrnice Společenství upravující zadávání veřejných zakázek, zejména směrnice Rady 71/305/EHS ze dne 26. července 1971 o koordinaci postupů při zadávání veřejných zakázek na stavební práce [4], naposledy pozměněná směrnicí 89/440/EHS [5], a směrnice Rady 77/62/EHS ze dne 21. prosince 1976 o koordinaci postupů při zadávání veřejných zakázek na dodávky [6], naposledy pozměněná směrnicí 88/295/EHS [7], neobsahují přesná ustanovení zajišťující jejich účinné uplatňování;
vzhledem k tomu, že stávající právní úprava zajišťující jejich uplatňování jak na vnitrostátní úrovni, tak na úrovni Společenství ne vždy dostačuje k zajištění dodržování společných ustanovení, zejména ve stadiu, kdy lze protiprávní jednání napravit;
vzhledem k tomu, že otevření veřejných zakázek soutěži na úrovni Společenství vyžaduje značné posílení záruk transparentnosti a nediskriminace; že k dosažení hmatatelných výsledků je třeba mít k dispozici účinné a rychlé opravné prostředky pro případy porušení práva Společenství v oblasti veřejných zakázek nebo vnitrostátních předpisů je provádějících;
vzhledem k tomu, že postup při zadávání veřejných zakázek je krátký, a orgány příslušné k přezkumu proto musí být oprávněny mimo jiné k přijímání předběžných rozhodnutí pozastavujících řízení a výkon rozhodnutí přijatého zadavatelem; že vzhledem ke krátkému trvání zadávacího řízení je nezbytné výše uvedená protiprávní jednání okamžitě řešit;
vzhledem k tomu, že je nezbytné zajistit, aby ve všech členských státech existovala vhodná řízení umožňující zrušení protiprávních rozhodnutí a odškodnění osob poškozených protiprávním jednáním;
vzhledem k tomu, že pokud podniky samy nevyžadují přezkum, nemohou být některá protiprávní jednání napravena, není-li vytvořen zvláštní mechanismus;
vzhledem k tomu, že by proto Komise, pokud se domnívá, že při zadávání veřejných zakázek došlo ke zjevnému protiprávnímu jednání, měla být schopna upozornit příslušné orgány členského státu a zadavatele, aby byla učiněna vhodná opatření pro rychlou nápravu takového domnělého protiprávního jednání;
vzhledem k tomu, že uplatňování této směrnice v praxi by mělo být do čtyř let po jeho provedení přezkoumáno na základě informací o fungování vnitrostátních přezkumných řízení poskytnutých členskými státy,
PŘIJALA TUTO SMĚRNICI:
Článek 1
1. Pokud jde o postupy při zadávání veřejných zakázek, které spadají do působnosti směrnic 71/305/EHS a 77/62/EHS, přijmou členské státy opatření nezbytná pro zajištění účinného, a zejména co nejrychlejšího přezkumu rozhodnutí učiněných zadavateli podle následujících článků, a zejména čl. 2 odst. 7 z toho důvodu, že rozhodnutí porušila právo Společenství v oblasti veřejných zakázek nebo vnitrostátní předpisy je provádějící.
2. Členské státy zajistí, aby nedocházelo k diskriminaci mezi podniky uplatňujícími nárok na náhradu škody, která jim vznikla v rámci postupu při udělování veřejné zakázky v důsledku toho, že tato směrnice rozlišuje mezi vnitrostátními předpisy provádějícími právo Společenství a jinými vnitrostátními předpisy.
3. Členské státy zajistí, aby přezkumné řízení bylo dostupné podle podrobných pravidel, která mohou stanovit členské státy, každé osobě, která má nebo měla zájem na získání určité veřejné zakázky na dodávky nebo stavební práce a které v důsledku domnělého protiprávního jednání vznikla škoda nebo jí hrozí. Členské státy mohou zejména požadovat, aby osoba usilující o přezkum nejprve oznámila zadavateli domnělé protiprávní jednání a svůj záměr podat návrh na přezkum.
Článek 2
1. Členské státy zajistí, aby opatření přijímaná v souvislosti s přezkumným řízením uvedeným v článku 1 zahrnovala následující ustanovení týkající se pravomoci:
a) přijímat co nejrychleji prostřednictvím předběžných postupů předběžná opatření s cílem napravit domnělé protiprávní jednání nebo zabránit dalšímu poškozování příslušných zájmů, včetně opatření vedoucích k pozastavení nebo zajištění pozastavení postupů vedoucích k zadání dané veřejné zakázky nebo výkonu rozhodnutí učiněného zadavatelem;
b) zrušit protiprávní rozhodnutí nebo zajistit jeho zrušení, včetně odstranění diskriminačních technických, hospodářských nebo finančních specifikací ve výzvě k účasti v soutěži, v zadávací dokumentaci nebo v jakýchkoliv dalších dokumentech souvisejících s postupem při zadávání veřejných zakázek;
c) přiznat náhradu škody osobám poškozeným protiprávním jednáním.
2. Pravomoci uvedené v odstavci 1 mohou být rozděleny mezi různé orgány, které jsou příslušné k přezkumu z různých hledisek.
3. Přezkumné řízení jako takové nemusí mít odkladný účinek na postup při zadávání veřejných zakázek, kterého se týká.
5. Členské státy mohou stanovit, že pokud je nárok na náhradu škody uplatňován na základě skutečnosti, že rozhodnutí bylo protiprávní, musí být napadené rozhodnutí nejprve zrušeno orgánem, který je k tomu oprávněn.
6. Účinky výkonu pravomocí uvedených v odstavci 1 na uzavření smlouvy po udělení zakázky se řídí vnitrostátními právními předpisy.
S výjimkou případu, kdy je třeba rozhodnutí před přiznáním náhrady škody zrušit, může členský stát dále stanovit, že poté, co byla uzavřena smlouva po udělení zakázky, je pravomoc orgánů příslušných k přezkumu omezena na přiznání náhrady škody osobám poškozeným protiprávním jednáním.
7. Členské státy zajistí, aby rozhodnutí učiněná orgány příslušnými k přezkumu byla účinně vynutitelná.
8. Pokud orgány příslušné k přezkumu nejsou soudy, musí své rozhodnutí vždy odůvodnit písemně. Navíc musí být v takovém případě přijaty předpisy zajišťující, že domnělé protiprávní opatření orgánu příslušného k přezkumu nebo že domnělé vady při výkonu svěřených pravomocí podléhají soudnímu přezkumu nebo přezkumu orgánem, který je soudem ve smyslu článku 177 Smlouvy a který je nezávislý jak na zadavateli, tak na orgánu příslušném k přezkumu.
Členové tohoto nezávislého orgánu jsou jmenováni a jejich funkční období končí za stejných podmínek, které platí pro soudce, pokud jde o orgán, který je jmenuje, délku funkčního období a odvolání. Alespoň předseda tohoto nezávislého orgánu musí mít stejnou kvalifikaci jako soudce. Nezávislý orgán přijímá rozhodnutí po vyslechnutí obou stran; jeho rozhodnutí jsou právně závazná způsobem stanoveným jednotlivými členskými státy.
Článek 3
1. Komise může zahájit řízení uvedené v tomto článku, pokud před uzavřením smlouvy dospěje k názoru, že při zadávání veřejných zakázek ve smyslu směrnic 71/305/EHS a 77/62/EHS došlo ke zjevnému porušení práva Společenství v oblasti zadávání veřejných zakázek.
2. Komise oznámí členskému státu a zadavateli důvody, na základě kterých rozhodla, že došlo k protiprávnímu jednání a žádá nápravu.
3. Do 21 dnů po obdržení oznámení uvedeného v odstavci 2 předá dotyčný členský stát Komisi
a) potvrzení, že protiprávní jednání bylo napraveno nebo
b) odůvodnění, proč nedošlo k nápravě;
c) oznámení, že dotyčné řízení bylo pozastaveno buď z podnětu zadavatele, nebo na základě pravomocí uvedených v čl. 2 odst. 1 písm. a).
4. Odůvodnění podle odst. 3 písm. b) se může opírat zejména o skutečnost, že domnělé protiprávní jednání je již předmětem soudního řízení nebo jiného přezkumného řízení podle čl. 2 odst. 8. V tom případě sdělí členský stát Komisi výsledek tohoto řízení, jakmile je znám.
5. Pokud členský stát podle odst. 3 písm. c) oznámí, že dotyčné řízení bylo pozastaveno, oznámí členský stát Komisi, že toto pozastavení bylo ukončeno nebo že došlo k novému řízení, které se zcela nebo zčásti týká předchozího řízení. Nové oznámení potvrdí, že protiprávní jednání bylo napraveno, nebo odůvodní, proč nebylo napraveno.
Článek 4
2. Členské státy sdělí Komisi informace o fungování svých přezkumných řízení za předchozí rok každoročně do 1. března. Povahu informací určí Komise po konzultaci s Poradním výborem pro veřejné zakázky.
Článek 5
Členské státy přijmou opatření nezbytná pro dosažení souladu s touto směrnicí nejpozději do 21. prosince 1991. Sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 6
Tato směrnice je určena členským státům.
s ohledem na nařízení Rady (EHS) č. 2658/87 ze dne 23. července 1987 o celní a statistické nomenklatuře a o společném celním sazebníku [1], naposledy pozměněné nařízením (EHS) č. 20/89 [2], a zejména na článek 9 uvedeného nařízení,
vzhledem k tomu, že k zajištění jednotného uplatňování kombinované nomenklatury tvořící přílohu uvedeného nařízení je nezbytné přijmout opatření k zařazení zboží uvedeného v příloze tohoto nařízení;
vzhledem k tomu, že nařízení (EHS) č. 2658/87 stanovilo všeobecná pravidla pro výklad kombinované nomenklatury a že se tato pravidla vztahují i na každou jinou nomenklaturu, která je na ní plně nebo částečně založena nebo k ní přidává další třídění a která je zřízena zvláštními předpisy Společenství za účelem uplatňování celních nebo jiných opatření týkajících se obchodu se zbožím;
vzhledem k tomu, že podle uvedených všeobecných pravidel musí být zboží popsané ve sloupci 1 tabulky v příloze tohoto nařízení zařazeno na základě odůvodnění ve sloupci 3 do odpovídajících kódů KN uvedených ve sloupci 2;
vzhledem k tomu, že Výbor pro nomenklaturu nezaujal stanovisko ve lhůtě stanovené jeho předsedou,
PŘIJALA TOTO NAŘÍZENÍ:
Článek 1
Zboží popsané ve sloupci 1 tabulky v příloze se v kombinované nomenklatuře zařazuje do odpovídajících kódů KN uvedených ve sloupci 2 této tabulky.
Článek 2
Toto nařízení vstupuje v platnost dvacátým prvním dnem po vyhlášení
s ohledem na nařízení Rady (EHS) č. 2658/87 ze dne 23. července 1987 o celní a statistické nomenklatuře a o společném celním sazebníku [1], naposledy pozměněné nařízením (EHS) č. 20/89 [2], a zejména na článek 9 uvedeného nařízení,
vzhledem k tomu, že k zajištění jednotného uplatňování kombinované nomenklatury tvořící přílohu nařízení (EHS) č. 2658/87, pokud jde o sazební zařazení bund (včetně lyžařských), větrovek a podobných výrobků kódů KN 6101, 6102, 6201, 6202, je nezbytné upřesnit některé charakteristiky uvedených oděvů;
vzhledem k tomu, že tyto výrobky spadají do kategorie oděvů, které se obvykle oblékají na další šatstvo a které zajišťují ochranu před nepříznivým počasím;
vzhledem k tomu, že taková ochrana nemůže být zajištěna oděvy bez rukávů nebo oděvy s krátkými rukávy; že z tohoto důvodu je nezbytné výslovně uvést, že bundy, větrovky a podobné výše uvedené výrobky musí mít dlouhé rukávy;
vzhledem k tomu, že Výbor pro nomenklaturu nezaujal stanovisko ve lhůtě stanovené jeho předsedou,
PŘIJALA TOTO NAŘÍZENÍ:
Článek 1
Jako bundy (včetně lyžařských), větrovky a podobné výrobky kódů KN 6101, 6102, 6201 a 6202 se zařazují pouze oděvy s dlouhými rukávy.
Článek 2
Toto nařízení vstupuje v platnost dvacátým prvním dnem po vyhlášení
RADA EVROPSKÝCH SPOLEČENSTVÍ,
s ohledem na Smlouvu o založení Evropského společenství pro atomovou energii, a zejména na článek 31 této smlouvy,
s ohledem na návrh Komise vypracovaný po obdržení stanoviska odborné skupiny jmenované Výborem pro vědu a techniku [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k tomu, že příloha nařízení (Euratom) č. 3954/87 [4] obsahuje položky pro nejvyšší přípustné úrovně radioaktivní kontaminace potravin a krmiv;
vzhledem k tomu, že však pro některé položky nebyly stanoveny nejvyšší přípustné úrovně až do rozhodnutí, které měla Rada přijmout v později na základě dodatečných prací, prováděných zejména vědeckými odborníky;
vzhledem k tomu, že Komise předložila Radě dne 14. června a 9. prosince 1988 dvě sdělení, která byla určena k doplnění přílohy výše uvedeného nařízení a byla vypracována po konzultaci odborné skupiny uvedené v článku 31 Smlouvy;
vzhledem k tomu, že by proto příloha uvedeného nařízení měla být doplněna;
vzhledem k tomu, že některé další informace v uvedené příloze by měly být rovněž upraveny s ohledem na nejnovější vědecké práce v této oblasti;
vzhledem k tomu, že se tedy jeví jako žádoucí sjednotit úrovně a ostatní informace v uvedené příloze do jedné tabulky;
vzhledem k tomu, že v důsledku pokračujících vědeckých prací se rovněž jeví jako žádoucí stanovit, že postup uvedený v článku 7 nařízení (Euratom) č. 3954/87 by měl být rovněž použit ke stanovení nejvyšších přípustných úrovní pro krmiva; že uvedené nařízení by mělo být doplněno v tomto smyslu,
PŘIJALA TOTO NAŘÍZENÍ:
Článek 1
Příloha nařízení (Euratom) č. 3954/87 se nahrazuje přílohou tohoto nařízení.
Článek 2
Článek 7 nařízení (Euratom) č. 3954/87 se nahrazuje tímto:
"Článek 7
Prováděcí pravidla k tomuto nařízení, seznam méně významných potravin společně s nejvyššími úrovněmi, které se u těchto potravin použijí, a nejvyšší úrovně pro krmiva budou přijaty postupem stanoveným v článku 30 nařízení (EHS) č. 804/68, které se použije obdobně. Za tímto účelem bude zřízen výbor ad hoc."
Článek 3
Toto nařízení vstupuje v platnost třetím dnem po vyhlášení
s ohledem na Smlouvu o založení Evropského hospodářského společenství,
s ohledem na směrnici Rady 64/433/EHS ze dne 26. června 1964 o hygienických otázkách obchodu s čerstvým masem uvnitř Společenství [1], naposledy pozměněnou směrnicí 88/657/EHS [2], a zejména na článek 13 uvedené směrnice,
vzhledem k tomu, že podle článku 13 směrnice 64/433/EHS mohou být v souladu s postupem stanoveným článkem 16 na žádost povoleny odchylky od odst. 45 písm. c) přílohy I kterémukoliv členskému státu, který poskytne obdobné záruky; že tyto odchylky musí stanovit hygienické podmínky, které jsou alespoň rovnocenné podmínkám uvedeným v uvedené příloze;
vzhledem k tomu, že orgány Španělska předložily dopisem ze dne 26. září 1989 Komisi žádost o odchylku od odst. 45 písm. c) přílohy I směrnice 64/433/EHS pro bourání čerstvého hovězího, skopového a vepřového masa; že jsou v této žádosti navrženy hygienické podmínky; že je nezbytné, aby hygienické podmínky stanovené jako alternativa v požadované odchylce pro bourání čerstvého masa byly alespoň rovnocenné podmínkám odst. 45 písm. c) přílohy I směrnice 64/433/EHS;
Toto rozhodnutí je určeno členským státům.
s ohledem na Smlouvu o založení Evropského hospodářského společenství,
s ohledem na směrnici Rady 64/433/EHS ze dne 26. června 1964 o hygienických otázkách obchodu s čerstvým masem uvnitř Společenství [1], naposledy pozměněnou směrnicí 88/657/EHS [2], a zejména na článek 13 uvedené směrnice,
vzhledem k tomu, že podle článku 13 směrnice 64/433/EHS mohou být v souladu s postupem stanoveným v článku 16 na žádost povoleny odchylky od odst. 45 písm. c) přílohy I kterémukoliv členskému státu, který poskytne obdobné záruky; že tyto odchylky musí stanovit hygienické podmínky, které jsou alespoň rovnocenné podmínkám uvedeným v uvedené příloze;
vzhledem k tomu, že orgány Francie předložily dopisem ze dne 18. ledna 1989 Komisi žádost o odchylku od odst. 45 písm. c) přílohy I směrnice 64/433/EHS pro bourání čerstvého hovězího, skopového a vepřového masa; že jsou v této žádosti navrženy hygienické podmínky; že je nezbytné, aby hygienické podmínky stanovené jako alternativa v požadované odchylce pro bourání čerstvého masa byly alespoň rovnocenné podmínkám odst. 45 písm. c) přílohy I směrnice 64/433/EHS;
Toto rozhodnutí je určeno členským státům.
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 2658/87 o celní a statistické nomenklatuře a o společném celním sazebníku [1], naposledy pozměněné nařízením (EHS) č. 3845/89 [2], a zejména na článek 9 uvedeného nařízení,
vzhledem k tomu, že k zajištění jednotného uplatňování kombinované nomenklatury tvořící přílohu nařízení (EHS) č. 2658/87 je nezbytné přijmout opatření k zařazení zboží uvedeného v příloze tohoto nařízení;
vzhledem k tomu, že nařízení (EHS) č. 2658/87 stanovilo všeobecná pravidla pro výklad kombinované nomenklatury a že se tato pravidla vztahují i na každou jinou nomenklaturu, která je na ní plně nebo částečně založena nebo k ní přidává další třídění a která je zřízena zvláštními předpisy Společenství za účelem uplatňování celních nebo jiných opatření týkajících se obchodu se zbožím;
vzhledem k tomu, že podle uvedených všeobecných pravidel musí být zboží popsané ve sloupci 1 tabulky v příloze tohoto nařízení zařazeno na základě odůvodnění ve sloupci 3 do odpovídajících kódů KN ve sloupci 2;
vzhledem k tomu, že Výbor pro nomenklaturu nezaujal, pokud jde o výrobek č. 4 v tabulce v příloze, stanovisko ve lhůtě stanovené předsedou;
vzhledem k tomu, že opatření tohoto nařízením jsou, pokud jde o výrobky č. 1, 2, 3, 5 a 6 v tabulce v příloze, v souladu se stanoviskem Výboru pro nomenklaturu,
PŘIJALA TOTO NAŘÍZENÍ:
Článek 1
Zboží popsané ve sloupci 1 tabulky v příloze se v kombinované nomenklatuře zařazuje do odpovídajících kódů KN uvedených ve sloupci 2 této tabulky.
Článek 2
Toto nařízení vstupuje v platnost dvacátým prvním dnem po vyhlášení
ze dne 2. května 1991, kterým se Austrálie uznává za prostou Erwinia amylovora (Burr.) Winsl. et al. (91/261/EHS)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na směrnici Rady 77/93/EHS ze dne 21. prosince 1976 o ochranných opatřeních proti zavlékání organismů škodlivých rostlinám a rostlinným produktům do členských států [1], naposledy pozměněnou směrnicí Komise 91/27/EHS [2], a zejména na přílohu III část B bod 10 uvedené směrnice,
vzhledem k tomu, že podle směrnice 77/93/EHS nesmějí být rostliny některých druhů, kromě plodů a semen, pocházející nebo dovezené ze zemí nebo oblastí, které nebyly uznány za prosté Erwinia amylovora (Burr.) Winsl. et al,dováženydo členských států od 16. dubna do 31. října v případě původu na severní polokouli a od 1. listopadu do 15. dubna v případě původu na jižní polokouli;
vzhledem k tomu, že z úředních informací poskytnutých Austrálií vyplývá, že zmíněný škodlivý organismus se v této zemi nevyskytuje a že Austrálie dlouhodobě udržuje přísný zákaz dovozu rostlin a rostlinných produktů, jimiž by mohl být tento škodlivý organismus zavlečen;
vzhledem k tomu, že lze proto konstatovat, že neexistuje riziko rozšíření zmíněného škodlivého organismu;
vzhledem k tomu, že tímto rozhodnutím není dotčeno žádné pozdější zjištění, které by mohlo prokázat, že se zmíněný škodlivý organismus v této zemi vyskytuje;
vzhledem k tomu, že Komise zajistí, aby Austrálie každoročně poskytovala veškeré odborné technické informace potřebné k posouzení uvedené situace;
vzhledem k tomu, že opatření tohoto rozhodnutí jsou v souladu se stanoviskem Stálého rostlinolékařského výboru,
PŘIJALA TOTO ROZHODNUTÍ: Článek 1
Austrálie se uznává za prostou Erwinia amylovora (Burr.) Winsl. et al. Článek 2
Toto rozhodnutí je určeno členským státům.
ze dne 21. března 1991, kterou se podeváté mění směrnice 76/769/EHS o sbližování právních a správních předpisů členských států týkajících se omezení uvádění na trh a používání některých nebezpečných látek a přípravků (91/173/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 100a této smlouvy,
s ohledem na návrh Komise [1],
ve spolupráci s Evropským parlamentem [2],
s ohledem na stanovisko Hospodářského a sociálního výboru [3],
vzhledem k tomu, že by v období do 31. prosince 1992 měla být přijata opatření s cílem postupného vytvoření vnitřního trhu; že vnitřní trh představuje prostor bez vnitřních hranic, ve kterém je zajištěn volný pohyb zboží, osob, služeb a kapitálu;
vzhledem k tomu, že jak pentachlorfenol (č. CAS 87-86-5), tak i jeho sloučeniny, jsou látky, které jsou nebezpečné pro člověka a životní prostředí, a zejména pro vodní prostředí; že použití těchto látek by mělo být upraveno;
vzhledem k tomu, že omezení, která již byla přijata některými členskými státy na používání a uvádění na trh výše uvedených látek a přípravků obsahujících tyto látky, mají přímý dopad na vytváření a fungování vnitřního trhu; že proto nezbytné uvést v soulad právní předpisy členských států v této oblasti a změnit odpovídajícím způsobem přílohu I směrnice 76/769/EHS [4] naposledy pozměněné směrnicí 89/678/EHS [5];
vzhledem k tomu, že Komise bude rozvíjet koordinovanou strategii Společenství týkající se uvádění na trh a používání chemických látek používaných k ochraně dřeva; že tato strategie bude vycházet z na informací poskytnutých členskými státy, a zejména z hodnocení rizik pro člověka a životní prostředí, jestliže se vezmou v úvahu různé problémy spojené s ochranou dřeva v členských státech;
vzhledem k tomu, že stávající právní předpisy Společenství, které se týkají možného přijetí přísnějších omezení při používání těchto látek a přípravků na pracovišti členskými státy, nebudou touto směrnicí ovlivněny,
ze dne 16. prosince 1991 o vzájemném uznávání národních osvědčení vůdců plavidel pro přepravu zboží a cestujících po vnitrozemských vodních cestách (91/672/EHS)
s ohledem na návrh Komise [1],
Článek 1
Pro účely této směrnice se národní osvědčení vůdců plavidel pro přepravu zboží a cestujících po vnitrozemských vodních cestách podle přílohy I dělí takto:
Článek 2
S výhradou čl. 3 odst. 5 platí osvědčení vůdce plavidla pro plavbu na Rýně vydaná v souladu s revidovanou Úmluvou o plavbě na Rýně pro všechny vodní cesty Společenství.
Článek 3
1. Platná osvědčení vůdce plavidla uvedená ve skupině A přílohy I uznávají všechny členské státy za platná pro účely plavby po vodních cestách námořního charakteru podle přílohy II, jako by byla daná osvědčení vydána těmito státy.
2. Členské státy vzájemně uznávají platná osvědčení vůdců plavidel uvedená ve skupině B přílohy I za platná pro účely plavby na jejich vnitrozemských vodních cestách, kromě těch, u kterých se požaduje osvědčení pro plavbu na Rýně, nebo které jsou uvedeny v příloze II, jako kdyby tato osvědčení samy vydaly.
3. Uznání osvědčení vůdce plavidla skupiny A nebo skupiny B přílohy I členským státem může být podmíněno dosažením stejného minimálního věku, jaký je stanoven v daném členském státě pro vydání osvědčení stejné skupiny.
4. Uznání osvědčení vůdce plavidla členským státem může být omezeno na ty kategorie plavidel, pro které osvědčení platí v členském státě, který osvědčení vydal.
Členské státy uznávají osvědčení vydaná v souladu s číslem 10170 ADNR jako důkaz těchto znalostí.
Článek 4
V případě potřeby přijme Komise potřebné kroky k úpravě seznamu osvědčení uvedených v příloze I postupem podle článku 7.
Článek 5
Na základě návrhu Komise předloženého nejpozději do 31. prosince 1993 rozhodne Rada kvalifikovanou většinou nejpozději do dne 31. prosince 1994 o společných ustanoveních týkajících se řízení plavidel vnitrozemské plavby určených pro přepravu zboží a cestujících.
Článek 6
Článek 7
1. Pro účely článku 4 je Komisi nápomocen výbor složený ze zástupců členských států, kterému předsedá zástupce Komise.
2. Zástupce Komise předloží výboru návrh změn přílohy I. Výbor zaujme stanovisko k návrhu ve lhůtě, kterou může stanovit předseda podle naléhavosti věci. Stanovisko se přijímá většinou stanovenou v čl. 148 odst. 2 Smlouvy pro přijímání rozhodnutí, která má Rada přijímat na návrh Komise. Hlasům zástupců členských států ve výboru je přidělena váha stanovená v uvedeném článku. Předseda nehlasuje.
Komise přijme změny přílohy I, jsou-li v souladu se stanoviskem výboru.
Pokud navrhovaná změna není v souladu se stanoviskem výboru nebo pokud výbor žádné stanovisko nezaujme, předloží Komise Radě neprodleně návrh opatření, která mají být přijata. Rada se usnese kvalifikovanou většinou.
Pokud se Rada neusnese do tří měsíců ode dne, kdy jí byl návrh předán, přijme navrhovanou změnu Komise.
Článek 8
Tato směrnice je určena členským státům.
Nařízení Komise (EHS) č. 147/91 ze dne 22. ledna 1991, kterým se definují a stanoví mezní přípustné odchylky pro množstevní ztráty zemědělských produktů ve veřejném intervenčním skladování
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 3492/90 ze dne 27. listopadu 1990 o stanovení činitelů, které musí brát v úvahu záruční sekce Evropského zemědělského orientačního a záručního fondu v ročních účetních závěrkách pro financování intervenčních opatření ve formě veřejného skladování [1], a zejména na článek 4 uvedeného nařízení,
vzhledem k tomu, že definice mezní přípustné odchylky stanovená v článku 4 nařízení (EHS) č. 3492/90 pro zachování zemědělských produktů ve veřejném intervenčním skladování a způsob výpočtu použitého k určení finančních důsledků skladování musí být upřesněny;
vzhledem k tomu, že tato mezní přípustná odchylka se vztahuje na obvyklé množstevní ztráty vyplývající z běžného skladování nebo zpracování zemědělských produktů v režimu veřejné intervence, přičemž je třeba dodržovat požadavky na řádné zachování produktu;
vzhledem k tomu, že tato mezní odchylka musí být stanovena pro každý dotyčný produkt za použití jednoduchého způsobu a s přihlédnutím k neidentifikovatelným množstevním ztrátám, k nimž došlo během skladování v posledních letech; že mezní přípustná odchylka by proto měla být stanovena jako procento z celkového skladovaného množství;
vzhledem k tomu, že pro určité produkty podléhající zpracování v době mezi nákupem a skladováním musí být stanoveny zvláštní mezní přípustné odchylky pro ztráty vzniklé během zpracování;
vzhledem k tomu, že u vepřového masa nebyla již delší dobu provedena skladovací opatření a tato hodnota mezní odchylky se stanoví až po zahájení skladovacích opatření;
vzhledem k tomu, že by mělo být určeno datum, k němuž má záruční sekce EZOZF zaúčtovat finanční důsledky vyplývající z použití mezní přípustné odchylky;
vzhledem k tomu, že u některých zemědělských produktů byl podstatně upraven způsob výpočtu přípustné procentní ztráty při skladování; že je nezbytné tyto procentní sazby na základě zkušeností přezkoumat;
vzhledem k tomu, že mezní přípustné odchylky byly stanoveny různými nařízeními pro jednotlivá odvětví; že za účelem zjednodušení by měly být stanoveny v jednom nařízení;
vzhledem k tomu, že opatření tohoto nařízení jsou v souladu se stanoviskem Výboru EZOZF,
PŘIJALA TOTO NAŘÍZENÍ: Článek 1
1. Pro každý zemědělský produkt, který je předmětem opatření veřejného skladování se tímto stanoví mezní přípustná odchylka pro množstevní ztráty vyplývající z běžných operací skladování prováděných v souladu s přijatými pravidly.
2. Mezní přípustná odchylka se stanoví jako procentní sazba skutečné hmotnosti (bez obalu) množství uskladněného a převzatého během příslušného účetního roku, zvýšené o množství nacházejících se ve skladu na začátku tohoto roku. Vypočítá se pro každý produkt na základě všech množství uskladněných intervenční agenturou.
Skutečná hmotnost se vypočítá při nákupu a vyskladnění odečtením standardní hmotnosti obalů, jak je stanovena v nákupních podmínkách, od zaregistrované hmotnosti nebo, není-li k dispozici, od průměrné hmotnosti obalů používané intervenční agenturou.
Článek 2 1. Následující procentní sazby se uznávají za běžné přípustné ztráty během skladování: —obiloviny 0,2 %
—vykostění hovězího masa 32 %
—zpracování tabákových listů 9 %.
ze dne 22. dubna 1991, kterým se mění nařízení (EHS) č. 1208/81, kterým se stanoví klasifikační stupnice Společenství pro jatečně upravená těla dospělých kusů skotu
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 1358/80 ze dne 5. června 1980, kterým se stanoví směrná cena a intervenční cena pro dospělý skot pro hospodářský rok 1980/81 a kterým se zavádí klasifikační stupnice Společenství pro jatečně upravená těla dospělého skotu [1], a zejména na čl. 4 odst. 1 uvedeného nařízení,
s ohledem na návrh Komise,
vzhledem k tomu, že nařízení (EHS) č. 1208/81 [2] stanovilo klasifikační stupnici Společenství pro jatečně upravená těla dospělých kusů skotu;
vzhledem k tomu, že s ohledem na genetický pokrok vyplývající ze šlechtění skotu by klasifikační stupnice Společenství pro jatečně upravená těla dospělého skotu měla být upravena tak, aby zohlednila dobytek s dvojitým osvalením; že je proto nutné stanovit nepovinné zavedení třídy zmasilosti vyšší než jsou třídy již existující,
PŘIJALA TOTO NAŘÍZENÍ: Článek 1
Nařízení (EHS) č. 1208/81 se mění takto:
1. Článek 3 se nahrazuje tímto:
"Článek 3
1. Jatečně upravená těla dospělého skotu se dělí do těchto kategorií:
A. jatečně upravená těla nekastrovaných mladých zvířat samčího pohlaví do dvou let věku,
B. jatečně upravená těla ostatních nekastrovaných zvířat samčího pohlaví,
C. jatečně upravená těla kastrovaných zvířat samčího pohlaví,
D. jatečně upravená těla zvířat samičího pohlaví, která měla telata,
E. jatečně upravená těla ostatních zvířat samičího pohlaví.
Písmena A, B, C, D a E se použijí k identifikaci jatečně upravených těl od 1. ledna 1992, aniž tím jsou dotčena platná intervenční pravidla.
Kritéria pro rozlišování kategorií jatečně upravených těl se stanoví postupem podle článku 27 nařízení (EHS) č. 805/68.
2. Jatečně upravená těla dospělého skotu se roztřídí na základě posouzení
a) zmasilosti;
b) protučnělosti,
jak jsou definovány v přílohách I a II.
Třídu zmasilosti stanovenou v příloze I písmenem S mohou členské státy využít k tomu, aby prostřednictvím nepovinného uvedení třídy zmasilosti vyšší třídy než jsou třídy již existující (jatečně upravená těla s dvojitým osvalením) zohlednily znaky nebo očekávaný vývoj zvláštní produkce.
Členské státy, které mají v úmyslu využít tuto možnost, to oznámí Komisi a ostatním členským státům.
3. Členské státy jsou oprávněny dále dělit každou ze tříd stanovených v přílohách I a II do nejvýše tří podtříd."
2. Příloha I se nahrazuje zněním obsaženým v příloze tohoto nařízení.
Článek 2 Toto nařízení vstupuje v platnost třetím dnem po vyhlášení
ze dne 19. července 1991, kterým se mění nařízení (EHS) č. 1014/90, kterým se stanoví prováděcí pravidla pro definici, označování a obchodní úpravu lihovin
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 1576/89 ze dne 29. května 1989, kterým se stanoví obecná pravidla pro definici, označování a obchodní úpravu lihovin [1], a zejména na čl. 6 odst. 3 uvedeného nařízení,
vzhledem k tomu, že v nařízení Komise (EHS) č. 1014/90 [2] jsou stanovena počáteční pravidla; že je třeba tato pravidla doplnit;
vzhledem k tomu, že mají-li být zohledněny zvyklosti, které existovaly již před vstupem nařízení (EHS) č. 1576/89 v platnost, mělo by být povoleno, aby určité složené výrazy pro označování likérů mohly být zachovány, přestože alkohol v nich obsažený není získán nebo není výhradně získán z udávané lihoviny; že je nezbytné upřesnit podmínky pro označování těchto likérů, aby se předešlo jakémukoliv riziku záměny s lihovinami definovanými v čl. 1 odst. 4 nařízení (EHS) č. 1576/89;
vzhledem k tomu, že opatření tohoto nařízení jsou v souladu se stanoviskem Prováděcího výboru pro lihoviny,
"Článek 7b
1. Podle čl. 6 odst. 1 druhé odrážky nařízení (EHS) č. 1576/89 je v obchodní úpravě lihoviny zakázáno použití obecných výrazů ve složených výrazech, pokud alkohol obsažený v dotyčném nápoji nepochází výhradně z uvedené lihoviny.
2. Podle situace v okamžiku vstupu tohoto nařízení v platnost však smějí být v obchodní úpravě likérů vyrobených ve Společenství použity pouze následující složené výrazy:
solbaerrom, také nazývaný blackcurrant rum.
3. Pokud jde o označování etiketou a obchodní úpravu likérů uvedených v odstavci 2, uvádí se složený výraz na etiketě v jednom řádku, stejným písmem stejné barvy a slovo "likér" musí být uvedeno v bezprostřední blízkosti a písmem ne menším, než je písmo složeného výrazu.
Jestliže alkohol nepochází z udávané lihoviny, musí být odkaz na druh užitého alkoholu uveden na etiketě ve stejném zorném poli jako údaje. Tento odkaz se vyjádří buď údajem o druhu užitého zemědělského alkoholu, nebo slovy "zemědělského alkoholu", kterým předchází slova "vyrobený ze" nebo "vyrobený za použití"." Článek 2 Toto nařízení vstupuje v platnost třetím dnem po vyhlášení
kterým se mění nařízení (EHS) č. 1538/91, kterým se stanoví prováděcí pravidla k nařízení (EHS) č. 1906/90 o některých obchodních normách pro drůbeží maso
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 1906/90 ze dne 26. června 1990 o některých obchodních normách pro drůbeží maso [1], a zejména na článek 9 uvedeného nařízení;
vzhledem k tomu, že článek 8 nařízení Komise (EHS) č. 1538/91 [2] stanoví prováděcí pravidla pro nepovinné dělení zmrazeného nebo hluboce zmrazeného drůbežího masa do hmotnostních kategorií; že se ukázalo, že okamžité uplatnění těchto ustanovení je překážkou pro dovoz drůbežího masa ze třetích zemí, které bylo zabaleno před vstupem uvedeného nařízení v platnost; že uplatnění článku 8 uvedeného nařízení by proto mělo být odloženo do 1. března 1992;
vzhledem k tomu, že Řídící výbor pro drůbeží maso a vejce nevydal stanovisko ve lhůtě stanovené jeho předsedou,
PŘIJALA TOTO NAŘÍZENÍ:
Toto nařízení vstupuje v platnost dnem 20. června 1991.
Až do 31. prosince 1991 však mohou hospodářské subjekty balit produkty upravené tímto nařízením do obalového materiálu s označením stanoveným v předpisech Společenství nebo vnitrostátních předpisech použitelných před vstupem tohoto nařízení v platnost. Uvedené produkty mohou být uváděny na trh až do 31. prosince 1992."
o informatizaci veterinárních postupů při dovozu (projekt Shift), o změně směrnic 90/675/EHS, 91/496/EHS a 91/628/EHS a rozhodnutí 90/424/EHS a o zrušení rozhodnutí 88/192/EHS (92/438/EHS)
RADA EVROPSKÝCH SPOLEČENSTVÍ,
s ohledem na Smlouvu o založení Evropského společenství, a zejména na článek 43 této smlouvy,
s ohledem na návrh Komise,
s ohledem na stanovisko Evropského parlamentu [1],
vzhledem k tomu, že s přihlédnutím k příznivému vývoji harmonizace ve veterinární oblasti je důležité stanovit nové předpisy v oblasti informatizace veterinárních postupů při dovozu, a proto zrušit rozhodnutí 88/192/EHS;
vzhledem k tomu, že tyto nové předpisy musí přispívat k zajištění ochrany zdraví osob a zvířat a přitom umožnit, aby bylo dosaženo vnitřního trhu, pokud jde o zvířata a živočišné produkty;
vzhledem k tomu, že tyto nové předpisy jsou potřebnější tím spíše, že budou zrušeny vnitřní hraniční kontroly;
vzhledem k tomu, že informatizace veterinárních postupů při dovozu musí zahrnovat účinný informační systém v případě odmítnutí zásilky úředním veterinárním lékařem na stanovišti hraniční kontroly, jakož i vedení databáze týkající se dovozních podmínek a dovozu zvířat a živočišných produktů;
vzhledem k tomu, že je proto důležité změnit směrnice 90/675/EHS, 91/496/EHS a 91/628/EHS;
vzhledem k tom, že je třeba stanovit v rámci rozhodnutí Rady 90/424/EHS ze dne 26. června 1990 o některých výdajích ve veterinární oblasti [6] finanční účast Společenství na provádění nových předpisů v oblasti informatizace veterinárních postupů při dovozu;
vzhledem k tomu, že je třeba svěřit Komisi úkol, aby stanovila nezbytná prováděcí pravidla,
PŘIJALA TOTO ROZHODNUTÍ:
- informační režim v případě zpětného odeslání zásilky úředním veterinárním lékařem ze stanoviště hraniční kontroly,
- vedení a využití databází týkajících se podmínek pro dovoz zvířat a produktů do Společenství,
- vedení a využití databází týkajících se dovozů zvířat a produktů do Společenství.
2. Informatizace uvedená v odstavci 1 odpovídá stávajícím mezinárodním standardům.
Článek 2
Pro účely tohoto rozhodnutí se podle potřeby použijí definice uvedené ve směrnicích 90/675/EHS, 91/496/EHS a 91/628/EHS.
Článek 3
1. Informační režim stanovený v čl. 1 odst. 1 první odrážce se týká stanovišť hraniční kontroly, ústředních orgánů členských států a odborů Komise.
2. Informační režim stanovený v čl. 1 odst. 1 první odrážce je organizován podle zásad uvedených v příloze I.
Článek 4
1. Databáze uvedené v čl. 1 druhé odrážce obsahují všechny informace o podmínkách pro dovoz zvířat a produktů do Společenství, a zejména informace týkající se seznamů schválených třetích zemí, schválených podniků a přijatých ochranných opatření a informace týkající se vzorů schválených osvědčení.
2. Vedení a využití databází uvedených v čl. 1 odst. 1 druhé odrážce je organizováno podle zásad uvedených v příloze II.
Článek 5
1. Databáze uvedené v čl. 1 odst. 1 třetí odrážce obsahují všechny informace o každé zásilce zvířat nebo produktů dovážených do Společenství, a zejména informace o podmínkách pro přepravu zvířat stanovených v kapitole III směrnice 91/628/EHS a informace o výsledcích kontrol prováděných v souladu se směrnicemi 90/675/EHS a 91/496/EHS.
2. Vedení a využití databází uvedených v čl. 1 třetí odrážce je organizováno podle zásad uvedených v příloze III.
Článek 6
Vybavení používaná na stanovištích hraniční kontroly pro účely tohoto rozhodnutí mohou být vybavení uvedená v čl. 2 odst. 2 rozhodnutí Komise 91/398/EHS ze dne 19. července 1991 o počítačové síti spojující veterinární orgány (Animo) [7].
Článek 7
Zrušuje se rozhodnutí 88/192/EHS.
Článek 8
Směrnice 90/675/EHS se mění takto:
1. V čl. 4 odst. 1 se doplňuje nová odrážka, která zní:
2. V čl. 8 odst. 2 se doplňuje nové písmeno, které zní:
"d) konzultaci databází stanovených v čl. 1 odst. 1 druhé odrážce rozhodnutí 92/438/EHS."
3. V čl. 9 odst. 2 bodu iii) se doplňuje nová věta, která zní:
"Úřední veterinární lékař dbá o to, aby byly provedeny všechny úkony, které jsou nezbytné pro vedení databází uvedených v čl. 1 odst. 1 třetí odrážce rozhodnutí 92/438/EHS."
4. V čl. 11 odst. 4 písm. b) se první odrážka nahrazuje tímto:
"— oznámit úřednímu veterinárnímu lékaři kontrolního stanoviště místa určení projetí a datum předpokládaného dovozu produktů, a to prostřednictvím počítačové sítě spojující veterinární úřady (Animo)."
5. V čl. 11 odst. 4 písm. b) se doplňuje nová věta, která zní:
"Za tohoto předpokladu se informování příslušného orgánu provádí prostřednictvím počítačové sítě spojující veterinární úřady (Animo)."
6. V čl. 16 odst. 1 písm. a) se první odrážka nahrazuje tímto:
"— zavést informační režim podle čl. 1 odst. 1 první odrážky rozhodnutí 92/438/EHS."
7. V čl. 16 odst. 1 písm. a) se zrušuje třetí odrážka.
8. V článku 16 se odstavec 5 nahrazuje tímto:
"5. Ustanovení rozhodnutí 92/438/EHS jsou použitelná."
Článek 9
Směrnice 91/496/EHS se mění takto:
1. V čl. 4 odst. 1 se doplňuje nová odrážka, která zní:
"Kontrola se má provést po konzultaci databází stanovených v čl. 1 odst. 1 druhé odrážce rozhodnutí 92/438/EHS."
3. V čl. 6 odst. 2 se doplňuje nová věta, která zní:
"Úřední veterinární lékař dbá na to, aby byly provedeny všechny úkony, které jsou nezbytné pro vedení databází uvedených v čl. 1 odst. 1 třetí odrážce rozhodnutí 92/438/EHS."
4. V čl. 9 odst. 1 písm. d) se slova: "zmíněného v čl. 12 odst. 4 druhém pododstavci" nahrazují slovy "zmíněného v článku 20 směrnice 90/425/EHS."
5. V čl. 12 odst. 1 písm. c) se první odrážka nahrazuje tímto:
"— zavést informační režim podle čl. 1 odst. 1 první odrážky rozhodnutí 92/438/EHS."
6. V čl. 12 odst. 1 písm. c) se zrušuje třetí odrážka.
7. V článku 12 se odstavec 4 nahrazuje tímto:
"4. Použijí se ustanovení rozhodnutí 92/438/EHS."
8. V čl. 30 odst. 2 prvním pododstavci se zrušují slova "v druhém pododstavci".
Článek 10
V článku 11 směrnice 91/628/EHS se doplňuje nový odstavec, který zní:
Článek 11
Ve směrnici 90/424/EHS se vkládá nový článek, který zní:
"Článek 37a
1. K informatizaci veterinárních postupů při dovozu (projekt Shift) stanovené v rozhodnutí 92/438/EHS [*] Úř. věst. L 243, 25.8.1992, s. 27. lze využít finanční podporu Společenství.
Článek 12
Prováděcí pravidla k tomuto rozhodnutí se stanoví podle potřeby postupem podle článku 13.
Článek 13
1. Komisi je nápomocen Stálý veterinární výbor zřízený rozhodnutím 68/361/EHS [12] (dále jen "výbor").
2. Má-li být zahájen postup podle tohoto článku, přednese věc výboru neprodleně jeho předseda, a to buď z vlastního podnětu, nebo na žádost zástupce některého členského státu.
3. Zástupce Komise předloží návrh opatření, která mají být přijata. Výbor zaujme stanovisko k návrhu ve lhůtě, kterou může předseda stanovit podle naléhavosti věci. Stanovisko se přijímá většinou 54 hlasů, přičemž hlasům zástupců členských států je přidělena váha podle čl. 148 odst. 2 Smlouvy. Předseda nehlasuje.
4. a) Komise přijme opatření a ihned je provede, jsou-li v souladu se stanoviskem výboru.
b) Pokud nejsou v souladu se stanoviskem výboru nebo pokud výbor žádné stanovisko nezaujme, předloží Komise Radě neprodleně návrh opatření, která mají být přijata. Rada přijme opatření kvalifikovanou většinou.
Pokud Rada nerozhodne ve lhůtě tří měsíců ode dne, kdy jí byl návrh předán, přijme navrhovaná opatření Komise a ihned je provede.
Článek 14
Ustanovení tohoto rozhodnutí budou přezkoumána do 1. července 1995, aby mohl být vzat v úvahu technologický rozvoj a provedena nezbytná zlepšení s přihlédnutím zejména k rozvoji, který již může být zaznamenán v nejvyspělejších členských státech.
Článek 15
Toto rozhodnutí je určeno členským státům.
ze dne 25. září 1992, kterým se stanoví forma spolupráce mezi hostitelským střediskem Animo a členskými státy (92/486/EHS)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na směrnici Rady 90/425/EHS ze dne 26. června 1990 o veterinárních a zootechnických kontrolách v obchodu s některými živými zvířaty a produkty uvnitř Společenství s cílem dotvoření vnitřního trhu [1], naposledy pozměněnou směrnicí 92/60/EHS [2], a zejména na čl. 20 odst. 3 uvedené směrnice,
vzhledem k tomu, že Komise dne 19. července 1991 přijala rozhodnutí 91/398/EHS o počítačové síti spojující veterinární orgány (Animo) [3] a dne 2. července 1992 rozhodnutí 92/373/EHS, kterým se určuje hostitelské středisko Animo [4];
vzhledem k tomu, že by v zájmu zajištění fungování počítačové sítě Animo měly být přijaty předpisy k harmonizaci formy spolupráce mezi hostitelským střediskem Animo a členskými státy;
vzhledem k tomu, že opatření tohoto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
Článek 1
Každý členský stát určí v souladu se svými vnitrostátními předpisy orgán, který bude odpovědný za koordinaci mezi orgányv rámci každého členského státu.
Tento koordinační orgán sjedná se společností Eurokom smlouvu pro použití společného hostitelského střediska. Smlouva bude podepsána v souladu s vnitrostátními předpisy.
Článek 2
Příslušné orgány členských států zajistí, aby smlouvy, uvedené v článku 1:
- byly platné do 1. července 1995,
- zahrnovaly doložku o ročním přezkumu,
- zahrnovaly doložku o ukončení s šestiměsíční výpovědní lhůtou,
- zahrnovaly závazek Eurokomu, že začlení do činnosti veškeré technické požadavky stanovené v příloze rozhodnutí Komise 91/638/EHS [5], které jsou založeny na technickém přístupu navrhovaném společností Eurokom v jejich nabídce. S tím spojená možná činnost Eurokomu zahrnující u každého členského státu činnost spojenou se zavedením systému v každém členském státě a činnost na správě projektu bude předmětem samostatného závazku,
- zohlednily tato finanční hlediska:
a) 300 ECU ročně pro každou místní jednotku, jak je uvedeno v rozhodnutí Komise 92/175/EHS [6];
b) náklady na komunikaci, odlišně stanovené podle toho, zda existuje nebo neexistuje národní hostitelské středisko, a představující nejlepší cenu získanou Eurokomem od poskytovatele spojení.
Článek 3
Členské státy se zaváží uplatnit doložku o ukončení uvedenou ve třetí odrážce článku 2, pouze v případě, že je to v souladu s postupem podle čl. 20 odst. 3 směrnice 90/425/EHS.
Článek 4
Celkový roční poplatek vyplývající z nákladů na účast v síti uvedených v čl. 2 písm. a) páté odrážce, který nesmí překročit částku stanovenou pro první rok, a jeho rozdělení mezi členské státy budou přezkoumány do 1. července 1993. Maximální cena pro každý členský stát pro druhý a třetí rok trvání smlouvy se však nebude odchylovat směrem nahoru o více než 10 % ceny roku prvního.
Článek 5
Bude-li v průběhu zavádění systému zjištěno, že vzniká situace, zejména ohledně finančních opatření, která neodpovídá cílům tohoto rozhodnutí, Komise přijme nezbytná opatření v souladu s postupem podle článku 42 rozhodnutí Rady 90/424/EHS [7].
Článek 6
Toto rozhodnutí je určeno členským státům.
ze dne 10. února 1992, kterou se mění směrnice Rady 78/663/EHS, kterou se stanoví specifická kritéria pro čistotu emulgátorů, stabilizátorů, zahušťovadel a želírujících látek pro použití v potravinách
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na směrnici Rady 89/107/EHS ze dne 21. prosince 1988 o sbližování právních předpisů členských států týkajících se potravinářských přídatných látek povolených pro použití v potravinách určených k lidské spotřebě [1], a zejména na čl. 3 odst. 3 uvedené směrnice,
vzhledem k tomu, že s ohledem na specifikace přijaté v kodexu Codex Alimentarius a s ohledem na nové techniky výroby musí být změněna směrnice Rady 78/663/EHS [2], naposledy pozměněná směrnicí 90/612/EHS [3];
vzhledem k tomu, že podle článku 6 směrnice 89/107/EHS bylo přijetí předpisů, které mohou mít vliv na lidské zdraví, konzultováno s Vědeckým výborem pro potraviny;
vzhledem k tomu, že opatření této směrnice jsou v souladu se stanoviskem Stálého výboru pro potraviny,
PŘIJALA TUTO SMĚRNICI:
Článek 1
Příloha směrnice 78/663/EHS se mění v souladu s přílohou této směrnice.
Článek 2
Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 1. června 1993. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
Článek 3
Tato směrnice je určena členským státům.
kterou se po sedmé mění směrnice 67/548/EHS o sbližování právních a správních předpisů týkajících se klasifikace, balení a označování nebezpečných látek
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 100a této smlouvy,
s ohledem na návrh Komise [1],
ve spolupráci s Evropským parlamentem [2],
s ohledem na stanovisko Hospodářského a sociálního výboru [3],
vzhledem k tomu, že rozdíly mezi právními a správními předpisy týkajícími se klasifikace, balení a označování nebezpečných látek a oznámení nových látek v členských státech mohou vést k překážkám obchodu mezi členskými státy a vytvoření nerovných podmínek soutěže; že rozdíly mezi těmito opatřeními v členských státech mají přímý dopad na fungování vnitřního trhu a nezaručují stejnou úroveň ochrany veřejného zdraví a životního prostředí;
vzhledem k tomu, že opatření na sbližování předpisů členských států, jejichž cílem je vytváření a fungování vnitřního trhu, vycházejí z vysoké úrovně ochrany zdraví a bezpečnosti člověka a životního prostředí;
vzhledem k tomu, že za účelem ochrany člověka a životního prostředí před potenciálními riziky, která by mohla vyplynout z uvedení nových látek na trh, je nezbytné stanovit vhodná opatření a zejména změnit a posílit opatření směrnice Rady 67/548/EHS [4] naposledy pozměněné směrnicí 90/517/EHS [5];
vzhledem k tomu, že jakékoliv nové látky uvedené na trh by měly být oznámeny příslušným orgánům formou oznámení obsahujícího určité informace; že v případě látek uvedených na trh v množstvích menších než jedna tuna ročně na jednoho výrobce mohou být požadavky na oznámení omezeny; že však tam, kde množství látky uvedené na trh překračuje určité hranice, by se mělo počítat s provedením dodatečných studií;
vzhledem k tomu, že je nezbytné stanovit opatření umožňující zavedení oznamovacího postupu, podle kterého oznámení provedené v jednom členském státě je pak platné ve Společenství; že může být pro výrobce užitečné v případě látek vyrobených mimo Společenství stanovit ve Společenství výhradního zástupce pro účely oznámení;
vzhledem k tomu, že pro předvídání účinků na člověka a životní prostředí je žádoucí, aby každá nová látka, která je oznámena, byla podrobena hodnocení rizik, a že by měly být stanoveny jednotné zásady pro hodnocení rizika;
vzhledem k tomu, že je navíc důležité přísně sledovat vývoj a použití nových látek uvedených na trh, a že je proto nezbytné vytvořit systém umožňující zapsání všech nových látek do seznamu;
vzhledem k tomu, že Komise podle čl. 13 odst. 1 směrnice 67/548/EHS [6] zpracovala v souladu s pokyny stanovenými v rozhodnutí Komise 81/437/EHS seznam látek na trhu Společenství ke dni 18. září 1981 (EINECS); že tento seznam byl zveřejněn v Úředním věstníku Evropských společenství [7];
vzhledem k tomu, že je účelné omezit na minimum počet zvířat použitých pro experimentální účely v souladu se směrnicí Rady 86/609/EHS ze dne 24. listopadu 1986 o sbližování právních a správních předpisů členských států týkajících se ochrany zvířat používaných pro pokusné a jiné vědecké účely [8]; že by měla být přijata všechna vhodná opatření zabraňující opakování zkoušek na zvířatech;
vzhledem k tomu, že směrnice Rady 87/18/EHS ze dne 18. prosince 1986 o harmonizaci právních a správních předpisů týkajících se používání zásad správné laboratorní praxe a ověřování jejich používání při zkouškách chemických látek [9] stanoví zásady správné laboratorní praxe Společenství, které musí být dodržovány při zkouškách chemikálií;
vzhledem k tomu, že za účelem podpory ochrany životního prostředí a bezpečnosti a zdraví při práci je žádoucí, aby kvalifikovaným uživatelům byly k dispozici bezpečnostní listy k nebezpečným látkám;
vzhledem k tomu, že je třeba přijmout na úrovni Společenství předpisy o klasifikaci a označování látek na podporu ochrany obyvatelstva a zejména pracovníků, kteří je používají;
vzhledem k tomu, že za účelem zajištění odpovídající úrovně ochrany člověka a životního prostředí je nezbytné zavést opatření pro balení a dočasné označování nebezpečných látek, které nejsou uvedeny v příloze I směrnice 67/548/EHS; že ze stejných důvodů je nezbytné učinit uvádění bezpečnostních pokynů povinným;
vzhledem k tomu, že článek 2 směrnice 67/548/EHS klasifikuje látky a přípravky jako toxické, zdraví škodlivé, žíravé nebo dráždivé na základě obecných definicí; že zkušenosti ukázaly, že je nezbytné, aby se tato klasifikace zdokonalila; že se jeví jako nezbytné stanovit přesná kritéria pro klasifikaci; že kromě toho článek 3 uvedené směrnice předpokládá hodnocení nebezpečnosti pro životní prostředí a tím činí nezbytným vyjmenování určitých vlastností a parametrů hodnocení a zavedení fázovaného programu zkoušek;
vzhledem k tomu, že je žádoucí přidat nový obecný symbol nebezpečnosti "nebezpečný pro životní prostředí" pro uvedení na obalech;
vzhledem k tomu, že by měl být zaručen důvěrný charakter určitých informací týkajících se průmyslového nebo obchodního tajemství;
vzhledem k tomu, že členským státům by mělo být umožněno provést za určitých podmínek bezpečnostní opatření;
vzhledem k tomu, že Komisi by měly být dány pravomoci nezbytné pro přizpůsobení všech příloh směrnice 67/548/EHS technickému pokroku,
PŘIJALA TUTO SMĚRNICI:
Článek 1
Směrnice 67/548/EHS se mění takto:
a) oznamování látek;
b) výměně informací o oznámených látkách;
c) hodnocení potenciálního rizika oznámených látek pro člověka a životní prostředí;
2. Tato směrnice se nevztahuje na následující přípravky v konečném stavu určené pro konečného uživatele:
a) léčivé přípravky pro humánní nebo veterinární použití, jak jsou definovány ve směrnici 65/65/EHS [10] naposledy pozměněné směrnicí 87/21/EHS [11];
b) kosmetické prostředky definované směrnicí 76/768/EHS [12] naposledy pozměněnou směrnicí 86/199/EHS [13];
c) směsi látek ve formě odpadů, na které se vztahují směrnice 75/442/EHS [14] a 78/319/EHS [15];
d) potraviny;
e) krmiva pro zvířata;
f) pesticidy;
g) radioaktivní látky definované směrnicí 80/836/EHS [16];
h) ostatní látky nebo přípravky, pro které existují oznamovací nebo schvalovací postupy Společenství a pro které jsou požadavky stejné jako požadavky uvedené v této směrnici.
Nejpozději 12 měsíců po oznámení této směrnice vypracuje Komise v souladu s postupem stanoveným v čl. 29 odst. 4 písm. a) výše uvedený seznam látek a přípravků. Tento seznam bude pravidelně přezkoumáván a v případě potřeby upraven v souladu s uvedeným postupem.
Kromě toho se tato směrnice nevztahuje na:
- přepravu nebezpečných látek po železnici, silnici, vnitrozemských vodních cestách, po moři nebo letecky;
Článek 2
Definice
1. Pro účely této směrnice se:
a) "látkami" rozumějí chemické prvky a jejich sloučeniny v přírodním stavu nebo získané jakýmkoliv výrobním procesem včetně jakýchkoliv přísad potřebných k zachování stálosti výrobků, avšak s vyloučením všech rozpouštědel, která mohou být oddělena bez ovlivnění stálosti látky nebo změny jejího složení;
b) "přípravky" rozumějí směsi nebo roztoky složené ze dvou nebo více látek;
c) "polymerem" rozumí látka, která se skládá z molekul charakterizovaných sekvencí jednoho nebo více typů monomerních jednotek a obsahuje prostou hmotnostní většinu molekul obsahujících alespoň tři monomerní jednotky, které jsou kovalentně vázány alespoň k jedné jiné monomerní jednotce nebo jiné reagující složce tvořící méně než prostou hmotnostní většinu molekul stejné molekulární hmotnosti. U těchto molekul musí existovat rozdělení podle molekulárních hmotnostní, přičemž rozdíly v molekulární hmotnosti jsou způsobeny zejména rozdílným počtem monomerních jednotek. V souvislosti s touto definicí se "monomerní jednotkou" rozumí reagovaná forma monomeru v polymeru;
d) "oznámením" rozumí dokumenty s požadovanými informacemi předložené příslušnému orgánu členského státu:
- pro látky vyrobené uvnitř Společenství výrobcem, který uvádí látku jako takovou nebo obsaženou v přípravku na trh,
e) "uvedením na trh" rozumí zpřístupnění třetím stranám. Pro účely této směrnice se dovoz do celního prostoru Společenství považuje za uvedení na trh;
f) "vědeckým výzkumem a vývojem" rozumí vědecké experimenty, analýzy nebo chemický výzkum prováděné za kontrolovaných podmínek; vědecký výzkum a vývoj zahrnuje stanovení vnitřních vlastností, chování a působení a také vědecký výzkum spojený s vývojem výrobku;
g) "aplikovaným výzkumem a vývojem" rozumí další vývoj látky, v jehož průběhu jsou použity poloprovozní a provozní zkoušky ke stanovení oblastí použití látky;
h) "zkratkou EINECS" rozumí Evropský seznam existujících obchodovaných chemických látek. Tento seznam obsahuje konečný seznam všech látek, které byly na trhu Společenství ke dni 18. září 1981.
2. Ve smyslu této směrnice jsou "nebezpečné" tyto látky a přípravky:
a) výbušné látky a přípravky: pevné, kapalné, pastovité nebo gelovité látky a přípravky, které mohou rovněž reagovat exotermicky bez vzdušného kyslíku, přičemž rychle uvolňují plyny, a které za definovaných zkušebních podmínek vybuchují, prudce shoří nebo při zahřátí vybuchují, když jsou částečně uzavřeny;
b) oxidující látky a přípravky: látky a přípravky, které vedou při styku s jinými látkami, zejména hořlavými, ke vzniku vysoce exotermické reakce;
c) extrémně hořlavé látky a přípravky: kapalné látky a přípravky, které mají extrémně nízký bod vzplanutí a nízký bod varu, a plynné látky a přípravky, které jsou hořlavé při styku se vzduchem při běžné teplotě a tlaku;
d) vysoce hořlavé látky a přípravky:
- látky a přípravky, které se mohou zahřát a nakonec vznítit ve styku se vzduchem při běžné teplotě bez použití energie, nebo
- pevné látky a přípravky, které se mohou snadno vznítit po krátkém styku se zdrojem zapálení a které pokračují v hoření nebo shoří po odstranění zdroje vznícení, nebo
- kapalné látky a přípravky, které mají velmi nízký bod vzplanutí, nebo
- látky a přípravky, které při styku s vodou nebo vlhkým vzduchem uvolňují extrémně hořlavé plyny v nebezpečných množstvích;
e) hořlavé látky a přípravky: kapalné látky a přípravky, které mají nízký bod vzplanutí;
f) vysoce toxické látky a přípravky: látky a přípravky, které ve velmi malých množstvích způsobují smrt nebo akutní nebo chronické poškození zdraví, pokud jsou vdechovány, požity nebo vstřebány pokožkou;
g) toxické látky a přípravky: látky a přípravky, které v malých množstvích způsobují smrt nebo akutní nebo chronické poškození zdraví, když jsou vdechovány, požity nebo vstřebány pokožkou;
h) zdraví škodlivé látky a přípravky: látky a přípravky, které mohou způsobit smrt nebo akutní nebo chronické poškození zdraví, když jsou vdechovány, požity nebo vstřebány pokožkou;
i) žíravé látky a přípravky: látky a přípravky, které mohou při styku s živými tkáněmi tyto tkáně zničit;
j) dráždivé látky a přípravky: nežíravé látky a přípravky, které mohou okamžitým, prodlouženým nebo opakovaným stykem s pokožkou nebo sliznicí způsobit zánět;
k) senzibilizující látky a přípravky: látky a přípravky, které když jsou vdechovány nebo když proniknou pokožkou, jsou schopné vyvolat takovou hypersenzibilizující reakci, že při další expozici látce nebo přípravku dojde k charakteristickým nepříznivým účinkům;
l) karcinogenní látky a přípravky: látky nebo přípravky, které když jsou vdechovány, požity nebo proniknou pokožkou, mohou způsobit rakovinu nebo zvýšit její výskyt;
m) mutagenní látky a přípravky: látky a přípravky, které když jsou vdechovány, požity nebo proniknou pokožkou, mohou způsobit dědičné genetické vady nebo zvýšit jejich výskyt;
n) látky a přípravky, které jsou toxické pro reprodukci: látky a přípravky, které když jsou vdechovány, požity nebo když proniknou pokožkou, mohou způsobit nebo zvýšit výskyt nedědičných nepříznivých účinků v potomstvu a/nebo zhoršení mužských nebo ženských reprodukčních funkcí nebo schopností;
o) látky a přípravky, které jsou nebezpečné pro životní prostředí: látky a přípravky, které při vstupu do životního prostředí představují nebo mohou představovat okamžité nebo opožděné nebezpečí pro jednu nebo více složek životního prostředí;
Článek 3
Zkoušení a hodnocení vlastností látek
1. Zkoušky chemikálií prováděné v rámci této směrnice se zásadně provádějí podle metod stanovených v příloze V. Fyzikálně-chemické vlastnosti látek se stanovují podle metod uvedených v příloze V A; jejich toxicita se stanovuje podle metod uvedených v příloze V B a jejich ekotoxicita podle metod uvedených v příloze V C.
Avšak pro některé z látek uvedených v EINECS je možné, že existují zkušební údaje, které byly získány jinými metodami, než jsou metody stanovené v příloze V. Vhodnost těchto údajů pro účely klasifikace a označování a potřeba provedení nových zkoušek podle přílohy V musí být rozhodnuty případ od případu, mimo jiné s přihlédnutím k potřebě omezit zkoušení na obratlovcích.
Laboratorní zkoušky se provádějí v souladu se zásadami správné laboratorní praxe stanovenými ve směrnici 87/18/EHS a v souladu s opatřeními směrnice 86/609/EHS.
2. Skutečné nebo potenciální riziko pro člověka a životní prostředí se zhodnotí na základě zásad přijatých dne 30. dubna 1993 v souladu s postupem stanoveným v čl. 29 odst. 4 písm. b). Tyto zásady jsou pravidelně přezkoumávány, a pokud je to žádoucí, upraveny stejným postupem.
Článek 4
Klasifikace
1. Látky se klasifikují na základě jejich přirozených vlastností podle kategorií stanovených v čl. 2 odst. 2. Při této klasifikaci látek se berou v úvahu nečistoty, pokud jejich koncentrace překročí koncentrační limity stanovené v odstavci 4 tohoto článku a v článku 3 směrnice 88/379/EHS.
2. Obecné principy klasifikace a označování látek a přípravků se použijí v souladu s kritérii uvedenými v příloze VI [17], kromě případů, kdy jsou samostatnými směrnicemi stanoveny pro nebezpečné přípravky protichůdné požadavky.
Příloha I [18] obsahuje seznam látek klasifikovaných v souladu s principy stanovenými v odstavcích 1 a 2 spolu s jejich harmonizovanou klasifikací a označením. Rozhodnutí zařadit látku do přílohy I spolu s harmonizovanou klasifikací a označením se přijímá v souladu s postupem stanoveným v článku 29.
Článek 5
Povinnosti členských států
1. Aniž je dotčen článek 13, členské státy přijmou veškerá nezbytná opatření, aby zajistily, že látky jako takové nebo obsažené v přípravcích nemohou být uvedeny na trh, pokud nebyly:
- oznámeny příslušnému orgánu jednoho z členských států v souladu s touto směrnicí,
- zabaleny a označeny v souladu s články 22 až 25 a s kritérii v příloze VI a v souladu s výsledky zkoušek provedených podle příloh VII a VIII, kromě přípravků, pro které existují příslušná opatření v jiných směrnicích.
Kromě toho členské státy přijmou veškerá nezbytná opatření pro to, aby zajistily dodržování ustanovení článku 27 týkajících se bezpečnostních listů.
2. Opatření uvedená v odstavci 1 druhé odrážce se použijí, dokud látka není uvedena v příloze I nebo dokud nebylo v souladu s postupem stanoveným v článku 29 přijato rozhodnutí látku v seznamu neuvádět.
Článek 6
Povinnost provádět šetření
Výrobci, distributoři a dovozci nebezpečných látek uvedených v EINECS, které však ještě nebyly zařazeny do přílohy I, musí provádět šetření, aby zjistili příslušné a dostupné údaje týkající se vlastností takových látek. Na základě těchto informací budou balit a prozatímně označovat tyto látky podle pravidel stanovených v článcích 22 až 25 a podle kritérií v příloze VI.
Článek 7
Úplné oznámení
1. Aniž je dotčen čl. 1 odst. 2, čl. 8 odst. 1, článek 13 a čl. 16 odst. 1, vyžaduje se od každého oznamovatele látky, aby předložil příslušnému orgánu členského státu uvedenému v čl. 16 odst. 1, ve kterém je látka vyráběna, nebo v případě výrobce nacházejícího se mimo Společenství, členského státu, ve kterém má oznamovatel sídlo, oznámení zahrnující:
- technickou dokumentaci poskytující informace nezbytné pro hodnocení předvídatelných rizik, ať bezprostředních, nebo opožděných, které látka může představovat pro člověka a životní prostředí a obsahující veškeré vhodné dostupné údaje, jež jsou pro tento účel dostupné. Technická dokumentace obsahuje minimálně informace a výsledky studií uvedených v příloze VII A spolu s podrobným a úplným popisem provedených studií a použitých metod nebo bibliografických odkazů na ně,
- prohlášení týkající se nepříznivých účinků látky se zřetelem na různé předvídané použití,
- navrženou klasifikaci a označení této látky v souladu s touto směrnicí,
- pouze v případě nebezpečných látek návrh bezpečnostního listu podle článku 27,
- v případě výrobce usazeného mimo Společenství oznamovatel v případě potřeby přiloží, v souladu s čl. 2 odst. 1 písm. d) druhou odrážkou, prohlášení výrobce v tom smyslu, že pro účely předložení oznámení dotyčné látky je pověřený jako výhradní zástupce výrobce,
- pokud se to vyžaduje, prohlášení oznamovatele požadující na ozůvodněném základě výjimku z ustanovení čl. 15 odst. 2 na dobu, která nesmí v žádném případě překročit jeden rok následující po datu oznámení.
Vedle výše uvedených informací oznamovatel rovněž může poskytnout příslušnému orgánu předběžné hodnocení rizik, které provedl v souladu se zásadami stanovenými v čl. 3 odst. 2.
2. Aniž je dotčen článek 14, informuje každý oznamovatel již oznámené látky příslušný orgán:
- pokud množství látky vyrobené jedním výrobcem a uvedené na trh dosáhne 10 tun za rok nebo když celkové množství vyrobené jedním výrobcem a uvedené na trh dosáhne 50 tun; v tomto případě si příslušný orgán může vyžádat provedení některých nebo všech dodatečných zkoušek/studií stanovených v příloze VIII stupni 1 v časové lhůtě, kterou stanoví,
- pokud množství látky vyrobené jedním výrobcem a uvedené na trh dosáhne 100 tun za rok nebo když celkové množství vyrobené jedním výrobcem a uvedené na trh dosáhne 500 tun; v tomto případě si příslušný orgán vyžádá provedení dodatečných zkoušek/studií stanovených v příloze VIII stupni 1 v časové lhůtě, kterou stanoví, pokud oznamovatel dostatečně nezdůvodní, proč stanovené zkoušky/studie nejsou vhodné nebo proč by byly vhodnější alternativní vědecké zkoušky/studie,
- pokud množství látky vyrobené jedním výrobcem a uvedené na trh dosáhne 1000 tun za rok nebo když celkové množství vyrobené jedním výrobcem a uvedené na trh dosáhne 5000 tun; v tomto případě příslušný orgán vypracuje program zkoušek/studií podle přílohy VIII stupně 2 které musí být provedeny oznamovatelem v časové lhůtě, kterou stanoví příslušný orgán.
3. Pokud jsou dodatečné zkoušky provedny buď v souladu s požadavky odstavce 2, nebo dobrovolně, oznamovatel poskytne příslušnému orgánu výsledky provedených studií.
Článek 8
Požadavky omezeného oznámení pro látky uvedené na trh v množstvích menších než jedna tuna za rok na jednoho výrobce
1. Aniž jsou dotčeny čl. 1 odst. 2, čl. 13 odst. 1 a čl. 16 odst. 1, požaduje se od každého oznamovatele zamýšlejícího uvést látku na trh Společenství v množstvích menších než jedna tuna za rok, aby předložil příslušnému orgánu uvedenému v čl. 16 odst. 1 členského státu, ve kterém je látka vyrobena, nebo v případě výrobce usazeného mimo Společenství, ve kterém má oznamovatel sídlo, oznámení zahrnující:
- technickou dokumentaci poskytující informace nezbytné pro hodnocení předvídatelných rizik, ať bezprostředních, nebo opožděných, které může látka způsobit člověku a životnímu prostředí, a obsahující všechny vhodné dostupné údaje pro tento účel. Technická dokumentace obsahuje minimálně informace a výsledky studií uvedených v příloze VII B spolu s úplným a podrobným popisem provedených studií a použitých metod nebo bibliografických odkazů na ně, pokud to členský stát, ve kterém se oznámení provádí, vyžaduje,
- všechny ostatní informace uvedené v čl. 7 odst. 1.
2. Pokud je množství uvedené na trh nižší než 100 kg za rok na jednoho výrobce, oznamovatel může, aniž je dotčen čl 16 odst. 1, omezit informace obsažené v technické dokumentaci výše zmíněného oznámení na informace stanovené v příloze VII C.
3. Pokud oznamovatel předložil dokumentaci omezeného oznámení v souladu s odstavcem 2, předloží tento oznamovatel příslušnému orgánu, dříve než množství látky uvedené na trh dosáhne 100 kg za rok na jednoho výrobce nebo celkové množství uvedené na trh dosáhne 500 kg na jednoho výrobce, dodatečné informace nezbytné pro doplnění technické dokumentace na úroveň přílohy VII B.
4. Podobně pokud oznamovatel předložil dokumentaci omezeného oznámení v souladu s odstavcem 1, předloží tento oznamovatel příslušnému orgánu, dříve než množství látky uvedené na trh dosáhne jednu tunu za rok na jednoho výrobce nebo celkové množství uvedené na trh dosáhne 5 tun na jednoho výrobce, úplné oznámení podle požadavků článku 7.
5. Látky oznámené v souladu s odstavci 1 a 2 musí být, v míře, v jaké je možno rozumně předpokládat, že si je oznamovatel vědom jejich nebezpečných vlastností, baleny a označeny v souladu s pravidly stanovenými v článcích 22 až 25 a kritérii uvedenými v příloze VI. Tam, kde ještě není možné je označit v souladu s principy stanovenými v článku 23, měl by štítek obsahovat vedle označení odvozeného z již provedených zkoušek výstrahu: "Pozor - látka dosud není plně otestována".
Článek 9
Látky, které již byly oznámeny (pravidlo deseti let)
Oznamovatel nemusí předkládat informace požadované podle článků 7 a 8 pro technickou dokumentaci uvedenou v přílohách VII A, VII B, VII C a VII D s výjimkou jejich položek 1 a 2, pokud byly údaje původně předloženy alespoň před 10 roky.
Článek 10
Uvedení oznámených látek na trh
1. Látky oznámené podle článku 7 mohou být uvedeny na trh, pokud neexistuje opačné stanovisko příslušného orgánu, nejdříve 60 dnů po obdržení technické dokumentace v souladu s požadavky této směrnice příslušným orgánem.
Pokud příslušný orgán usoudí, že dokumentace není v souladu s touto směrnicí a upozorní na to oznamovatele v souladu s čl.16 odst. 2, může být látka uvedena na trh teprve 60 dnů poté, co příslušný orgán obdržel informace nezbytné pro uvedení oznámení do souladu s touto směrnicí.
2. Látky oznámené podle čl. 8 odst. 1 nebo 2 mohou být uvedeny na trh, pokud neexistuje opačné stanovisko příslušného orgánu, nejdříve 30 dnů poté, co příslušný orgán obdržel dokumentaci v souladu s požadavky této směrnice.
Pokud příslušný orgán usoudí, že dokumentace není v souladu s touto směrnicí, a upozorní na to oznamovatele v souladu s čl. 16 odst. 3, může být látka uvedena na trh teprve 30 dnů poté, co příslušný orgán obdržel informace nezbytné pro uvedení oznámení do souladu s touto směrnicí. Pokud však oznamovatel obdržel v souladu s čl. 16 odst. 3 oznámení, že dokumentace byla přijata, látka může být uvedena na trh nejdříve 15 dnů poté, co příslušný orgán obdržel dokumentaci.
Článek 11
Látky vyrobené mimo Společenství
Pokud v případě látek vyrobených mimo Společenství existuje více než jedno oznámení pro látku vyrobenou jedním výrobcem, kumulativní roční tonáž uvedená na trh Společenství bude stanovena Komisí a vnitrostátními orgány na základě informací předložených podle čl. 7 odst. 1, čl. 8 odst. 1 a článku 14. Povinnost provést dodatečné zkoušky v souladu s čl. 7 odst. 2 platí společně pro všechny oznamovatele.
Článek 12
Polymery
Specifická ustanovení týkající se technické dokumentace obsažené v oznámeních pro polymery a uvedená v čl. 7 odst. 1 a v čl. 8 odst. 1 budou stanovena v příloze VII ve formě přílohy VII D v souladu s postupem uvedeným v čl. 29 odst. 4 písm. b).
Článek 13
Výjimky
1. Ustanovení článků 7, 8, 14 a 15 se nevztahují na tyto látky:
- látky uvedené v seznamu EINECS,
- přísady a látky pro výhradní použití v krmivech pro zvířata, na které se vztahují směrnice 70/524/EHS a 82/471/EHS [19],
- látky použité výhradně jako přídatné látky v potravinách, na které se vztahuje směrnice 89/107/EHS [20], a látky použité výhradně jako aromatické látky v potravinách, na které se vztahuje směrnice 88/388/EHS,
- účinné látky použité výhradně v léčivých přípravcích uvedených v čl. 1 odst. 2 písm. a). Tyto látky nezahrnují chemické meziprodukty,
- látky pro výhradní použití ve výrobcích jiných oborů, pro které existují oznamovací nebo schvalovací postupy Společenství a pro které jsou požadavky na předložení údajů shodné s požadavky stanovenými v této směrnici. Komise v souladu s postupem stanoveným v čl. 29 odst. 4 písm. a) stanoví nejpozději 12 měsíců po oznámení této směrnice seznam takových právních předpisů Společenství. Tento seznam bude pravidelně přezkoumáván a v případě potřeby měněn v souladu s uvedeným postupem.
2. Níže uvedené látky se považují za oznámené ve smyslu této směrnice, pokud jsou splněny tyto podmínky:
- polymery s výjimkou těch, které obsahují v kombinované formě 2 % nebo více jakékoliv látky, která není uvedena v EINECS,
- látky uvedené na trh v množstvích menších než 10 kg za rok na jednoho výrobce, za předpokladu že výrobce/dovozce splní všechny podmínky uložené členskými státy, ve kterých je látka uvedena na trh. Tyto podmínky nesmí přesahovat objem informací stanovených v příloze VII C bodech 1 a 2,
- látky uvedené na trh v omezených množstvích a v žádném případě nepřesahujících 100 kg za rok na jednoho výrobce a určené výhradně pro účely vědeckého výzkumu a vývoje prováděného za kontrolovaných podmínek.
Každý výrobce nebo dovozce, který využívá tuto výjimku, musí vést písemné záznamy udávající identifikaci látky, údaje o označení, množství a seznam zákazníků; tyto informace budou na požádání k dispozici příslušným orgánům každého členského státu, kde probíhá výroba, dovoz, nebo vědecký výzkum a vývoj,
- látky uvedené na trh pro účely aplikovaného výzkumu a vývoje s omezeným počtem registrovaných zákazníků v množstvích, která jsou omezena pro účel aplikovaného výzkumu a vývoje. Na tyto látky se bude vztahovat výjimka po dobu jednoho roku za předpokladu, že výrobce nebo dovozce sdělí jejich identifikaci, údaje o označení, množství, zdůvodnění tohoto množství a seznam zákazníků a výzkumný a vývojový program příslušnému orgánu každého členského státu, ve kterém probíhá výroba, dovoz nebo aplikovaný výzkum a vývoj, a splní všechny podmínky uložené pro tento výzkum a vývoj těmito orgány nebo členskými státy. Podmínky uložené členskými státy mohou zahrnovat informace nepřesahující informace požadované podle článku 8. Po jednom roce tyto látky podléhají běžnému oznámení. Výrobce nebo dovozce rovněž poskytne záruku, že s látkou nebo přípravkem, ve kterém je látka obsažena, budou zacházet pouze zaměstnanci zákazníka v kontrolovaných podmínkách a tato látka nebude nikdy dána k použití široké veřejnosti ani jako látka samotná, ani obsažená v přípravku. Navíc pokud příslušný orgán usoudí, že by mohlo existovat nepřijatelné riziko pro člověka a životní prostředí, může rozšířit výše uvedená omezení tak, aby zahrnovala jakékoliv výrobky obsahující nové látky, které byly vyrobeny během aplikovaného výzkumu a vývoje.
Výše uvedená roční výjimka může být za výjimečných okolností prodloužena o další rok, pokud oznamovatel může uspokojivě prokázat příslušným orgánům, že takové prodloužení je odůvodněné.
3. Látky uvedené v odstavci 2 musí být, pokud lze u výrobce rozumně předpokládat znalost jejich nebezpečných vlastností, zabaleny a prozatímně označeny výrobcem nebo jeho zástupcem v souladu s pravidly stanovenými v článcích 22 až 25 a s kritérii uvedenými v příloze VI.
Pokud není možno látku úplně označit v souladu se zásadami stanovenými v článku 23, protože výsledky všech zkoušek uvedených v příloze VII A nejsou k dispozici, označení by mělo obsahovat vedle označení vyplývajícího z již provedených zkoušek výstrahu "Pozor - látka dosud není plně otestována".
Článek 14
Následné informace
1. Každý oznamovatel látky, která již byla oznámena v souladu s čl. 7 odst. 1 nebo čl. 8 odst. 1, musí z vlastní iniciativy a na svou odpovědnost písemně informovat příslušný orgán, kterému bylo předloženo původní oznámení, o:
- změnách ročních nebo celkových množství uvedených na trh Společenství jím nebo v případě látky vyrobené mimo Společenství, pro kterou byl oznamovatel určen jako výhradní zástupce, jím a/nebo ostatními,
- nových poznatcích o účincích látky na člověka a/nebo na životní prostředí, o kterých lze rozumně očekávat, že s nimi byl seznámen,
- nových použitích, pro která je tato látka uvedena na trh, o kterých lze rozumně očekávat, že s nimi byl seznámen,
- jakýchkoliv změnách ve složení látek, jak jsou uvedeny v přílohách VII A, VII B nebo v příloze VII C části 1.3,
- jakýchkoliv změnách svého postavení (výrobce nebo dovozce).
2. Od každého dovozce látky vyrobené výrobcem usazeným vně Společenství, který dováží látku v rámci oznámení předtím předloženého výhradním zástupcem v souladu s čl. 2 odst. 1 písm. d, se vyžaduje, aby zajistil, že tento výhradní zástupce je vybaven aktuálními informacemi týkajícími se množství látky jím uvedené na trh Společenství.
Článek 15
Opětovné oznámení stejné látky a zabránění opakování zkoušek na obratlovcích
1. V případě látky, která již byla oznámena podle čl. 7 odst. 1 nebo čl. 8 odst. 1, může příslušný orgán schválit, že další oznamovatel této látky může pro účely přílohy VII A částí 3, 4 a 5, přílohy VII B a přílohy VIII C částí 3 a 4 odkázat na výsledky zkoušek/studií poskytnutých prvním oznamovatelem, pokud další oznamovatel může předložit důkaz, že znovu oznámená látka je stejná jako látka dříve oznámená, včetně stupně čistoty a charakteru nečistot. První oznamovatel musí dát písemný souhlas k odkazu na výsledky zkoušek/studií, které provedl před provedením takového odkazu.
2. Před provedením zkoušek na obratlovcích pro účely předložení oznámení v souladu s čl. 7 odst. 1 nebo čl. 8 odst. 1 a aniž by byl dotčen odstavec 1, musí budoucí oznamovatelé informovat příslušné orgány členských států, ve kterých zamýšlejí následně předložit oznámení,
a) o tom, zda látka, kterou zamýšlejí oznámit, již byla oznámena a
b) o jménu a adrese prvního oznamovatele.
a) příslušný orgán, který obdržel dotaz, je přesvědčen, že budoucí oznamovatel zamýšlí uvést látku na trh v uvedených množstvích a
b) látka byla předtím oznámena a
c) první oznamovatel nežádal a neobdržel dočasnou výjimku z ustanovení tohoto článku,
První oznamovatel a budoucí oznamovatel podniknou všechny rozumné kroky k dosažení dohody o sdílení informací tak, aby se zabránilo opakování zkoušek na obratlovcích.
3. Oznamovatelé stejné látky, kteří se dohodli na sdílení informací týkajících se přílohy VII v souladu s odstavci 1 a 2, podniknou také všechny nezbytné kroky, aby dosáhli dohody o sdílení informací získaných při zkouškách na obratlovcích provedených v souladu s čl. 7 odst. 2.
4. Pokud, bez ohledu na ustanovení odstavců 2 a 3, stále nemohou oznamovatelé a budoucí oznamovatelé stejné látky dosáhnout dohody o sdílení údajů, mohou členské státy pro oznamovatele a budoucí oznamovatele nacházející se na jejich území zavést vnitrostátní předpisy zavazující oznamovatele a budoucí oznamovatele ke sdílení údajů s cílem zabránit opakovaným zkouškám na obratlovcích a stanovit jak postup pro využití informací, včetně předpisů o dočasné výjimce podle čl. 7 odst. 1 poslední odrážky, tak i rozumné vyvážení zájmů zúčastněných stran.
Článek 16
Práva a povinnosti orgánů
1. Členské státy určí příslušný orgán nebo orgány odpovědné za příjem informací požadovaných v článcích 7 až 14 a za přezkoumání jejich souladu s požadavky této směrnice.
Mimo to, pokud se to prokáže nezbytné pro hodnocení rizika, které může být látkou způsobeno, mohou si příslušné orgány vyžádat další informace, ověření a/nebo potvrzující zkoušky týkající se látek nebo jejich produktů přeměny, které jim byly oznámeny, nebo o nichž obdržely informace podle této směrnice; to může rovněž zahrnovat vyžádání jakýchkoliv informací uvedených v příloze VIII dříve, než je pro ně stanoveno v čl. 7 odst. 2.
Navíc příslušné orgány mohou:
- provádět takový odběr vzorků, který je nezbytný pro kontrolní účely,
- požadovat od oznamovatele, aby dodal taková množství oznámené látky, která považuje za nezbytná pro provádění ověřovacích zkoušek,
- provádět vhodná opatření týkající se bezpečného použití látky až do zavedení opatření Společenství.
V případě látek oznámených v souladu s čl. 7 odst. 1 a čl. 8 odst. 1 a 2 provede příslušný orgán, který obdržel oznámení, zhodnocení rizik v souladu s obecnými zásadami stanovenými v čl. 3 odst. 2. Hodnocení zahrnuje doporučení nejvhodnějších metod pro zkoušení látky a v případě potřeby také doporučení týkající se opatření, která umožní snížení rizika pro člověka a životní prostředí v souvislosti se snížením uvádění této látky na trh. Hodnocení se čas od času aktualizuje s ohledem na dodatečné informace získané podle tohoto článku nebo podle čl. 7 odst. 2, čl. 8 odst. 3 a čl. 14 odst. 1.
2. V případě oznámení předložených v souladu s článkem 7 bude orgán ve lhůtě 60 dnů následujících po obdržení oznámení písemně informovat oznamovatele, zda oznámení bylo nebo nebylo přijato jako vyhovující této směrnici.
Pokud je dokumentace přijata, sdělí orgán současně oznamovateli úřední číslo, které bylo oznámení přiděleno. Pokud není dokumentace přijata, informuje orgán oznamovatele o dalších informacích, jejichž předložení požaduje za účelem uvedení technické dokumentace do souladu s touto směrnicí.
3. Pro oznámení předložená v souladu s článkem 8 rozhodne příslušný orgán ve lhůtě 30 dnů následujících po přijetí oznámení, zda je oznámení v souladu s touto směrnicí, a v případě, že tomu tak není, informuje oznamovatele, jaké informace požaduje předložit za účelem uvedení dokumentace do souladu s touto směrnicí. Pokud je oznámení v souladu se směrnicí, sdělí orgán ve stejné lhůtě oznamovateli úřední číslo, které bylo jeho oznámení přiděleno.
4. Pro látky vyrobené vně Společenství, pro které bylo předložena více než jedno oznámení látek vyrobených jedním výrobcem, odpovídají příslušné orgány spolu s Komisí za výpočet roční kumulativní tonáže uvedené na trh Společenství. Když je dosažena mezní tonáž uvedená v čl. 7 odst. 2, příslušný orgán odpovědný za přijetí oznámení kontaktuje všechny oznamovatele a informuje je o identifikaci ostatních oznamovatelů a upozorní je na jejich kolektivní odpovědnost, jak je stanovena v článku 11.
5. Pro potvrzení nebo změnu návrhů na klasifikaci a označení se použije postup podle článku 28.
6. Aniž je dotčen čl. 19 odst. 1, členské státy a Komise zajistí, aby jakékoliv informace týkající se obchodního využití nebo výroby byly uchovány v tajnosti.
Článek 17
Zapojení Komise do oznamovacího postupu
Když členský stát obdrží dokumentaci oznámení uvedenou v čl. 7 odst. 1 a v čl. 8 odst. 1 nebo informace o dodatečných zkouškách provedených v souladu s čl. 7 odst. 2 a čl. 8 odst. 3 nebo následné informace předložené v souladu s článkem 14, zašle co nejdříve Komisi kopii dokumentace nebo další informace nebo jejich shrnutí.
V případě dalších informací uvedených v čl. 16 odst. 1 uvědomí příslušný orgán Komisi o zvolených zkouškách, o důvodech pro jejich volbu, o výsledcích, a v případě potřeby o vyhodnocení výsledků. V případě informací obdržených v souladu s čl. 13 odst. 2 zašle příslušný orgán Komisi takové údaje, které by mohly být ve společném zájmu Komise a ostatních příslušných orgánů.
Zhodnocení rizik uvedené v čl. 16 odst. 1 nebo shrnutí těchto hodnocení se zašle Komisi, jakmile je k dispozici.
Článek 18
Povinnosti Komise
1. Po obdržení dokumentace a informací uvedených v článku 17 Komise zašle kopie členským státům. Navíc může Komise rovněž zaslat jakékoliv další příslušné informace, které shromáždila podle této směrnice, pokud je považuje za vhodné.
2. Příslušný orgán každého členského státu může konzultovat přímo příslušný orgán, který obdržel původní oznámení, nebo Komisi o konkrétních podrobnostech údajů uvedených v dokumentaci požadované podle této směrnice nebo v hodnocení rizik uvedeném v čl. 16 odst. 1; může rovněž navrhnout, aby byly vyžádány další zkoušky nebo informace nebo aby bylo upraveno hodnocení rizik. Pokud se příslušnému orgánu, který obdržel původní oznámení, nepodaří vyhovět návrhům ostatních orgánů, co se týká dalších informací, potvrzujících zkoušek nebo změn programů studií stanovených v příloze VIII nebo hodnocení rizik, musí pro to uvést důvody ostatním zúčastněným orgánům. Pokud by nebylo možné dosažení dohody všech zúčastněných orgánů a pokud by byl kterýkoliv z těchto orgánů přesvědčen na základě podrobného odůvodnění, že dodatečné informace, potvrzující zkoušky nebo změny ve studijních programech jsou přesto skutečně nezbytné pro ochranu člověka a životního prostředí, může požádat Komisi, aby přijala rozhodnutí v souladu s postupem stanoveným v čl. 29 odst. 4 písm. b).
Článek 19
Důvěrnost údajů
1. Pokud má oznamovatel za to, že se jedná o problém důvěrnosti údajů, může označit informace stanovené v článcích 7, 8 a 14, které považuje za obchodně citlivé a jejichž zveřejnění by ho mohlo výrobně nebo obchodně poškodit a které si proto přeje uchovat v tajnosti před všemi osobami jinými než příslušnými orgány a Komisí. V těchto případech musí být předloženo podrobné zdůvodnění.
Pokud se týká oznámení a informací předkládaných v souladu s čl. 7 odst. 1 a 2, čl. 8 odst. 1, 2 a 3, nesmí se průmyslové a obchodní tajemství vztahovat na:
a) obchodní název látky;
b) jméno výrobce a oznamovatele;
c) fyzikálně-chemické údaje týkající se látky v souvislosti s částí 3 příloh VII A, VII B a VII C;
d) možné způsoby zneškodnění látky;
e) souhrn výsledků toxikologických a ekotoxikologických zkoušek;
h) informace obsažené v bezpečnostním listu;
i) v případě látek v příloze I na analytické metody umožňující stanovení nebezpečné látky, když je vypuštěna do životního prostředí, a rovněž na stanovení přímé expozice osob.
Jestliže oznamovatel, výrobce nebo dovozce sám dodatečně zveřejní dříve důvěrné informace, informuje o tom příslušný orgán.
2. Orgán přijímající oznámení/informaci rozhodne na svou vlastní odpovědnost, na které informace se vztahuje průmyslové a obchodní tajemství v souladu s odstavcem 1.
S informací, která byla příslušným orgánem přijímajícím technickou dokumentaci oznámení od oznamovatele přijata jako důvěrná, nakládají ostatní příslušné orgány a Komise jako s důvěrnou informací.
3. Pro látky, které jsou uvedeny v seznamu vypracovaném na základě čl. 21 odst. 1 a nejsou klasifikovány jako nebezpečné ve smyslu této směrnice, může být název uveden ve formě obchodního názvu v těch případech, kdy to vyžaduje příslušný orgán, kterému bylo předloženo oznámení. Běžně mohou být takové látky zahrnuty v seznamu pod obchodním názvem maximálně po dobu tří let. Avšak pokud příslušný orgán, kterému byla dokumentace předložena, usoudí, že zveřejnění chemického názvu v názvosloví IUPAC by samo mohlo prozradit informace týkající se obchodního využití nebo výroby, může být látka uvedena pouze pod obchodním názvem tak dlouho, jak příslušný orgán považuje za vhodné.
Nebezpečné látky mohou být na žádost příslušného orgánu přijímajícího oznámení zapsány do seznamu pouze ve formě jejich obchodních názvů až do doby, než jsou zařazeny do přílohy I.
4. Důvěrná informace, která je sdělena buď Komisi, nebo členskému státu, musí zůstat utajena.
Ve všech případech taková informace
- může být předložena pouze orgánům, jejichž povinnosti jsou specifikovány v čl. 16 odst. 1,
- může však být sdělena osobám přímo se podílejícím na správních nebo právních postupech zahrnujících sankce, které jsou uvaleny za účelem kontroly látek uvedených na trh, a osobám, které se mají zúčastnit zákonodárných procesů nebo v nich mají být slyšeny..
Článek 20
Výměna shrnutí dokumentace
1. Údaje předložené v souladu s články 17 a 18 mohou být zaslány Komisi a členským státům ve formě shrnutí.
V takovém případě a v souvislosti s čl. 18 odst. 2 musí mít příslušné orgány členského státu a Komise kdykoliv přístup k dokumentaci oznámení a dodatečným informacím.
2. Za účelem výměny informací podle článku 17 a čl. 18 odst. 1 vypracuje Komise společný formát. Tento formát musí být schválen postupem stanoveným v článku 29.
Článek 21
Seznamy stávajících a nových látek
1. Komise vede seznam všech látek oznámených podle této směrnice. Tento seznam musí být vypracován v souladu s rozhodnutím Komise 85/71/EHS [21].
Článek 22
Balení
1. Členské státy přijmou veškerá nezbytná opatření, aby zajistily, že nebezpečné látky nemohou být uvedeny na trh, pokud jejich obaly nesplňují tyto požadavky:
a) musí být konstruovány a navrženy tak, aby jejich obsah nemohl uniknout; tento požadavek se neuplatní tam, kde jsou předepsána zvláštní bezpečnostní zařízení;
b) materiály, které tvoří obal a uzávěry, nesmějí být citlivé k nepříznivému účinku obsahu nebo vést k tvorbě nebezpečných sloučenin s obsahem;
c) obal a uzávěry musí být všude silné a pevné, aby bylo zajištěno, že se neuvolní a bezpečně odolají běžným tlakům a napětím při zacházení;
d) obaly vybavené vyměnitelným uzavíracím zařízením musí být navrženy tak, aby obal mohl být opakovaně znovu uzavřen bez úniku obsahu;
e) každý obal jakéhokoliv objemu obsahující látky prodávané nebo dané k dispozici široké veřejnosti a označený "vysoce toxický", "toxický" nebo "žíravý", jak je definováno v této směrnici, musí mít uzávěr odolný proti otevření dětmi a hmatatelnou výstrahu nebezpečnosti;
f) každý obal jakéhokoliv objemu obsahující látky prodávané nebo dávané k dispozici široké veřejnosti a označený "zdraví škodlivý", "extrémně hořlavý" nebo "vysoce hořlavý", jak je definováno v této směrnici, musí být opatřen hmatatelnou výstrahou nebezpečnosti.
2. Členský stát může rovněž stanovit, že obal musí být na počátku uzavřen pečetí takovým způsobem, že když je obal poprvé otevřen, pečeť se nenapravitelně poškodí.
3. Kategorie látek, pro které musí být obal opatřen zařízeními uvedenými v odst. 1 písm. e) a f) se mění v souladu s postupem stanoveným v článku 29.
4. Technické specifikace týkající se zařízení uvedených v odst. 1 písm. e) a f) se mění v souladu s postupem stanoveným v čl. 29 odst. 4 písm. a) a lze je nalézt v příloze IX bodech A a B této směrnice.
Článek 23
Označování
1. Členské státy přijmou veškerá nezbytná opatření, aby zajistily, že nebezpečné látky nemohou být uvedeny na trh, pokud označení na jejich obalech nesplňuje následující požadavky.
2. Na každém obalu musí být zřetelně a nesmazatelně uvedeno:
a) název látky podle jednoho z názvů uvedených v příloze I. Pokud látka dosud není uvedena v seznamu v příloze I, musí být název udán s použitím mezinárodně uznávaného názvu;
b) jméno a úplnou adresu včetně telefonního čísla osoby usazené ve Společenství, která je odpovědná za uvedení látky na trh, ať je to výrobce, dovozce, nebo distributor;
c) symboly nebezpečnosti, pokud jsou stanoveny, a označení nebezpečnosti spojené s použitím látky. Kresba symbolu nebezpečnosti a znění označení nebezpečnosti musí souhlasit se zněním a symboly stanovenými v příloze II [22]. Symbol musí být vytištěn černě na oranžově žlutém pozadí. Symboly nebezpečnosti a označení nebezpečnosti, které se použijí pro každou látku, musí být ty, které jsou uvedeny v příloze I. Pro nebezpečné látky, které ještě nejsou uvedeny v příloze I, se symboly nebezpečnosti a označení nebezpečnosti přiřadí podle pravidel stanovených v příloze VI.
Pokud je látce přiřazen více než jeden symbol nebezpečnosti:
- povinnost zobrazit symbol T činí symboly X a C nepovinnými, pokud příloha I nestanoví jinak,
- povinnost zobrazit symbol C činí symbol X nepovinným,
- povinnost zobrazit symbol E činí symboly F a O nepovinnými;
d) standardní věty (R-věty) označující specifickou rizikovost vyplývající z nebezpečnosti spojené s použitím látky. Text těchto R-vět souhlasí s větami stanovenými v příloze III. R-věty, které se použijí pro každou látku, musí být takové, jak je uvedeno v příloze I. K nebezpečným látkám dosud neuvedeným v příloze I se R-věty, které mají být použity, přiřazují podle pravidel stanovených v příloze VI;
e) standardní věty týkající se bezpečného použití látky (S-věty). Text těchto S-vět souhlasí s větami stanovenými v příloze I. K nebezpečným látkám dosud neuvedeným v příloze I se S-věty, které mají být použity, přiřazují podle pravidel stanovených v příloze VI;
f) číslo EHS, pokud je přiděleno. Číslo EHS se získá z EINECS nebo ze seznamu, na který odkazuje čl. 21 odst. 1.
Mimo to, pokud se týká látek uvedených v příloze I, označení musí rovněž obsahovat slova "označení EHS".
3. V případě dráždivých, vysoce hořlavých, hořlavých a oxidujících látek nemusí být označení R-větami a S-větami provedeno, pokud obsah balení nepřesahuje 125 ml. To platí i v případě stejného objemu škodlivých látek, které se neprodávají v maloobchodě široké veřejnosti.
4. Označení jako "netoxický", "neškodlivý" nebo jakákoliv jiná podobná označení nesmějí být uvedeny na štítcích nebo obalech látek, na které se vztahuje tato směrnice.
Článek 24
Zavedení požadavků na označování
Tyto rozměry jsou určeny výhradně pro poskytnutí informací požadovaných podle této směrnice a v případě potřeby jakýchkoliv doplňujících označení pro zdraví a bezpečnost.
2. Štítek není zapotřebí tam, kde jsou údaje jasně uvedeny na samotném obalu, jak stanoví odstavec 1.
3. Barva a popis štítku - nebo v případě odstavce 2 obalu - jsou takové, aby se od sebe symbol nebezpečnosti a jeho pozadí zřetelně odlišovaly.
4. Informace požadované na štítku podle článku 23 se musí zřetelně odlišovat od pozadí a musí mít takovou velikost a řádkování, aby byly snadno čitelné.
Specifická ustanovení týkající se uvedení a rozměrů těchto informací jsou stanovena v příloze VI v souladu s postupem uvedeným v čl. 29 odst. 4 písm. b).
5. Členské státy mohou podmínit uvedení nebezpečných látek na trh na svém území použitím národního jazyka nebo jazyků při označování těchto látek.
6. Pro účel této směrnice jsou požadavky na označování považovány za splněné:
a) v případě vnějšího obalu obsahujícího jedno nebo více vnitřních balení, pokud je vnější obal označen v souladu s mezinárodními pravidly pro přepravu nebezpečných látek a vnitřní balení jsou označena v souladu s touto směrnicí;
b v případě jednoho obalu:
- pokud je takový obal označen v souladu s mezinárodními předpisy pro přepravu nebezpečných látek a s čl. 23 odst. 2 písm. a), b), d), e) a f) a
- v případě potřeby pro určité typy obalů, jako jsou lahve na přepravu plynů, v souladu se specifickými požadavky uvedenými v příloze VI.
Pokud nebezpečné látky neopouštějí území členského státu, může být místo mezinárodních předpisů pro přepravu nebezpečných látek povoleno označení, které splňuje vnitrostátní předpisy.
Článek 25
Výjimky z požadavků na označování a balení
1. Články 22, 23 a 24 se nepoužijí na opatření týkající se uvádění střeliva a výbušnin na trh pro získání praktického výbušného nebo pyrotechnického účinku.
Výše uvedené články se rovněž do 30. dubna 1997 nepoužijí pro opatření týkající se butanu, propanu a zkapalněného zemního plynu.
2. Mimo to členské státy mohou:
a) povolit, aby bylo označování požadované článkem 23 provedeno nějakým jiným vhodným způsobem na obalech, které jsou buď příliš malé, nebo jinak nevhodné pro označování v souladu s čl. 24 odst. 1 a 2;
b) povolit, odchylně od článků 23 a 24, aby obaly nebezpečných látek, které nejsou výbušné, vysoce toxické, nebo toxické, nebyly označeny nebo byly označeny nějakým jiným způsobem, pokud obsahují tak malá množství, že není důvod se obávat jakéhokoliv nebezpečí pro osoby, které s takovými látkami zacházejí, nebo pro jiné osoby;
c) povolit odchylně od výše uvedených opatření, pokud jsou obaly příliš malé pro označení podle článků 23 a 24 a není důvod se obávat jakéhokoliv nebezpečí pro osoby, které s takovými látkami zacházejí nebo pro jiné osoby, aby obaly výbušnin, vysoce toxických nebo toxických látek byly označeny nějakým jiným vhodným způsobem.
Tyto odchylky nedovolují použití symbolů, označení nebezpečnosti, R-vět a S-vět jiných, než uvedených v této směrnici.
3. Pokud členský stát využije možnosti poskytnuté v odstavci 2, neprodleně o tom uvědomí Komisi.
Článek 26
Reklama
Jakákoliv reklama na látky, které patří do jedné nebo více kategorií uvedených v čl. 2 odst. 2, je zakázána, pokud v ní není zmíněna příslušná kategorie.
Článek 27
Bezpečnostní list
1. Při prvním dodání nebo, v případě potřeby před prvním dodáním nebezpečné látky, každý výrobce, dovozce nebo distributor dodá příjemci bezpečnostní list, aby se umožnilo odborným uživatelům zejména provést nezbytná opatření, pokud se týká ochrany životního prostředí a zdraví a bezpečnosti na pracovišti. Tento list musí obsahovat informace nezbytné pro ochranu člověka a životního prostředí.
Bezpečnostní list může být zaslán písemně nebo elektronicky. Výrobce, dovozce nebo distributor následně zasílá příjemci bezpečnostního listu jakékoliv nové příslušné informace o látce, které získal.
2. Obecná pravidla pro vypracování, distribuci, obsah a rozsah bezpečnostního listu uvedeného v odstavci 1 budou stanovena v souladu s postupem uvedeným v čl. 29 odst. 4 písm. a).
Článek 28
Přizpůsobení technickému pokroku
Změny nezbytné pro přizpůsobení příloh technickému pokroku se přijímajíí v souladu s postupem stanoveným v článku 29.
Článek 29
Postup pro přizpůsobení technickému pokroku
1. Komisi je nápomocen výbor složený ze zástupců členských států, kterému předsedá zástupce Komise.
2. Zástupce Komise předloží výboru návrh opatření, která mají být přijata. Výbor zaujme stanovisko k návrhu ve lhůtě, kterou může předseda stanovit podle naléhavosti věci. Stanovisko se přijímá většinou stanovenou v čl. 148 odst. 2 Smlouvy pro přijímání rozhodnutí, která Rada přijímá na návrh Komise. Hlasům zástupců členských států ve výboru je přidělena váha podle uvedeného článku. Předseda nehlasuje.
3. Komise přijme zamýšlená opatření, jsou-li v souladu se stanoviskem výboru.
Pokud zamýšlená opatření nejsou v souladu se stanoviskem výboru nebo pokud výbor žádné stanovisko nezaujme, předloží Komise Radě neprodleně návrh opatření, která mají být přijata. Rada se usnáší kvalifikovanou většinou.
4. a) Pokud se Rada neusnese ve lhůtě tří měsíců ode dne, kdy jí byl návrh předán, kromě případů uvedených v pododstavci b) níže, přijme navrhovaná opatření Komise. V případě podle čl. 31 odst. 2. činí tato lhůta šest týdnů.
b) Pokud se Rada v případě opatření pro přizpůsobení technickému pokroku příloh II, VI, VII a VIII neusnese ve lhůtě tří měsíců ode dne, kdy jí byl návrh předán, přijme navrhovaná opatření Komise, s výjimkou případů, kdy se Rada proti opatřením vysloví prostou většinou.
Článek 30
Doložka o volném pohybu
Členské státy nesmějí zakazovat, omezovat nebo bránit uvádění na trh látek, které splňují požadavky této směrnice, z důvodů týkajících se oznámení, klasifikace, balení nebo označování ve smyslu této směrnice.
Článek 31
Ochranná doložka
1. Má-li členský stát na základě nových informací oprávněné důvody se domnívat, že látka, která byla přijata jako splňující požadavky této směrnice, z důvodů týkajících se oznámení, klasifikace, balení nebo označování, přesto představuje nebezpečí pro člověka nebo životní prostředí z důvodu, že klasifikace, balení a označování již dále neodpovídá, může látku dočasně překlasifikovat nebo, pokud je to nutné, zakázat uvádění na trh této látky nebo ji na svém území podrobit zvláštním podmínkám. Musí o tom neprodleně uvědomit Komisi a ostatní členské státy a uvést důvody pro své rozhodnutí.
2. Komise rozhodne v souladu s postupem uvedeným v čl. 29 odst. 4 písm. a).
3. Pokud v návaznosti na rozhodnutí přijaté v souladu s odstavcem 2 Komise usoudí, že pro případy spadající pod odstavec 1 výše jsou nezbytné technické úpravy příloh této směrnice, přijme rozhodnutí v této věci v souladu s postupem stanoveným v článku 29.
Článek 32
Zprávy
1. Každé tři roky zašlou členské státy Komisi zprávu o provádění této směrnice na svém území. První zpráva bude předložena tři roky po provedení této směrnice.
2. Každé tři roky Komise připraví souhrnnou zprávu založenou na informacích uvedených v odstavci 1, která bude zaslána členským státům."
2. Dosavadní články 24, 25 a 27 se označují jako články 33, 34 a 35.
3. Přílohy II, VI, VII a VIII se mění takto:
- příloha II se pozměňuje doplněním symbolu vyjadřujícího nebezpečnost pro životní prostředí, jak je uveden v příloze I této směrnice,
- příloha VI, část 1. A se nahrazuje přílohou 2 této směrnice,
- příloha VII se nahrazuje přílohou 3 této směrnice,
- příloha VIII se nahrazuje přílohou 4 této směrnice.
- v čl. 10 odst. 3 a v čl. 11 se slova "článek 8c" nahrazují slovy "článek 28".
3. Směrnice 78/631/EHS:
- v čl. 6 odst. 2 písm. g) se slova "článek 6" nahrazují slovy "článek 23",
- v čl. 10 odst. 3 a v článku 11 se slova "článek 8c" nahrazují slovy "článek 28".
4. Směrnice 88/379/EHS:
- v druhém a osmém bodu odůvodnění se odkaz na směrnici 79/831/EHS nahrazuje odkazem na tuto směrnici,
- v čl. 3 odst. 3 se slova "karcinogenní, mutagenní a teratogenní účinky" nahrazují slovy "karcinogenní a mutagenní účinky a účinky na reprodukci",
- v čl. 3 odst. 5 se slova "čl. 8 odst. 2 směrnice 67/548/EHS" nahrazují slovy "čl. 13 odst. 3 směrnice 67/548/EHS",
- čl. 3 odst. 5 písm. o) zní:
- "o) Přípravky by měly být považovány za: toxické pro reprodukci a označeny alespoň symbolem a označením nebezpečnosti "toxický",, pokud obsahují látku vyvolávající takové účinky, kterým je přiřazena alespoň jedna R-věta definovaná v příloze VI směrnice 67/548/EHS, která charakterizuje látky jako toxické pro reprodukci v kategorii 1, v koncentraci rovné nebo přesahující:
- buď koncentrace specifikované pro uvažovanou látku v příloze I směrnice 67/548/EHS pro uvažovanou látku, nebo
- koncentrace specifikované v příloze I bodu 6 (tabulka VI) této směrnice, pokud nejsou uvažovaná látka nebo látky uvedeny v příloze I směrnice 67/548/EHS nebo jsou v ní uvedeny bez koncentračních limitů;",
- čl. 3 odst. 5 písm. p) zní:
- "p) Přípravky musí být považovány za: takové, že s nimi má být nakládáno jako s toxickými pro reprodukci s přiřazením symbolu a označení nebezpečnosti alespoň "toxický",, pokud obsahují látku vyvolávající takové účinky, kterým je přiřazena alespoň jedna R-věta definovaná v příloze VI směrnice 67/548/EHS, která charakterizuje látky jako toxické pro reprodukci v kategorii 2, v koncentraci rovné nebo přesahující:
- buď koncentrace specifikované v příloze I směrnice 67/548/EHS pro uvažovanou látku, nebo
- koncentrace specifikované v příloze I bodu 6 (tabulka VI) této směrnice, pokud nejsou uvažovaná látka nebo látky uvedeny v příloze I směrnice 67/548/EHS nebo jsou v ní uvedeny bez koncentračních limitů;",
- čl. 3 odst. 5 písm. q) zní:
- "q) Přípravky musí být považovány za: takové, že na ně má být pohlíženo jako na toxické pro reprodukci s přiřazením symbolu a označení nebezpečnosti "zdraví škodlivý",, pokud obsahují látku vyvolávající takové účinky, kterým je přiřazena alespoň jedna R-věta definovaná v příloze VI směrnice 67/548/EHS, která charakterizuje látky jako nebezpečné pro reprodukci v kategorii 3, v koncentraci rovné nebo přesahující:
- buď koncentrace specifikované v příloze I směrnice 67/548/EHS pro uvažovanou látku, nebo
- koncentrace specifikované v příloze I bodu 6 (tabulka VI) této směrnice, pokud nejsou uvažovaná látka nebo látky uvedeny v příloze I směrnice 67/548/EHS nebo jsou v ní uvedeny bez koncentračních limitů;",
- v čl. 6 odst. 1 písm. a) se slova "čl. 15 odst. 1" nahrazují slovy "čl. 22 odst. 1",
- v čl. 6 odst. 3 se slova "článek 21" nahrazují slovy "článek 28",
- v čl. 7 odst. 1 písm. c) položce ii) se slova "čl. 11 odst. 4" nahrazují slovy "čl. 19 odst. 4",
- v čl. 7 odst. 1 se slova "čl. 16 odst. 2 písm. c)" nahrazují slovy "čl. 23 odst. 2 písm. c)",
- v článku 8 se vkládá tento odstavec:
"3a. Požadovaná informace na štítku podle článku 7 musí zřetelně vystupovat na pozadí a musí mít takovou velikost a řádkování, aby byla snadno čitelná.
Specifická ustanovení týkající se rozměrů a formy této informace budou uvedena v příloze VI směrnice 67/548/EHS v souladu s postupem stanoveným v čl. 28 odst. 4 písm. b) této směrnice."
- v článku 10, v čl. 14 odst. 2 a v článku 15 se slova "článek 21" nahrazují slovy "článek 28",
- v názvu přílohy I části 6 se slova "teratogenní účinky" nahrazují slovy "účinky na reprodukci",
- v příloze I tabulce VI se slova "teratogenní látky" nahrazují slovy "látky toxické pro reprodukci".
Článek 3
1. Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 31. října 1993. Neprodleně o nich uvědomí Komisi.
2. Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
3. Členské státy sdělí Komisi znění vnitrostátních právních předpisů, které přijmou v oblasti působnosti této směrnice.
Článek 4
Tato směrnice je určena členským státům.
kterou se doplňuje společný systém daně z přidané hodnoty a mění směrnice 77/388/EHS (sblížení sazeb DPH)
RADA EVROPSKÝCH SPOLEČENSTVÍ,
s ohledem na Smlouvu o založení Evropského společenství, a zejména na článek 99 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k tomu, že dotvoření vnitřního trhu, které je jedním z hlavních cílů Společenství, vyžaduje jako první krok odstranění daňových kontrol na hranicích;
vzhledem k tomu, že má-li se zabránit narušení hospodářské soutěže, vyplývají z tohoto odstranění u daně z přidané hodnoty nejen jednotný základ daně, ale i počet sazeb a úroveň sazeb, jež si jsou mezi členskými státy dostatečně blízké; že je proto nezbytné změnit směrnici 77/388/EHS [4];
vzhledem k tomu, že během přechodného období by měly být umožněny některé odchylky v počtu a úrovních sazeb,
PŘIJALA TUTO SMĚRNICI:
Článek 1
Směrnice 77/388/EHS se mění takto:
1. V článku 12 se odstavec 3 nahrazuje tímto:
"3. a) Od 1. ledna 1993 uplatňují členské státy základní sazbu, která do 31. prosince 1996 nesmí být nižší než 15 %.
Na základě zprávy o fungování přechodné úpravy a návrhů konečné úpravy, které předloží Komise podle článku 28l, rozhodne Rada jednomyslně do 31. prosince 1995 o výši minimální základní sazby, která bude uplatňována po 31. prosinci 1996.
Členské státy mohou rovněž uplatňovat jednu či dvě snížené sazby. Snížené sazby nesmí být nižší než 5 % a vztahují se pouze na dodání zboží a poskytnutí služeb těch kategorií, které jsou uvedeny v příloze H.
b) Členské státy mohou uplatňovat sníženou sazbu na dodání zemního plynu a elektřiny, není-li zde nebezpečí narušení hospodářské soutěže. Členský stát, který hodlá zavést takovou sazbu, o tom musí předem uvědomit Komisi. Komise rozhodne, zda je zde nebezpečí narušení hospodářské soutěže. Nepřijme-li Komise toto rozhodnutí do tří měsíců od uvědomění, má se za to, že zde není nebezpečí narušení hospodářské soutěže.
c) Pravidla pro sazby uplatňované na umělecká díla, starožitnosti a sběratelsképředměty stanoví směrnice o zvláštní úpravě vztahující se na použité zboží, umělecká díla, starožitnosti a sběratelské předměty. Rada tuto směrnici přijme do 31. prosince 1992.
d) Pravidla pro zdaňování zemědělských produktů, které nespadají do kategorie 1 přílohy H, schválí Rada jednomyslně na návrh Komise do 31. prosince 1994.
Do 31. prosince 1994 mohou členské státy, které na ně nyní uplatňují sníženou sazbu, uplatňovat tuto sazbu nadále; členské státy, které na ně uplatňují základní sazbu, na ně nesmějí uplatnit sníženou sazbu. Toto umožní dvouletý odklad uplatňování základní sazby.
e) Pravidla pro systém a sazby uplatňované na zlato stanoví směrnice o zvláštní úpravě vztahující se na zlato. Komise podá takový návrh včas tak, aby jej Rada jednomyslně schválila do 31. prosince 1992.
Členské státy přijmou veškerá opatření nezbytná pro boj proti podvodům v této oblasti od 1. ledna 1993. Tato opatření mohou zahrnovat zavedení systému výpočtu DPH z dodání zlata mezi osobami povinnými k dani v témž členském státě, který stanoví úhradu daně kupujícím na účet prodávajícího, a současný vznik nároku kupujícího na odpočet téže daně jako daně na vstupu."
2. V čl. 12 odst. 4 se zrušuje první věta.
3. V čl. 12 odst. 4 se doplňuje nový pododstavec, který zní:
"Na základě zprávy Komise Rada počínaje rokem 1994 přezkoumává každé dva roky oblast působnosti snížených sazeb. Rada může na návrh Komise jednomyslně rozhodnout o změnách v seznamu zboží a služeb v příloze H."
4. V článku 28 se odstavec 2 nahrazuje tímto:
"2. Bez ohledu na čl. 12 odst. 3 se během přechodného období podle článku 28l použijí tato ustanovení.
a) V oblasti snížených sazeb mohou být zachována osvobození od daně s vrácením daně odvedené na předchozím stupni nebo snížené sazby nižší než minimální sazba stanovená v čl. 12 odst. 3, které byly v platnosti k 1. lednu 1991 a které jsou v souladu s právem Společenství a splňují podmínky uvedené v poslední odrážce článku 17 druhé směrnice Rady ze dne 11. dubna 1967.
Členské státy přijmou opatření nezbytná k určení vlastních zdrojů vyplývajících z těchto operací.
Jestliže by ustanovení tohoto odstavce působila v Irsku narušení hospodářské soutěže při dodávání energetických produktů určených k ohřevu a osvětlení, může Komise na základě zvláštní žádosti zmocnit Irsko k uplatňování snížené sazby na tato dodání v souladu s čl. 12 odst. 3. V takovém případě podá Irsko svou žádost Komisi spolu se všemi nezbytnými údaji. Nerozhodne-li Komise do třech měsíců od obdržení žádosti, má se za to, že Irsko bylo zmocněno k uplatňování navržených snížených sazeb.
b) Členské státy, které k 1. lednu 1991 v souladu s právem Společenství poskytovaly v oblasti snížených sazeb osvobození od daně s vrácením daně odvedené na předchozím stupni nebo snížené sazby nižší než minimální sazba stanovená v čl. 12 odst. 3 na jiné zboží a služby než ty, které jsou uvedeny v příloze H, mohou uplatňovat sníženou sazbu nebo jednu ze dvou snížených sazeb uvedených v čl. 12 odst. 3 na všechna taková dodání.
c) Členské státy, které jsou podle čl. 12 odst. 3 povinny zvýšit svou základní sazbu uplatňovanou k 1. lednu 1991 o více než 2 %, mohou v oblasti snížených sazeb uplatňovat sníženou sazbu nižší než minimum stanovené v čl. 12 odst. 3 na dodání zboží a poskytování služeb těch kategorií, které jsou uvedeny v příloze H. Tyto členské státy mohou navíc uplatňovat tuto sazbu i na restaurační služby, dětské ošacení, dětskou obuv a bydlení. Členské státy nemohou na základě tohoto odstavce zavést osvobození od daně s vrácením daně odvedené na předchozím stupni.
d) Členské státy, které k 1. lednu 1991 uplatňovaly sníženou sazbu na restaurační služby, dětské ošacení, dětskou obuv a bydlení, mohou pokračovat v uplatňování této sazby na tato dodání.
e) Členské státy, které k 1. lednu 1991 uplatňovaly sníženou sazbu na dodání zboží a služeb jiných nežtěch, které jsou uvedeny v příloze H, mohou uplatňovat sníženou sazbu nebo jednu ze dvou snížených sazeb podle čl. 12 odst. 3 na tato dodání s podmínkou, že dotyčná sazba není nižší než 12 %.
f) Řecká republika může uplatňovat sazby DPH až o 30 % nižší než odpovídající sazby uplatňované v pevninské části Řecka ve správních obvodech Lesbos, Chios, Samos, Dodekanésos a Kyklady a na těchto ostrovech v Egejském moři: Thasos, Severní Sporady, Samothraké a Skyros.
g) Na základě zprávy Komise přehodnotí Rada do 31. prosince 1994 ustanovení písmen a) až f), zejména z pohledu řádného fungování vnitřního trhu. Jestliže by došlo k významnému narušení hospodářské soutěže, přijme Rada jednomyslně na návrh Komise vhodná opatření."
5. Příloha této směrnice se připojuje jako příloha H.
Článek 2
1. Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 31. prosince 1992. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění hlavních ustanovení vnitrostátních právních předpisů v oblasti působnosti této směrnice.
Článek 3
Tato směrnice je určena členským státům.
kterým se mění nařízení (EHS) č. 410/90, kterým se stanoví normy jakosti pro kiwi
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 1035/72 ze dne 18. května 1972 o společné organizaci trhu s ovocem a zeleninou[1], naposledy pozměněné nařízením (EHS) č. 1623/91[2], a zejména na čl. 2 odst. 2 druhý pododstavec uvedeného nařízení,
vzhledem k tomu, že nařízení Komise (EHS) č. 410/90[3] stanoví normy jakosti pro kiwi;
vzhledem k tomu, že některá z ustanovení se v různých jazykových verzích liší; že by se tato tudíž ustanovení měla pozměnit;
vzhledem k tomu, že by se za účelem uvedení norem jakosti pro kiwi do souladu s ostatními normami EHS pro ovoce a zeleninu měly provést změny týkající se "uchování jakosti", "velikosti" a "třídění podle velikosti";
vzhledem k tomu, že opatření tohoto nařízení jsou v souladu se stanoviskem Řídícího výboru pro ovoce a zeleninu,
PŘIJALA TOTO NAŘÍZENÍ:
b) v bodě ii) "třída I" třetí odstavec ve všech jazykových verzích zní:
"Musí mít charakteristiky odrůdy. Je však možno povolit následující drobné vady za předpokladu, že nemají vliv na celkový vnější vzhled produktu, na jakost, uchování jakosti a obchodní úpravu balení:
drobná vada ve tvaru (avšak prostá vyboulení nebo deformací),
drobná vada v zabarvení,
povrchové vady na slupce za předpokladu, že celková postižená plocha nepřesahuje 1 cm2,
malá "Haywardova skvrna" v podobě podélných čar a bez výrůstků."
c) v bodě iii) "třída II" třetím odstavci čtvrtá odrážka zní:
" několik zřetelnějších "Haywardových skvrn" s drobným výrůstkem."
2. V části III "Ustanovení o třídění podle velikosti" se první odstavec nahrazuje tímto:
"Velikost se určuje podle hmotnosti plodu."
3. Část V "Ustanovení o obchodní úpravě" se mění takto:
Článek 2
Toto nařízení vstupuje v platnost prvním dnem po vyhlášení
ze dne 27. března 1992, kterým se mění příloha V nařízení Rady (EHS) č. 2377/90, kterým se stanoví postup Společenství pro stanovení maximálních limitů reziduí veterinárních léčivých přípravků v potravinách živočišného původu
KOMISE EVROPSKÉHO SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 2377/90 ze dne 26. června 1990, kterým se stanoví postup Společenství pro stanovení maximálních limitů reziduí veterinárních léčivých přípravků v potravinách živočišného původu [1], ve znění nařízení Komise (EHS) č. 675/92 [2], a zejména na článek 11 uvedeného nařízení,
vzhledem k tomu, že v zájmu efektivity administrativního postupu je žádoucí, aby informace a údaje, které mají být obsaženy v žádosti o stanovení maximálního limitu reziduí pro farmakologicky účinné látky používané ve veterinárních léčivých přípravcích v souladu s nařízením (EHS) č. 2377/90, odpovídaly co možná nejpřesněji informacím a údajům, které mají být členským státům předloženy v žádosti o registraci veterinárního léčivého přípravku v souladu s článkem 5 směrnice Rady 81/851/EHS ze dne 28. září 1981 o sbližování právních předpisů členských zemí týkajících se veterinárních léčivých přípravků [3], ve znění směrnice 90/676/EHS [4];
vzhledem k tomu, že je nezbytné pozměnit přílohu V nařízení (EHS) č. 2377/90, aby byly zohledněny změny týkající se požadavků na zkoušení veterinárních léčivých přípravků, jak byly zavedeny směrnicí Komise 92/18/EHS ze dne 20. března 1992, kterou se mění příloha směrnice Rady 81/852/EHS o sbližování právních předpisů členských států týkajících se klinických standardů a protokolů s ohledem na zkoušení veterinárních léčivých přípravků;
vzhledem k tomu, že ustanovení tohoto nařízení jsou v souladu se stanoviskem Výboru pro přizpůsobení směrnic týkajících se odstraňování technických překážek obchodu s veterinárními léčivými přípravky technickému pokroku, zřízeného podle článku 2b směrnice Rady 81/852/EHS [5] ve znění směrnice 87/20/EHS [6],
PŘIJALA TOTO NAŘÍZENÍ:
ze dne 29. června 1992, kterým se mění režim dovozu některých zemědělských produktů pocházejících z Alžírska, Egypta, Izraele, Jordánska, Kypru, Libanonu, Malty, Maroka, Sýrie a Tuniska do Společenství
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 113 této smlouvy,
s ohledem na návrh Komise,
vzhledem k tomu, že v obecné souvislosti s novou středomořskou politikou Rada a Komise za účelem posílení vztahů a spolupráce se zeměmi tohoto regionu přijaly na zasedání Rady ve dnech 18. a 19. prosince 1990 usnesení o obchodu se středomořskými třetími zeměmi;
vzhledem k tomu, že toto usnesení stanoví zejména provádění opatření na podporu zemědělských vývozů z uvedených zemí do Společenství a že je proto třeba stanovit prováděcí pravidla k těmto opatřením;
vzhledem k tomu, že je nezbytné za tímto účelem pozměnit režim dovozu do Společenství podle ustanovení protokolů k dohodám o přidružení nebo spolupráci s Alžírskem, Egyptem, Izraelem, Jordánskem, Kyprem, Libanonem, Maltou, Marokem, Sýrií a Tuniskem,
PŘIJALA TOTO NAŘÍZENÍ:
Článek 1
1. Cla použitelná k 31. prosinci 1991 ve Společenství ve složení k 31. prosinci 1985 na produkty uvedené v příloze II Smlouvy, které pocházejí z dotyčných třetích zemí z oblasti Středomoří a u kterých mají být podle protokolů k dohodám o přidružení nebo spolupráci uvedeným v příloze I tohoto nařízení cla odstraňována i po 1. lednu 1993, se zruší ve dvou stejných etapách k 1. lednu 1992 a k 1. lednu 1993.
2. Odstavec 1 se použije popřípadě v mezích celních kvót a harmonogramů stanovených v protokolech uvedených ve zmíněném odstavci a s přihlédnutím ke zvláštním ustanovením, která jsou v nich obsažena.
3. Pokud celní sazby dosáhnou v důsledku použití odstavce 1 sazby 2 % nebo méně, jejich výběr se úplně pozastaví.
Nařízení Rady (ES) č. 2077/92 ze dne 30. června 1992 o mezioborových organizacích a dohodách v odvětví tabáku
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na články 42 a 43 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k tomu, že střednědobé a dlouhodobé výhledy pro zemědělské produkty na trhu Společenství a na světovém trhu vyžadují přizpůsobení určitých nástrojů společné zemědělské politiky, aby bylo možno obnovit rovnováhu trhu; že tato přizpůsobení, která jsou zaměřena především na pružné využití institucionálních podpůrných nástrojů trhu, vyžadují změnu chování příslušných hospodářských subjektů s ohledem na lepší zohlednění aktuální situace na trhu;
vzhledem k tomu, že na mezioborové organizace, které bývají založeny z iniciativy jednotlivých nebo již seskupených hospodářských subjektů, připadá podstatný podíl v různých oborech produkce, zpracování a uvedení na trh v odvětví tabáku a že tyto mezioborové organizace mohou přispět k lepšímu zohlednění situace na trhu a podpořit změny hospodářského chování za účelem zlepšení znalosti a organizace produkce, zpracování a uvedení na trh; že určité činnosti těchto organizací mohou přispět k lepší rovnováze trhu a tím k uskutečňování cílů článku 39 Smlouvy; že je nutno stanovit činnosti, které představují takový přínos ze strany mezioborových organizací;
vzhledem k tomu, že se tudíž jeví jako vhodné udělit zvláštní uznání těm mezioborovým organizacím, které mohou na regionální a meziregionální úrovni nebo na úrovni Společenství prokázat určitou reprezentativnost a svými činnostmi podporovat výše zmíněné cíle; že toto uznání musí být uděleno členskými státy nebo Komisí podle oblasti činnosti mezioborové organizace;
vzhledem k tomu, že pro posílení určitých činností mezioborových organizací, které jsou předmětem zvláštního zájmu ve vztahu k platným pravidlům společné organizace trhu, je nutno za určitých předpokladů počítat s možností rozšíření pravidel, jež tyto organizace vydaly pro své členy, na producenty nebo seskupení jednoho nebo několika regionů, které nejsou jejich členy; že je kromě toho vhodné požadovat od nečlenů plné nebo dílčí příspěvky na krytí jiných než správních nákladů vzniklých při provádění těchto činností; že této možnosti může být využito v rámci postupu, který zaručuje práva dotyčných sociálně-hospodářských kruhů a zejména ochranu zájmů spotřebitele;
vzhledem k tomu, že ostatní činnosti uznaných mezioborových organizací, mohou být pro odvětví tabáku zajímavá z obecně hospodářského nebo technického hlediska a tudíž mohou prospívat také nečlenům v dané oblasti podnikání; že se v těchto případech jeví jako oprávněné požadovat u nečlenů příspěvky ke krytí jiných než správních nákladů, které bezprostředně vznikají při provádění příslušných činností;
vzhledem k tomu, že k řádnému provádění toho režimu je nutno zajistit těsnou spolupráci mezi členskými státy a Komisí a přenést na ni trvalé kontrolní pravomoci, zejména ty, které se týkají uznání regionálně nebo meziregionálně působících mezioborových organizací a dohod jimi uzavřených a jednání ve vzájemné shodě;
vzhledem k tomu, že je nutno začátkem každého roku zveřejnit pro informaci členských států a jiných zúčastněných stran seznam všech mezioborových organizací, kterým bylo v uplynulém roce uděleno nebo odebráno uznání, jakož i pravidla, jejichž platnost byla rozšířena na celý obor uvedením jejich rozsahu použitelnosti,
PŘIJALA TOTO NAŘÍZENÍ:
3. které v jednom nebo v několika regionech Společenství nebo v celém Společenství provozují, pokud je to nutné s ohledem na ochranu zájmů spotřebitele, řadu následujících činností:
a) přispívání k zlepšení koordinace uvádění na trh tabákových listů zabaleného tabáku;
b) vypracování smluvních vzorů v souladu s právem Společenství;
c) zlepšení znalosti a transparentnosti trhu;
d) posílení zhodnocení produktů zejména prostřednictvím marketingu a výzkumu nových způsobů využití, které neohrožují veřejné zdraví;
e) přesměrování odvětví na produkty, které lépe odpovídají potřebám trhu a zdravotním požadavkům;
f) hledání metod umožňujících snížit používání přípravků na ochranu rostlin a zaručujících jakost produktu i ochranu půdy;
g) rozvíjení produkčních a zpracovatelských metod a nástrojů na zlepšení jakosti produktů;
2. Členské státy před uznáním oznámí Komisi, jaké mezioborové organizace podaly žádost o uznání se všemi důležitými údaji o oborech v nich sloučených, jejich reprezentativnosti, o hospodářských činnostech, které provozují, a o všech jiných podkladech nutných pro posouzení.
Komise může uznání odmítnout ve lhůtě 60 dnů po oznámení.
3. Členské státy uznání odejmou, jestliže
a) již nejsou splněny podmínky podle tohoto nařízení;
b) mezioborová organizace jedná v rozporu s některým se zákazů podle čl. 7 odst. 3, aniž je dotčeno trestní stíhání podle národního práva;
c) mezioborová organizace poruší ohlašovací povinnost podle čl. 7 odst.2.
Členské státy neprodleně sdělí Komisi rozhodnutí o odnětí uznání.
Článek 4
1. Komise na žádost uzná mezioborové organizace, které
a) vyvíjejí svoji činnost na celém území nebo části území několika členských států nebo na úrovni Společenství;
b) byly založeny podle právních předpisů jednoho členského státu nebo podle práva Společenství;
c) odpovídají ustanovením čl. 3 odst. 1 písm. b), c) a d).
2. Komise žádosti o uznání sdělí členským státům, na jejichž území je mezioborová organizace usazena a vyvíjí svoji činnost. Zúčastněné členské státy mohou vyjádřit své připomínky ve lhůtě dvou měsíců po zaslání sdělení.
Komise o uznání rozhodne ve lhůtě tří měsíců po obdržení žádosti opatřené všemi potřebnými údaji.
3. Komise odejme uznání organizacím uvedeným v odstavci 1 v případech uvedených v čl. 3 odst. 3.
Článek 5
Komise zveřejní uznané mezioborové organizace v Úředním věstníku Evropských společenství, řadě C, s uvedením jejich hospodářského odvětví nebo oblasti působení a s činnostmi, které provozují ve smyslu článku 2. Odejmutí uznání se rovněž zveřejňuje.
Článek 6
Uznání mezioborových organizací platí jako povolení provozovat činnosti uvedené v čl. 2 odst. 3 za podmínek tohoto nařízení.
Článek 7
1. Odchylně od článku 1 nařízení č. 26 [4] se čl. 85 odst. 1 Smlouvy nepoužije pro dohody a jednání ve vzájemné shodě uznaných mezioborových organizací, které byly ustanoveny k provádění činností uvedených v čl. 2 odst. 3.
2. Odstavec 1 se použije pouze za předpokladu, že:
- dohody a jednání ve vzájemné shodě byly oznámeny Komisi a
- Komise ve lhůtě tří měsíců po sdělení všech informací důležitých pro posouzení nezjistila, že by tyto dohody nebo jednání ve vzájemné shodě byly neslučitelné s právními předpisy Společenství.
Dohody a jednání ve vzájemné shodě se smějí provést teprve po uplynutí této lhůty.
3. Dohody a jednání ve vzájemné shodě jsou vždy prohlášeny za neslučitelné s právními předpisy Společenství, jestliže:
- mohou způsobit rozdělení trhů v rámci Společenství,
- mohou ohrozit řádné fungování společné organizace trhu,
- mohou vyvolat narušení hospodářské soutěže, která nejsou nutná k dosažení cílů společné zemědělské politiky sledovaných mezioborovou činností,
- zahrnují stanovení cen a kvót, aniž by tím byla dotčena opatření mezioborových organizací přijatá v rámci použití zvláštních ustanovení právních předpisů Společenství,
- mohou vést k diskriminaci nebo mohou vyloučit hospodářskou soutěž pro podstatnou část daných produktů.
Rozhodnutí nemůže nabýt účinku před datem oznámení tohoto rozhodnutí příslušné mezioborové organizaci kromě případů, kdy mezioborová organizace uvedla nesprávné údaje nebo zneužila odchylky podle odstavce 1.
Článek 8
1. Mezioborové organizace mohou požádat o to, aby jimi uzavřené dohody nebo jednání ve vzájemné shodě byly v rámci jejich příslušných oblastí činností učiněny po omezenou dobu závaznými pro individuální hospodářské subjekty a seskupení v příslušném oboru, který nepatří k oborům zastoupeným v mezioborové organizaci.
K tomu, aby jejich pravidla mohla být výše zmíněným způsobem rozšířena, musí mezioborové organizace zastupovat nejméně dvě třetiny produkce a/nebo příslušného obchodu. Jestliže návrh na rozšíření pravidel pokrývá meziregionální rozsah použití, musí mezioborové organizace doložit minimální reprezentativnost pro každý ze seskupených oborů ve všech regionech, kterých se to týká.
2. Pravidla, pro něž může být požadováno rozšíření jejich působnosti, musí platit již nejméně jeden rok a musí se týkat jedné z těchto oblastí:
a) znalosti produkce a trhu;
b) definice minimální jakosti;
c) použití způsobů pěstování slučitelných s ochranou životního prostředí;
d) stanovení minimálních požadavků pro obalovou a obchodní úpravu;
e) použití certifikované sadby a kontroly jakosti produktů.
3. Rozšíření pravidel podléhá schválení Komise postupem podle článku 9.
Článek 9
1. Mezioborové organizace uznané členskými státy se v souvislosti s jimi předepsanými pravidly postarají o to, aby dohody a jednání ve vzájemné shodě, jejichž rozšíření na individuální hospodářské subjekty nebo seskupení určitého regionu nebo několika určitých regionů se plánuje, byly zveřejněny na vědomí dotyčným sociálně-hospodářským kruhům.
Ve lhůtě dvou měsíců po zveřejnění se k tomu mohou kruhy, jichž se to týká, vyjádřit.
2. Po uplynutí této lhůty a dříve, než učiní rozhodnutí, členské státy oznámí Komisi pravidla, která hodlají učinit závaznými, spolu se všemi vhodnými údaji. Toto oznámení obsahuje všechna vyjádření došlá po zveřejnění podle odstavce 1, jakož i posouzení žádosti o rozšíření.
3. Komise zajistí vyhlášení pravidel, jejichž rozšíření je požadováno mezioborovými organizacemi uznanými Komisí podle článku 4, v Úředním věstníku Evropských společenství řadě C. Ve lhůtě dvou měsíců po vyhlášení se k nim mohou vyjádřit členské státy a dotyčné sociálně-hospodářské kruhy.
4. Tvoří-li pravidla, jejichž rozšíření je požadováno, "technické předpisy" ve smyslu směrnice 83/189/EHS [5], provádí se sdělení těchto předpisů Komisi podle článku 8 této směrnice současně s oznámením uvedeným v odstavci 2.
Aniž je dotčen odstavec 5, jsou-li splněny podmínky pro předání odůvodněného stanoviska podle článku 9 směrnice 83/189/EHS, zamítne Komise povolení pravidel, jejichž rozšíření je plánováno.
5. Komise rozhodne ve lhůtě tří měsíců po sdělení členskými státy podle odstavce 2 a, při použití odstavce 3, ve lhůtě pěti měsíců po vyhlášení žádosti na rozšíření pravidel v Úředním věstníku Evropských společenství.
Komise v každém případě učiní zamítavé rozhodnutí, jestliže zjistí, že by rozšíření
- vyloučilo hospodářskou soutěž v podstatné části společného trhu,
- omezilo svobodu obchodu,
- ohrozilo cíle společné zemědělské politiky nebo cíle kterékoli jiných právních předpisů Společenství.
6. Pravidla, jejichž použití bylo rozšířeno, jsou vyhlášena v Úředním věstníku Evropských společenství.
7. Jestliže jsou použitím tohoto článku učiněna pravidla závaznými pro nečleny mezioborové organizace, může příslušný členský stát nebo Komise rozhodnout, že individuální hospodářské subjekty nebo seskupení, které nejsou členy, jsou povinni zcela nebo zčásti zaplatit členské příspěvky mezioborové organizaci, pokud tyto příspěvky nejsou určeny ke krytí správních nákladů na provedení těchto pravidel nebo jednání ve vzájemné shodě.
Článek 10
1. Jestliže je jedna nebo několik činností podle odstavce 2 provozovaná uznanou mezioborovou organizací v obecném hospodářském zájmu těch osob, jejichž činnost se vztahuje k příslušnému produktu nebo příslušným produktům, může členský stát, který uznání udělil, nebo, pokud bylo uznání uděleno podle článku 4, Komise, zavázat individuální hospodářské subjekty nebo seskupení, kteří nejsou členy mezioborové organizace a kteří mají toto opatření využívají, k úplnému nebo částečnému zaplacení členských příspěvků mezioborové organizaci, pokud tyto příspěvky nejsou určeny ke krytí nákladů bezprostředně vzniklých z provádění příslušných opatření a pokud se nejedná o správní náklady.
2. Činnosti podle tohoto článku se týkají některé z následujících oblastí:
- posílení zhodnocení produktů, zejména prostřednictvím nových způsobů využití, které neohrožují veřejné zdraví,
- studie zlepšování jakosti tabákových listů a baleného tabáku,
- hledání způsobů pěstování s použitím menšího množství rostlinolékařských přípravků zaručující ochranu půdy a životního prostředí.
3. Dotyčné členské státy oznámí Komisi rozhodnutí, která zamýšlejí učinit k provedení odstavce 1. Tato rozhodnutí mohou nabýt účinku teprve po uplynutí lhůty tří měsíců po oznámení Komisi. Komise může během této lhůty požadovat, aby návrh rozhodnutí byl zcela nebo částečně zamítnut, jestliže se obecný hospodářský zájem nejeví jako odůvodněný.
4. Jestliže opatření, která jsou provozována mezioborovou organizací uznanou Komisí podle článku 4, mají charakter obecného hospodářského zájmu, sdělí Komise příslušným členským státům svůj návrh rozhodnutí. Členské státy se vyjádří ve lhůtě dvou měsíců od odeslání sdělení.
Článek 11
Každý akt členských států nebo Komise, kterým se zavádí povinnost placení příspěvků individuálních hospodářských subjektů nebo seskupení, které nejsou členy mezioborové organizace, se vyhlásí v Úředním věstníku Evropských společenství. Příslušný akt smí nabýt účinku teprve po uplynutí lhůty dvou měsíců po výše jmenovaném vyhlášení.
Článek 12
Prováděcí pravidla k tomuto nařízení se stanoví postupem stanoveným v článku 23 nařízení (EHS) č. 2075/92 [6].
Toto nařízení je závazné v celém rozsahu a přímo použitelné ve všech členských státech.
Nařízení Rady (EHS) č. 2081/92 ze dne 14. července 1992 o ochraně zeměpisných označení a označení původu zemědělských produktů a potravin
vzhledem k tomu, že v rámci nové orientace společné zemědělské politiky by měla být podporována rozmanitost zemědělské produkce, aby bylo na trhu dosaženo lepší rovnováhy mezi nabídkou a poptávkou; že podpora produktů, které mají určité charakteristické vlastnosti, by byla značným přínosem pro hospodářství venkova, zejména pro znevýhodněné a odlehlé oblasti, neboť by zlepšila příjmy zemědělců a udržela venkovské obyvatelstvo v těchto oblastech;
vzhledem k tomu, že lze v posledních letech pozorovat, že spotřebitelé přikládají větší význam jakosti potravin než jejich množství; že toto vyhledávání zvláštních produktů vytváří rostoucí poptávku po zemědělských produktech nebo potravinách s rozpoznatelným zeměpisným původem;
vzhledem k tomu, že s ohledem na rozmanitost produktů na trhu a při přebytku informací o nich musí spotřebitel dostat jasné a stručné informace o původu produktu, aby si mohl vybrat co nejlépe;
vzhledem k tomu, že označování zemědělských produktů a potravin se řídí obecnými ustanoveními obsaženými ve směrnici Rady ES 79/112/EHS ze dne 18. prosince 1978 o sbližování právních předpisů členských států týkajících se označování potravin určených k prodeji konečnému spotřebiteli, jejich obchodní úpravy a související reklamy [4]; že s ohledem na jejich zvláštní povahu by měla být přijata dodatečná zvláštní ustanovení pro zemědělské produkty a potraviny z vymezené zeměpisné oblasti;
vzhledem k tomu, že snaha chránit zemědělské produkty nebo potraviny, které mají rozpoznatelný zeměpisný původ, vedla některé státy k zavedení zapsaných označení původu; že tato označení uspokojují producenty, kteří si zajistili vyšší příjmy díky skutečnému úsilí o zlepšení jakosti, i spotřebitele, kteří mohou nakupovat produkty vysoké jakosti se zárukami, pokud jde o způsob produkce a původu;
vzhledem k tomu, že mezi vnitrostátními postupy při zavádění zapsaných označení původu a zeměpisných označení existují rozdíly; že je třeba upravit společný postup v rámci Společenství; že rámec předpisů Společenství o ochraně umožní rozvoj zeměpisných označení a označení původu, neboť zavedení jednotnějších postupů zajistí poctivou soutěž mezi producenty produktů nesoucích tato označení a zvýší v očích spotřebitele důvěryhodnost těchto produktů;
vzhledem k tomu, že navržené předpisy by měly přihlédnout k předpisům Společenství o vínech a destilátech, které stanovují vyšší stupeň ochrany;
vzhledem k tomu, že oblast působnosti tohoto nařízení je omezena na určité zemědělské produkty a potraviny, u kterých existuje souvislost mezi vlastnostmi produktu nebo potraviny a zeměpisným původem; že ovšem tato oblast působnosti by mohla být rozšířena i na další produkty nebo potraviny;
vzhledem k tomu, že podle stávajících postupů je vhodné vymezit dva různé typy zeměpisných údajů, a to chráněné zeměpisné označení a chráněné označení původu;
vzhledem k tomu, že zemědělské produkty nebo potraviny nesoucí toto označení musí splňovat určité podmínky stanovené ve specifikaci;
vzhledem k tomu, že zeměpisná označení a označení původu musí být zapsána v rejstříku na úrovni Společenství, aby mohla požívat ochrany v každém členském státě; že zápis do rejstříku by měl také poskytovat informace obchodníkům a spotřebitelům;
vzhledem k tomu, že postupy pro zápis by měly umožnit každé osobě v členském státě, které se osobně a přímo týkají, aby uplatnila svá práva vznesením námitek u Komise;
vzhledem k tomu, že by měly existovat způsoby, které by umožnily změnit specifikaci po provedení zápisu, zejména z důvodů technologického vývoje, nebo vymazat z rejstříku zeměpisné označení nebo označení původu, pokud dotyčný zemědělský produkt nebo potravina přestaly odpovídat specifikaci, na základě které bylo zeměpisné označení nebo označení původu zapsáno;
vzhledem k tomu, že by měl být umožněn pro obchod se třetími zeměmi, které poskytují rovnocenné záruky pro poskytnutí ochrany a kontrolu zeměpisných označení a označení původu na svém území;
vzhledem k tomu, že by měl být stanoven postup, který by vytvořil úzkou spolupráci mezi členskými státy a Komisí prostřednictvím regulativního výboru zřízeného k tomuto účelu,
PŘIJALA TOTO NAŘÍZENÍ:
Článek 1
1. Toto nařízení upravuje ochranu označení původu a zeměpisných označení zemědělských produktů určených pro lidskou spotřebu, které jsou uvedeny v příloze II Smlouvy, a potravin, které jsou uvedeny v příloze I tohoto nařízení, a zemědělských produktů, které jsou uvedeny v příloze II tohoto nařízení.
Toto nařízení se však nevztahuje na vinařské produkty a destiláty.
Přílohu I lze změnit v souladu s postupem stanoveným v článku 15.
2. Použitím tohoto nařízení nejsou dotčeny zvláštní předpisy Společenství.
3. Směrnice Rady 83/189/EHS ze dne 28. března 1983 o postupu při poskytování informací v oblasti technických norem a předpisů [5] se nevztahuje na označení původu a zeměpisná označení v oblasti působnosti tohoto nařízení.
- které pocházejí z tohoto regionu, určitého místa nebo země a
- jejichž jakost nebo vlastnosti jsou převážně nebo výlučně dány zvláštním zeměpisným prostředím zahrnujícím přírodní a lidské činitele a jejichž produkce, zpracování a příprava probíhá ve vymezené zeměpisné oblasti;
b) zeměpisným označením název regionu, určitého místa nebo ve výjimečných případech země, kterého se používá k označení zemědělského produktu nebo potraviny:
- které pocházejí z tohoto regionu, určitého místa nebo země a
- které mají určitou jakost, pověst nebo jiné vlastnosti, které lze přičíst tomuto zeměpisnému původu a jejichž produkce a/nebo zpracování a/nebo příprava probíhá ve vymezené zeměpisné oblasti.
3. Za označení původu se rovněž považují určitá tradiční zeměpisná nebo nezeměpisná označení pro zemědělský produkt nebo potravinu pocházející z regionu nebo z určitého místa, které splňují podmínky uvedené v odst. 2 písm. a) druhé odrážce.
4. Odchylně od čl. 2 písm. a) se za označení původu považují i určité zeměpisné údaje, pokud suroviny pro příslušné produkty pocházejí ze zeměpisné oblasti širší nebo jiné, než je oblast zpracování, pokud:
- je oblast produkce surovin omezena,
- existují zvláštní podmínky produkce surovin a
- existuje kontrolní mechanismus zajišťující zachovávání těchto podmínek.
5. Pro účely odstavce 4 mohou být za suroviny považovány pouze živá zvířata, maso a mléko. V souladu s postupem stanoveným v článku 15 může být připuštěno i použití jiných surovin.
6. Aby bylo možno použít odchylky uvedené v odstavci 4, musí být tato označení již uznána za označení původu a požívat vnitrostátní ochrany v dotyčném členském státě nebo, pokud neexistuje taková úprava, musí mít prokazatelně tradiční povahu a výjimečně dobrou pověst a proslulost.
7. Aby bylo možno využít odchylky uvedené v odstavci 4, musí být žádost o zápis podána do dvou let od vstupu tohoto nařízení v platnost.
Článek 3
1. Názvy, které zdruhověly, nemohou být zapsány.
Pro účely tohoto nařízení se názvem, který zdruhověl rozumí název zemědělského produktu nebo potraviny, který, přestože se váže k místu nebo regionu, kde byly tento produkt nebo potravina původně vyprodukovány nebo uvedeny na trh, se stal pro zemědělský produkt nebo potravinu běžným názvem.
Pro určení, zda název zdruhověl či ne, se přihlíží ke všem činitelům, zejména:
- ke stávající situaci v členském státě, odkud název pochází, a v oblastech spotřeby,
- ke stávající situaci v ostatních členských státech,
- k příslušným vnitrostátním předpisům a předpisům Společenství.
Pokud je na základě postupu podle článků 6 a 7 žádost o zápis zamítnuta, protože název zdruhověl, zveřejní Komise toto rozhodnutí v Úředním věstníku Evropských společenství.
2. Název nemůže být zapsán jako označení původu nebo zeměpisné označení, pokud se shoduje s názvem rostlinné odrůdy nebo zvířecího plemene a v důsledku toho by mohl uvést veřejnost v omyl ohledně skutečného původu produktu.
3. Rada před vstupem tohoto nařízení v platnost kvalifikovanou většinou a na návrh Komise vypracuje a zveřejní v Úředním věstníku Evropských společenství nevyčerpávající seznam názvů zemědělských produktů nebo potravin, na které se vztahuje toto nařízení a které jsou ve smyslu odstavce 1 považovány za zdruhovělé a nemohou být tedy zapsány do rejstříku podle tohoto nařízení.
Článek 4
1. Aby mohly užívat chráněné označení původu (CHOP) nebo chráněné zeměpisné označení (CHZO), musí zemědělský produkt nebo potravina vyhovovat specifikaci.
2. Specifikace produktu musí obsahovat alespoň:
a) název zemědělského produktu nebo potraviny, včetně označení původu nebo zeměpisného označení;
b) popis zemědělského produktu nebo potraviny popřípadě včetně suroviny a základní fyzikální, chemické, mikrobiologické a/nebo organoleptické vlastnosti produktu nebo potraviny;
c) vymezení zeměpisné oblasti a popřípadě údaje, které svědčí o tom, že jsou splněny požadavky čl. 2 odst. 4;
d) důkaz o tom, že zemědělský produkt nebo potravina pochází ze zeměpisné oblasti ve smyslu čl. 2 odst. 2 písm. a) nebo b);
e) popis metody získání zemědělského produktu nebo potraviny, popřípadě hodnověrných a neměnných místních metod;
f) skutečnosti potvrzující souvislost se zeměpisným prostředím nebo zeměpisným původem ve smyslu čl. 2 odst. 2 písm. a) nebo b);
g) údaje o kontrolních útvarech podle článku 10;
h) zvláštní skutečnosti o označování týkající se uvedení CHOP popřípadě CHZO nebo tradičních rovnocenných vnitrostátních údajů;
i) další náležitosti podle vnitrostátních předpisů a/nebo předpisů Společenství.
Článek 5
2. Skupina nebo fyzická či právnická osoba mohou požádat o zápis, pouze pokud jde o zemědělské produkty nebo potraviny, které produkují nebo získávají ve smyslu čl. 2 odst. 2 písm. a) nebo b).
3. Žádost o zápis do rejstříku obsahuje specifikaci produktu uvedenou v článku 4.
4. Žádost se zasílá členskému státu, ve kterém leží dotyčná zeměpisná oblast.
5. Členský stát ověří, zda je žádost oprávněná, a domnívá-li se, že splňuje požadavky tohoto nařízení, postoupí ji Komisi včetně specifikace produktu podle článku 4 a dalších dokumentů, o které se jeho rozhodnutí opírá.
Pokud se žádost týká názvu označujícího zeměpisnou oblast, která leží také v jiném členském státě, je třeba před rozhodnutím konzultovat také tento členský stát.
1. Komise ověří ve lhůtě šesti měsíců ve formálním průzkumu, zda žádost o zápis do rejstříku obsahuje všechny údaje uvedené v článku 4.
O svých závěrech informuje Komise dotyčný členský stát.
2. Pokud dojde Komise s přihlédnutím k odstavci 1 k závěru, že název splňuje podmínky ochrany, zveřejní v Úředním věstníku Evropských společenství jméno a adresu žadatele, název produktu, hlavní body žádosti, odkazy na vnitrostátní právní předpisy týkající se přípravy, produkce nebo zpracování produktu a popřípadě důvody pro učiněné závěry.
3. Pokud nejsou ke Komisi vzneseny žádné námitky podle článku 7, zapíše se název do Rejstříku chráněných označení původu a chráněných zeměpisných označení vedeného Komisí, který obsahuje názvy skupin a příslušných kontrolních subjektů.
4. Komise zveřejní v Úředním věstníku Evropských společenství:
- názvy zapsané do rejstříku,
- změny v rejstříku provedené podle článků 9 a 11.
5. Pokud na základě průzkumu podle odstavce 1 dojde Komise k závěru, že název nesplňuje podmínky ochrany, rozhodne postupem podle článku 15, že ke zveřejnění podle odstavce 2 tohoto článku nedojde.
Před zveřejněním podle odstavců 2 a 4 a zápisem do rejstříku podle odstavce 3 si může Komise vyžádat stanovisko od výboru uvedeného v článku 15.
Článek 7
1. Do šesti měsíců ode dne zveřejnění v Úředním věstníku Evropských společenství podle čl. 6 odst. 2 může každý členský stát podat proti zápisu námitky.
2. Příslušné orgány členských států zajistí, aby všechny osoby, které mohou prokázat oprávněný hospodářský zájem, mohly nahlédnout do přihlášky. Navíc mohou členské státy podle stávající situace v členských státech umožnit přístup i dalším stranám s oprávněným zájmem.
3. Každá právnická nebo fyzická osoba s oprávněným zájmem může vznést proti navrhovanému zápisu námitky, a to zasláním řádně odůvodněného prohlášení příslušnému orgánu členského státu, v němž má bydliště či sídlo nebo je usazena. Příslušný orgán přijme nezbytná opatření, aby bylo k těmto připomínkám nebo námitkám ve stanovených lhůtách přihlédnuto.
4. Vznesení námitek je přípustné pouze tehdy, pokud:
- buď prokazuje nedodržení podmínek stanovených v článku 2,
- nebo prokazuje, že zápis navrhovaného názvu by ohrožoval existenci zcela nebo zčásti totožného názvu nebo ochranné známky nebo existenci produktů, které se v době vyhlášení tohoto nařízení v Úředním věstníku Evropských společenství nacházejí na trhu v souladu s právem,
- nebo uvádí skutečnosti, které svědčí o tom, že název, o jehož zápis se žádá, je v podstatě druhový.
5. Pokud jsou námitky ve smyslu odstavce 4 přípustné, vyzve Komise dotyčné členské státy, aby se do tří měsíců pokusily o vzájemnou dohodu podle svých vnitrostátních postupů.
a) Je-li dosaženo dohody, oznámí dotyčné členské státy Komisi všechny skutečnosti, které umožnily dohodu, spolu se stanoviskem žadatele a toho, kdo vznesl námitky. Pokud údaje podle článku 5 zůstaly beze změny, postupuje Komise podle čl. 6 odst. 4. Pokud došlo ke změně, zahájí znovu postup podle článku 7;
b) Není-li dosaženo dohody, přijme Komise postupem upraveným v článku 15 rozhodnutí s přihlédnutím k tradičně a poctivě uplatňovaným zvyklostem a skutečnému nebezpečí záměny. Pokud se rozhodne přistoupit k zápisu, provede Komise zveřejnění podle čl. 6 odst. 4.
Článek 8
Údaje CHOP a CHZO nebo rovnocenné vnitrostátní údaje mohou být umístěny pouze na zemědělských produktech nebo potravinách, které vyhovují tomuto nařízení.
Článek 9
Dotyčný členský stát může požádat o změnu specifikace zejména proto, aby bylo přihlédnuto k vývoji v oblasti vědeckých a technických znalostí nebo za účelem nového zeměpisného vymezení.
Postup podle článku 6 se použije přiměřeně.
Komise však může rozhodnout v souladu s postupem stanoveným v článku 15, že v případě nepatrné změny se článek 6 nepoužije.
Článek 10
1. Členské státy zajistí, že nejpozději do šesti měsíců od vstupu tohoto nařízení v platnost vzniknou kontrolní útvary, které mají za úkol zabezpečit, aby zemědělské produkty a potraviny nesoucí chráněné označení splňovaly požadavky specifikace.
2. Kontrolní útvar může zahrnovat jeden nebo více pověřených kontrolních úřadů a/nebo soukromoprávních subjektů schválených k tomuto účelu členským státem. Členské státy předají Komisi seznamy kontrolních úřadů a/nebo schválených subjektů s vymezením jejich působnosti. Komise zveřejní tyto údaje v Úředním věstníku Evropských společenství.
3. Pověřené kontrolní úřady a/nebo soukromoprávní subjekty musí skýtat náležité záruky objektivity a nestrannosti vůči všem producentům nebo zpracovatelům, kteří podléhají jejich kontrole, a musí mít neustále k dispozici odborníky a prostředky nezbytné k provádění kontrol zemědělských produktů a potravin nesoucích chráněné označení.
Pokud kontrolní útvar používá při některých kontrolách služeb jiného subjektu, musí tento subjekt skýtat tytéž záruky. V takovém případě nese pověřený kontrolní úřad a/nebo schválený soukromoprávní subjekt i nadále odpovědnost vůči členskému státu za všechny kontroly.
Od 1. ledna 1998 musí soukromoprávní subjekty splňovat požadavky uvedené v normě EN 45011 ze dne 26. června 1989, aby mohly být schváleny členským státem pro účely tohoto nařízení.
4. Pokud pověřený kontrolní úřad a/nebo schválený soukromoprávní subjekt členského státu zjistí, že zemědělský produkt nebo potravina nesoucí v tomto členském státě chráněné označení nesplňuje požadavky specifikace, přijme nezbytná opatření, aby zajistil dodržování tohoto nařízení. Informují členský stát o opatřeních přijatých při provádění kontroly. Dotčené strany musí obdržet oznámení o všech přijatých rozhodnutích.
5. Členský stát musí odejmout schválení kontrolního subjektu, pokud již nesplňuje kritéria uvedená v odstavcích 2 a 3. Informuje o tom Komisi, která zveřejní v Úředním věstníku Evropských společenství pozměněný seznam schválených subjektů.
6. Členské státy přijmou nezbytná opatření, aby byl producentům splňujícím podmínky tohoto nařízení zajištěn přístup ke kontrolnímu systému.
7. Náklady na kontroly prováděné podle tohoto nařízení nesou producenti užívající chráněná označení.
Článek 11
1. Každý členský stát může prohlásit, že nebyla splněna některá podmínka stanovená ve specifikaci zemědělského produktu nebo potraviny, na které se vztahuje chráněné označení.
2. Členský stát uvedený v odstavci 1 sdělí připomínky dotyčnému členskému státu. Tento členský stát stížnost prošetří a informuje druhý členský stát o svých závěrech a o přijatých opatřeních.
3. V případě, že se nesrovnalosti opakují a pokud dotyčné členské státy nemohou dosáhnout dohody, musí být Komisi zaslána řádně odůvodněná žádost.
4. Komise prošetří žádost v součinnosti s dotčenými členskými státy. Po případné konzultaci s výborem uvedeným v článku 15 přijme Komise nezbytná opatření. Součástí těchto opatření může být i výmaz zápisu.
Článek 12
1. Aniž jsou dotčeny mezinárodní dohody, vztahuje se toto nařízení na zemědělské produkty nebo potraviny dovážené ze třetí země, pokud:
- dotyčná třetí země je připravena poskytnout odpovídajícím zemědělským produktům nebo potravinám dováženým ze Společenství ochranu rovnocennou té, která existuje ve Společenství.
2. Pokud je chráněné označení z třetí země totožné s označením chráněným ve Společenství, je zápis proveden s přihlédnutím k místním a tradičním zvyklostem a skutečnému nebezpečí záměny.
Užívání takových označení je schváleno pouze tehdy, pokud je země původu produktu jasně a viditelně uvedena na etiketě.
Článek 13
1. Zapsaná označení jsou chráněna proti:
a) jakémukoliv přímému či nepřímému obchodnímu užití zapsaného označení pro produkty, na které se zápis nevztahuje, v míře, v jaké jsou tyto produkty srovnatelné s produkty zapsanými pod tímto označením, nebo v míře, v jaké užívání tohoto označení těží z dobré pověsti chráněného označení;
b) jakémukoliv zneužití, napodobení nebo vyvolání domněnky, i když je skutečný původ produktu uveden nebo je chráněné označení přeloženo nebo doprovázeno výrazem jako "druh", "typ", "metoda", "na způsob", "napodobeno", nebo "podobným výrazem";
c) jakémukoliv jinému lživému nebo klamavému údaji o místu, odkud byl produkt dovezen, jeho původu, povaze nebo základních vlastnostech, uvedených na obalu či na vnějším balení, reklamních materiálech nebo dokumentech týkajících se příslušného produktu, jakož i proti použití obalových nádob, způsobilých vyvolat nepravdivý dojem o jeho původu;
d) všem ostatním praktikám způsobilým uvést veřejnost v omyl o skutečném původu produktu.
Pokud vlastní zapsané označení zahrnuje i název zemědělského produktu nebo potraviny, který je považován za druhový, není užití tohoto druhového názvu na dotyčném zemědělském produktu nebo potravině porušením odst. 1 písm. a) nebo b).
2. Členské státy si však mohou zachovat vnitrostátní opatření opravňující k užívání výrazů uvedených v odst. 1 písm. b) na dobu nejvýše pěti let ode dne vyhlášení tohoto nařízení, pokud:
- byly produkty uvedeny na trh pod tímto označením v souladu s právem nejméně pět let přede dnem vyhlášení tohoto nařízení,
- z označování jasně vyplývá skutečný původ produktu.
Tato výjimka však nemůže vést k volnému uvádění produktů na trh v členském státě, kde jsou tyto výrazy zakázány.
3. Chráněná označení nemohou zdruhovět.
Článek 14
1. Pokud je zapsáno označení původu nebo zeměpisné označení podle tohoto nařízení, zamítne se přihláška ochranné známky odpovídající některé ze situací uvedených v článku 13 a týkající se téhož druhu produktu, pokud tato přihláška ochranné známky byla podána po dni zveřejnění podle čl. 6 odst. 2.
Ochranné známky zapsané v rozporu s pododstavcem 1 se prohlásí za neplatné.
Tento odstavec se vztahuje také na případy, kdy byla přihláška k ochranné známce podána přede dnem zveřejnění žádosti o zápis podle čl. 6 odst. 2, pokud k tomuto zveřejnění došlo dříve, než byla ochranná známka zapsána.
Článek 15
Komisi je nápomocen výbor složený ze zástupců členských států, kterému předsedá zástupce Komise.
Zástupce Komise předloží výboru návrh opatření, která mají být přijata. Výbor zaujme stanovisko k návrhu ve lhůtě, kterou může předseda stanovit podle naléhavosti věci. K přijetí stanoviska se vyžaduje většina hlasů stanovená v čl. 148 odst. 2 Smlouvy, která je stanovena pro přijímání rozhodnutí, která má Rada přijímat na návrh Komise. Hlasům zástupců členských států ve výboru je přidělena váha podle uvedeného článku. Předseda nehlasuje.
Komise přijme zamýšlená opatření, jsou-li v souladu se stanoviskem výboru.
Pokud zamýšlená opatření nejsou v souladu se stanoviskem výboru nebo pokud výbor žádné stanovisko nezaujme, předloží Komise Radě neprodleně návrh opatření, která mají být přijata. Rada rozhodne kvalifikovanou většinou.
Pokud Rada nepřijme rozhodnutí do tří měsíců ode dne předložení návrhu, přijme navrhovaná opatření Komise.
Článek 16
Prováděcí pravidla k tomuto nařízení se přijímají v souladu s postupem stanoveným v článku 15.
Článek 17
1. Do šesti měsíců od vstupu tohoto nařízení v platnost sdělí členské státy Komisi, která u nich právně chráněná označení nebo, v případě členských států, kde není systém ochrany, která ze vžitých označení chtějí zapsat podle tohoto nařízení.
2. V souladu s postupem stanoveným v článku 15 zapíše Komise označení uvedená v odstavci 1, která odpovídají článkům 2 a 4. Článek 7 se nepoužije. Názvy, které zdruhověly, však nelze připojit.
3. Členské státy mohou zachovat vnitrostátní ochranu označení uvedených v odstavci 1 až do doby, kdy bude vydáno rozhodnutí o jejich zápisu.
Článek 18
Toto nařízení vstupuje v platnost dvanáct měsíců po vyhlášení
ze dne 29. července 1992, kterým se nově vymezují oblasti určení pro vývozní náhrady nebo vývozní dávky a některé vývozní licence v odvětví obilovin a rýže
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 2727/75 ze dne 29. října 1975 o společné organizaci trhu s obilovinami [1], naposledy pozměněné nařízením (EHS) č. 1738/92 [2], a zejména na čl. 16 odst. 6 uvedeného nařízení,
s ohledem na nařízení Rady (EHS) č. 1418/76 ze dne 21. června 1976 o společné organizaci trhu s rýží [3], naposledy pozměněné nařízením (EHS) č. 674/92 [4], a zejména na čl. 17 odst. 6 uvedeného nařízení,
vzhledem k tomu, že nařízení Komise (EHS) č. 1124/77 [5], naposledy pozměněné nařízením (EHS) č. 3049/89 [6], definovalo oblasti určení, které se použijí při stanovení vývozních náhrad nebo dávek v odvětví obilovin a rýže;
vzhledem k tomu, že politické změny v zemích východního bloku, zejména pokud jde o nezávislé státy, které vznikly po rozpadu Sovětského svazu a Jugoslávie, vyžadují aktualizaci oblastí určení uvedených v příloze nařízení (EHS) č. 1124/77; že by proto měly být názvy "Sovětský svaz" a "Jugoslávie" nahrazeny názvy jednotlivých států, které ze Sovětského svazu a Jugoslávie vznikly; že by při té příležitosti rovněž mělo být upraveno seskupení států v oblastech I, II, III a VIII;
vzhledem k tomu, že je v zájmu jasnosti vhodné nařízení (EHS) č. 1124/77 zrušit a jeho ustanovení zapracovat do tohoto nařízení;
vzhledem k tomu, že opatření tohoto nařízení jsou v souladu se stanoviskem Řídícího výboru pro obiloviny,
PŘIJALA TOTO NAŘÍZENÍ:
Článek 1
Oblasti určení, které se použijí při stanovení rozlišených vývozních náhrad nebo dávek jsou stanoveny v příloze tohoto nařízení pro produkty uvedené v čl. 1 písm. a), b) a c) nařízení (EHS) č. 2727/75 a v čl. 1 písm. a) a b) nařízení (EHS) č. 1418/76.
Nařízení (EHS) č. 1124/77 se zrušuje.
Článek 2
Toto nařízení vstupuje v platnost sedmým dnem po vyhlášení
ze dne 31. července 1992, kterým se mění nařízení (EHS) č. 1274/91, kterým se stanoví prováděcí pravidla k nařízení Rady (EHS) č. 1907/90 o některých obchodních normách pro vejce
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 1907/90 ze dne 2. června 1990 o některých obchodních normách pro vejce [1], a zejména na čl. 10 odst. 3, čl. 20 odst. 1 a čl. 22 odst. 2 uvedeného nařízení,
vzhledem k tomu, že nařízení Komise (EHS) č. 1274/91 [2], ve znění nařízení (EHS) č. 3540/91 [3], stanoví nezbytná prováděcí pravidla k těmto obchodním normám;
vzhledem k tomu, že zkušenosti ukázaly, že by měla být pozměněna ustanovení o nepovinném vyznačování data snášky; že musí být jasně stanoveno, že v případě použití data snášky je nutné toto datum vyznačit jak na vejce, tak na balení; že v případě použití uzavřených kontejnerů by podmínky, za kterých jsou třídírny zásobené z výrobních jednotek nacházejících se na témž místě povinny vyznačovat datum snášky, měly být sjednoceny s podmínkami, které se vztahují na ostatní třídírny; že by měla být stanovena pravidla pro vyznačování data snášky na vejce snesená mimo pracovní dny;
vzhledem k tomu, že při nepovinném označování druhu chovu by se měly používat pouze výrazy uvedené v nařízení (EHS) č. 1274/91, s výjimkou organického nebo biologického chovu; že kvůli usnadnění kontroly v rámci Společenství by si členské státy měly navzájem předat seznamy registrovaných producentů a třídírny by jednou za týden měly zaznamenávat stav zásob tříděných vajec;
vzhledem k tomu, že údaje používané k označení výrobků potravinářského průmyslu by měly být sjednoceny;
vzhledem k tomu, že ustanovení o používání slova "extra" by měla být pozměněna, neboť je nezbytné vymezit podmínky, za kterých může být uvedené slovo na balení vyznačeno;
vzhledem k tomu, že by měl být stanoven pozitivní rámec přípustných odchylek pro hmotnost, který by hospodářským subjektům zajistil rovné podmínky konkurence;
vzhledem k tomu, že opatření stanovená v tomto nařízení jsou v souladu se stanoviskem Řídícího výboru pro drůbeží maso a vejce,
PŘIJALA TOTO NAŘÍZENÍ:
- v čl. 1 odst. 6 se druhá odrážka nahrazuje tímto:
- "— datum snášky má být vyznačeno na vejce, která dodávají výrobní jednotky nacházející se na témž místě jako třídírna a která nejsou uložena v uzavřených kontejnerech; v tomto případě musí být vejce roztříděna a zabalena v den snášky nebo první pracovní den po dni snášky, pokud tento není dnem pracovním."
1. Kromě data balení může hospodářský subjekt při balení rovněž vyznačit doporučené datum prodeje a datum spotřeby na vejce nebo na balení obsahující vejce, případně na obojí.
2. Datum snášky může hospodářský subjekt vyznačit na balení v okamžiku zabalování; v takovém případě musí být rovněž vyznačeno na vejce uložená v daných obalech. Datum snášky však může být taktéž otištěno na vejce na příslušné farmě.
3. K vyjádření dat uvedených v tomto článku a vyznačovaných na vejce a v případě data snášky rovněž na balení se užívá jednoho nebo více výrazů uvedených v příloze I.
4. Data uvedená v tomto článku se udávají dvěma číselnými řadami, které v následujícím sledu označují:
- den, od 01 do 31,
- měsíc, od 01 do 12."
Pokud je datum snášky vyznačeno na vejcích a na baleních obsahujících vejce podle článku 15, uplatňují se tyto podmínky:
1. třídírny musí vést samostatné záznamy o:
- jménech a adresách producentů, kteří tato vejce dodávají a jejichž schválení podléhá kontrole příslušného orgánu členského státu,
- počtu nosnic chovaných jednotlivými producenty, pokud o tento údaj tento orgán požádá;
2. u producentů uvedených v odstavci 1 se poté provádějí pravidelné kontroly. Producenti vedou aktuální záznamy o těchto údajích:
- o datu umístění nosnic, o jejich věku k datu umístění a o počtu nosnic, v členění podle jednotlivých drůbežáren,
- o denní produkci vajec v každé drůbežárně,
- o počtu nebo hmotnosti dodaných vajec, na která má být vyznačeno datum snášky nebo na kterých již toto datum bylo vyznačeno na farmě, v členění podle jednotlivých odběratelů, u nichž je uvedeno jejich jméno, adresa a číslo třídírny;
3. vejce, na kterých má být vyznačeno datum snášky, jsou dodávána třídírnám v uzavřených kontejnerech. Dodávky těchto vajec, jakož i vajec označených datem snášky již na farmě musí obsahovat tyto náležitosti:
- "datum snášky,"
- jméno, adresu a číslo producenta, současně s kódovaným označením drůbežárny, z které vejce pocházejí,
Tyto údaje jsou uvedeny na kontejneru a v průvodních dokladech, které třídírna musí uchovat po dobu nejméně šesti měsíců;
4. kontejnery uvedené v bodě 3 se otevírají v třídírně těsně před tím, než začne třídění vajec. Všechna vejce z jednoho kontejneru musí být roztříděna a zabalena bez přerušení. Datum snášky je vyznačeno na určená vejce během třídění nebo okamžitě po něm;
5. v případě třídíren zásobených z vlastních výrobních jednotek, které se nacházejí na témž místě jako třídírna a které nedodávají vejce v uzavřených kontejnerech, vejce musí být:
- označena datem snášky v den snášky; nicméně vejce snesená mimo pracovní dny mohou být označena první pracovní den po dni snášky spolu s vejci snesenými tento pracovní den, a to datem prvního mimopracovního dne, nebo
- roztříděna a zabalena podle čl. 1 odst. 6, nebo
- dodána jiným třídírnám nebo průmyslovým podnikům v den snášky nebo, připadne-li den snášky na jiný než pracovní den, první pracovní den poté následující.
Pokud třídírnám dodávají vejce rovněž externí producenti a pokud tato vejce nejsou určena k označení datem snášky, veškerá manipulace s těmito vejci, včetně skladování, musí být prováděna odděleně. O sběru nebo převzetí vajec a jejich třídění je nezbytné vést denní záznamy;
6. třídírny vedou samostatné záznamy o:
- denním množství vajec dodaném do třídírny jednotlivými producenty, na která se má vyznačit datum snášky nebo na kterých bylo datum snášky již otištěno na farmě, včetně jména, adresy a registračního čísla producenta,
- denním třídění vajec podle jakosti a hmotnosti,
- počtu nebo hmotnosti prodaných vajec, v členění podle hmotnostní skupiny a jednotlivých odběratelů, u kterých jsou uvedena jejich jména a adresy;
7. výrobní jednotky a třídírny uvedené v bodě 1 jsou kontrolovány minimálně jednou za dva měsíce."
4. Článek 18 se mění takto:
- v odstavci 1 se úvodní věta nahrazuje tímto:
"Při označování způsobu chovu podle čl. 10 odst. 3 nařízení (EHS) č. 1907/90, s výjimkou organického nebo biologického chovu, na vejce třídy "A" a na malá balení obsahující tato vejce nelze použít jiných údajů, než jsou níže uvedené údaje, a v každém případě pouze za předpokladu, že jsou splněny podmínky stanovené v příloze II:"
- v odstavci 1 se zrušuje druhý pododstavec B,
- odstavec 6 se nahrazuje tímto:
"Třídírny podle odstavce 2 vedou samostatné záznamy o denním třídění podle jakosti a hmotnosti, o prodeji vajec a malých balení označených podle odstavce 1, včetně jména a adresy odběratele, počtu balení, počtu nebo hmotnosti vajec prodaných podle hmotnostní skupiny a data dodání; jednou za týden se zaznamenává stav zásob tříděných vajec. Nicméně místo záznamů o uskutečněném prodeji mohou být v třídírnách zakládány v pořadačích faktury nebo dodací listy, na kterých jsou uvedeny údaje podle odstavce 1."
5. V čl. 22 odst. 2 se bod c) nahrazuje tímto:
"c) slova "VEJCE URČENÁ PRO POTRAVINÁŘSKÝ PRŮMYSL" písmeny o výšce 2 cm, v jednom nebo více jazycích Společenství."
6. Článek 24 se nahrazuje tímto:
2. Pokud páska nebo štítek podle odstavce 1 nemohou být z balení odstraněny, musí být balení odstraněno z místa prodeje nejpozději sedmý den po zabalení a vejce musí být poté znovu zabalena.
3. Na velkých baleních obsahujících malá balení s označením "extra" musí být velkými písmeny o výšce 2 cm uvedeno "BALENÍ OBSAHUJÍCÍ MALÁ BALENÍ EXTRA" v jednom nebo více jazycích Společenství."
S výjimkou případu uvedeného v čl. 13 odst. 3 nařízení (EHS) č. 1907/90 se při kontrole šarže vajec třídy "A" připouští odchylka u hmotnosti jednotlivých vajec. Taková šarže může obsahovat nejvýše 12 % vajec, jejichž hmotnostní skupina se pohybuje těsně kolem hmotnosti uvedené na balení, avšak nejvýše 6 % vajec bezprostředně nižší hmotnosti.
Pokud kontrolovaná šarže obsahuje méně než 180 vajec, výše uvedené procentuální hodnoty se zdvojnásobí."
8. Příloha I se nahrazuje přílohou tohoto nařízení.
Článek 2
Toto nařízení vstupuje v platnost dnem 1. srpna 1992. Toto nařízení je závazné v celém rozsahu a přímo použitelné ve všech členských státech.
ze dne 4. listopadu 1992, kterým se opravuje nařízení (EHS) č. 2343/92 o dovozech čistokrevného plemenného skotu ze třetích zemí a o poskytování vývozních náhrad pro tato zvířata, a kterým se zrušuje nařízení (EHS) č. 1544/79
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 805/68 ze dne 27. června 1968 o společné organizaci trhu s hovězím a telecím masem [1], naposledy pozměněné nařízením (EHS) č. 2066/92 [2], a zejména na čl. 10 odst. 5 a čl. 18 odst. 6 uvedeného nařízení,
vzhledem k tomu, že nařízení Komise (EHS) č. 2342/92 [3] zpřísnilo kontrolní opatření pro dovozy ze třetích zemí a pro poskytování vývozních náhrad pro čistokrevný plemenný skot a zrušilo nařízení (EHS) č. 1544/79;
vzhledem k tomu, že ověření ukázalo, že německé znění uvedeného nařízení není v souladu s opatřeními, která byla k vydání stanoviska předložena Řídícímu výboru; že je tedy nutné znovu zveřejnit v celém rozsahu německé znění příslušného nařízení,
PŘIJALA TOTO NAŘÍZENÍ:
Článek 1
Týká se pouze německého znění.
Článek 2
Toto nařízení vstupuje v platnost dnem vyhlášení
ze dne 8. února 1993 o uzavření Dohody o obchodní a hospodářské spolupráci mezi Evropským hospodářským společenstvím a Mongolskem
(93/101/EHS) RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na články 113 a 235 této smlouvy,
s ohledem na návrh Komise,
Článek 3
Společenství ve smíšeném výboru, zřízeném podle článku 13 dohody, zastupuje Komise, které pomáhají zástupci členských států.
Článek 4
Toto rozhodnutí se vyhlásí
kterou se pošesté mění směrnice 76/768/EHS o sbližování právních předpisů členských států týkajících se kosmetických prostředků
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 100a této smlouvy,
s ohledem na návrh Komise [1],
ve spolupráci s Evropským parlamentem [2],
s ohledem na stanovisko Hospodářského a sociálního výboru [3],
vzhledem k tomu, že by měly být odstraněny právní nejasnosti ve směrnici 76/768/EHS [4], zejména v článcích 1 a 2;
vzhledem k tomu, že se ukázalo, že je žádoucí shromáždit údaje o přísadách použitých v kosmetických prostředcích, aby mohly být posouzeny veškeré otázky týkající se jejich použití a výsledných opatření na úrovni Společenství, zejména s ohledem na stanovení společné nomenklatury přísad použitých v kosmetických prostředcích; že shromáždění těchto údajů může být usnadněno, jestliže Komise sestaví soupis dotyčných přísad; že tento soupis bude informativní a není určen k tomu,aby sloužil jako konečný seznam látek používaných v kosmetických prostředcích;
vzhledem k tomu, že je potřebná větší průhlednost, pokud jde o přísady použité v kosmetice, mají-li být kosmetické prostředky uvedeny na trh bez předchozího postupu, a jestliže nezbytné informace o konečném výrobku mají být dostupné pouze v místě výroby nebo prvotního dovozu do Společenství a spotřebiteli mají být poskytnuty lepší informace; že by této průhlednosti mělo být dosaženo uvedením funkce výrobku a přísad použitých v kosmetickém prostředku na jeho obalu; že není-li z praktických důvodů možné uvést přísady a varování týkající se použití na obalu, do kterého je prostředek plněn, nebo na vnějším obalu, měly by být tyto podrobné údaje přiloženy tak, aby měl spotřebitel přístup k veškerým nezbytným informacím;
vzhledem k tomu, že by mělo být vyjasněno, které informace o konečném kosmetickém výrobku musí být zpřístupněny kontrolním úřadům místa výroby nebo prvotního dovozu na trh Společenství; že by tyto informace měly zahrnovat veškeré nezbytné podrobné údaje týkající se identifikace, jakosti, bezpečnosti pro lidské zdraví a účinků přisuzovaných kosmetickému prostředku;
vzhledem k tomu, že by však příslušnému orgánu mělo být z důvodů kontroly oznámeno místo výroby a informace potřebné pro rychlé a vhodné lékařské ošetření v případě potíží;
vzhledem k tomu, že Komise by měla být oprávněna změnit přílohy I a VIII směrnice 76/768/EHS s ohledem na jejich ilustrativní a technickou povahu;
PŘIJALA TUTO SMĚRNICI:
Článek 1
Směrnice 76/768/EHS se mění takto:
1. V článku 1 se odstavec 1 nahrazuje tímto:
"1. "Kosmetickým prostředkem" se rozumí jakákoli látka nebo přípravek určený pro uvedení do styku s různými vnějšími částmi lidského těla (pokožkou, vlasovým systémem, nehty, rty, vnějšími pohlavními orgány) nebo se zuby a sliznicemi ústní dutiny, výhradně nebo převážně za účelem jejich čištění, parfemace, změny jejich vzhledu a/nebo úpravy tělesných pachů a/nebo jejich ochrany nebo jejich udržování v dobrém stavu."
Kosmetický prostředek uvedený na trh ve Společenství nesmí poškozovat lidské zdraví, je-li aplikován za obvyklých nebo rozumně předvídatelných podmínek použití, s přihlédnutím zejména k obchodní úpravě výrobku, jeho označení, návodu k použití a likvidaci a k jakýmkoli dalším údajům nebo informacím poskytnutým výrobcem nebo jeho zplnomocněným zástupcem nebo jakoukoli jinou osobou odpovědnou za uvedení výrobku na trh Společenství.
Poskytnutí těchto varování nikoho v žádném případě nezprošťuje povinnosti dodržet požadavky stanovené touto směrnicí."
3. V čl. 4 odst. 1 se doplňuje nový pododstavec, který zní:
"i) přísady nebo kombinace přísad, které byly po 1. lednu 1998 zkoušené na zvířatech za účelem dodržení požadavků této směrnice.
Jestliže nebyl učiněn dostatečný pokrok při vytváření uspokojivých metod pro nahrazení zkoušek na zvířatech, a zejména v případech, kdy alternativní zkušební metody nebyly i přes veškeré přiměřené úsilí vědecky validovány s tím, že poskytují rovnocennou úroveň ochrany spotřebitele s přihlédnutím k metodikám OECD pro zkoušení toxicity, předloží Komise postupem podle článku 10 do 1. ledna 1997 návrhy opatření pro odklad termínu provedení tohoto ustanovení o dostatečnou dobu, a v každém případě nejméně o dva roky. Komise povede před předložením těchto opatření konzultace s Vědeckým výborem pro kosmetologii.
Komise každoročně předkládá Evropskému parlamentu a Radě zprávu o pokroku ve vývoji, validaci a právním přijímání alternativních metod k metodám zahrnujícím zkoušky na zvířatech. Tato zpráva obsahuje přesné údaje o počtu a druhu zkoušek týkajících se kosmetických prostředků, které jsou prováděny na zvířatech. Členské státy tyto údaje shromažďují vedle statistických údajů stanovených směrnicí 86/609/EHS o ochraně zvířat používaných pro pokusné a jiné vědecké účely. Komise zejména zajistí vývoj, validaci a právní přijímání zkušebních metod, které nevyužívají živá zvířata."
4. Vkládá se nový článek, který zní:
"Článek 5a
1. Komise postupem podle článku 10 sestaví nejpozději do 14. prosince 1994 soupis přísad používaných v kosmetických prostředcích, zejména na základě informací dodaných dotyčným průmyslem.
Pro účely tohoto článku se "kosmetickou přísadou" rozumí jakákoli chemická látka nebo přípravek syntetického nebo přírodního původu použitá ve složení kosmetických prostředků, s výjimkou parfemačních a aromatických látek.
Soupis bude rozdělen do dvou oddílů: do jednoho týkajícího se parfemačních a aromatických surovin a do druhého týkajícího se ostatních látek.
2. Soupis bude obsahovat informace o
- identitě každé přísady, zejména její chemický název, název podle CTFA, název podle Evropského lékopisu, mezinárodní nechráněné názvy doporučené Světovou zdravotnickou organizací, čísla podle EINECS, IUPAC, CAS a colour indexu a název podle společné nomenklatury uvedené v čl. 7 odst. 2,
- obvyklé funkci nebo obvyklých funkcích přísady v konečném výrobku,
- případných omezeních a podmínkách použití a varování, které musí být tištěny na etiketě podle příloh.
3. Komise soupis zveřejní a bude jej pravidelně aktualizovat postupem podle článku 10. Soupis bude informativní a nebude sloužit jako seznam látek povolených pro použití v kosmetických prostředcích."
5. V čl. 6 odst. 1 se návětí nahrazuje tímto:
"1. Členské státy přijmou veškerá opatření nezbytná pro to, aby zajistily, že kosmetické prostředky mohou být uvedeny na trh pouze tehdy, jsou-li na obalu, do kterého je výrobek plněn, a na vnějším obalu nesmazatelně, čitelně a viditelně uvedeny následující údaje; informace uvedené pod písmenem g) však mohou být uvedeny pouze na vnějším obalu:"
6. V čl. 6 odst. 1 se písmeno d) nahrazuje tímto:
"d) zvláštní opatření, která musí být dodržena při použití, zejména opatření, která jsou uvedena ve sloupci "Podmínky použití a varování, které musí být tištěny na etiketě" v přílohách III, IV, VI a VII, a která se musí nacházet na obalu, do kterého je výrobek plněn, a na vnějším obalu, a dále jakékoliv zvláštní preventivní informace o kosmetických prostředcích pro profesionální použití, zejména pro kadeřníky. Není-li to z praktických důvodů možné, musí se tyto informace nacházet na přiloženém letáku, etiketě, pásce nebo kartičce, přičemž se na obalu, do kterého je výrobek plněn, a na vnějším obalu musí nacházet zkrácený údaj nebo symbol stanovený v příloze VIII, jež spotřebitele odkazují na uvedené informace;"
7. V čl. 6 odst. 1 se doplňují nová písmena f) a g), která znějí:
"f) funkce výrobku, pokud není zřejmá ze způsobu obchodní úpravy výrobku;
g) seznam přísad v sestupném pořadí podle hmotnosti v době jejich přidání. Seznam je uveden slovem "přísady". Není-li to z praktických důvodů možné, musí se tyto informace nacházet na přiloženém letáku, etiketě, pásce nebo kartičce, přičemž se na obalu, do kterého je výrobek plněn, a na vnějším obalu musí nacházet zkrácený údaj nebo symbol stanovený v příloze VIII, jež spotřebitele odkazují na uvedené informace.
Za přísady se však nepovažují:
- nečistoty v použitých surovinách,
- technické pomocné materiály užívané při přípravě, které nejsou přítomny v konečném výrobku,
- materiály použité v přísně nezbytných množstvích jako rozpouštědla nebo jako nosiče parfemačních a aromatických látek.
Parfemační a aromatické látky a jejich suroviny se uvádějí slovem "parfém" nebo "aroma". Přísady v koncentracích menších než 1 % mohou být uvedeny v jakémkoli pořadí po přísadách, jejichž koncentrace překračuje 1 %. Barviva mohou být uvedena v jakémkoli pořadí po ostatních přísadách podle čísel podle colour indexu nebo názvů uvedených v příloze IV.
Pro dekorativní kosmetické prostředky uváděné na trh v několika barevných odstínech mohou být uvedena veškerá barviva použitá ve škále za předpokladu, že jsou připojena slova "může obsahovat".
Přísada musí být identifikována názvem podle společné nomenklatury uvedené v čl. 7 odst. 2 nebo, není-li to možné, jedním z názvů podle čl. 5a odst. 2 první odrážky.
Komise postupem podle článku 10 přijme nejpozději do 14. prosince 1994 kritéria a podmínky, za nichž výrobce může z důvodů obchodního tajemství požádat o nezařazení jedné nebo více přísad do výše uvedeného seznamu."
8. Na konec čl. 6 odst. 1 se doplňují nové pododstavce, které znějí:
"Není-li z důvodu velikosti nebo tvaru možné uvést podrobné údaje stanovené v písmenech d) a g) na přiloženém letáku, musí se tyto podrobné údaje nacházet na etiketě, pásce nebo kartičce, které jsou přiloženy nebo připevněny ke kosmetickému prostředku.
Není-li v případě mýdla, koupelových kuliček nebo jiných malých výrobků z důvodu velikosti nebo tvaru možné uvést podrobné údaje stanovené v písmeni g) na etiketě, visačce, pásce nebo kartičce nebo na přiloženém letáku, musí se tyto podrobné údaje nacházet na upozornění v bezprostřední blízkosti nádoby, v níž je kosmetický prostředek vystaven k prodeji."
9. Na konec čl. 6 odst. 3 se doplňuje věta, která zní:
"Kromě toho musí jakýkoli odkaz na zkoušení na zvířatech jasně uvádět, zda se provedené zkoušky týkaly konečného výrobku nebo jeho přísad."
10. V článku 7 se odstavec 2 nahrazuje tímto:
"2. Mohou však požadovat, aby byly podrobné údaje stanovené v čl. 6 odst. 1 písm. b), c), d) a f) uvedeny alespoň v jejich národním nebo úředním jazyce či jazycích; mohou také požadovat, aby byly podrobné údaje stanovené v čl. 6 odst. 1 písm. g) vyjádřeny v jazyce snadno srozumitelném spotřebiteli. Pro tento účel přijme Komise postupem podle článku 10 společnou nomenklaturu přísad."
11. V článku 7 se odstavec 3 nahrazuje tímto:
"3. Členský stát může dále pro účely rychlého a účinného lékařského ošetření v případě potíží požadovat, aby byly odpovídající a dostatečné informace týkající se látek obsažených v kosmetických prostředcích zpřístupněny příslušnému orgánu, který zajistí, aby tyto informace byly použity pouze pro účely takového ošetření.
Každý členský stát jmenuje příslušný orgán a zašle podrobnosti o něm Komisi, která tyto informace zveřejní v Úředním věstníku Evropských společenství."
12. Vkládá se nový článek, který zní:
"Článek 7a
1. Výrobce nebo jeho zástupce nebo osoba, na jejíž objednávku je kosmetický prostředek vyroben, nebo osoba odpovědná za uvedení dovezeného kosmetického prostředku na trh Společenství uchovávají pro kontrolní účely následující údaje, jež musí být snadno přístupné pro příslušné orgány dotyčného členského státu na adrese uvedené na etiketě podle čl. 6 odst. 1 písm. a):
a) kvalitativní a kvantitativní složení výrobku; v případě parfemačních a aromatických látek název a číslo kódu této sloučeniny a totožnost dodavatele;
b) fyzikálněchemické a mikrobiologické specifikace surovin a konečného výrobku, a dále kritéria čistoty a kritéria pro mikrobiologickou kontrolu kosmetického prostředku;
c) výrobní metoda, která je v souladu se správnou výrobní praxí stanovenou právním předpisem Společenství nebo, neexistuje-li takový předpis, stanovenou právním předpisem dotyčného členského státu; osoba odpovědná za výrobu nebo prvotní dovoz do Společenství musí mít příslušnou profesionální kvalifikaci nebo praxi v souladu s právními předpisy a praxí členského státu, který je místem výroby nebo prvotního dovozu;
d) posouzení bezpečnosti konečného výrobku pro lidské zdraví. K tomuto účelu musí výrobce vzít v úvahu obecný toxikologický profil přísady, její chemickou strukturu a její hladinu expozice.
Je-li stejný výrobek vyráběn na více místech v rámci území Společenství, může výrobce vybrat jediné místo výroby, kde budou tyto informace k dispozici. V této souvislosti a je-li o to požádán pro účely kontroly, je povinen sdělit takto vybrané místo dotyčnému kontrolnímu úřadu/kontrolním úřadům;
e) jméno a adresa kvalifikované osoby nebo osob odpovědných za posouzení podle písmene d). Tato osoba musí být držitelem diplomu stanoveného v článku 1 směrnice 89/48/EHS v oboru farmacie, toxikologie, dermatologie, lékařství nebo v podobném oboru;
f) existující údaje o nežádoucích účincích na lidské zdraví v důsledku použití kosmetického prostředku;
g) důkaz o účinku připisovaném kosmetickému prostředku, pokud to odůvodňuje povaha účinku nebo výrobku.
2. Posouzení bezpečnosti pro lidské zdraví podle odst. 1 písm. d) se provádí v souladu se zásadou správné laboratorní praxe stanovenou ve směrnici Rady 87/18/EHS ze dne 18. prosince 1986 o harmonizaci právních a správních předpisů týkajících se používání zásad správné laboratorní praxe a ověřování jejich používání při zkouškách chemických látek [6].
3. Informace uvedené v odstavci 1 musí být dostupné v národním jazyce nebo jazycích dotyčného členského státu nebo v jazyce snadno srozumitelném příslušným orgánům.
4. Výrobce nebo jeho zástupce nebo osoba, na jejíž objednávku je kosmetický prostředek vyroben, nebo osoba odpovědná za uvedení dovezených kosmetických prostředků na trh Společenství oznámí příslušnému orgánu členského státu místa výroby nebo prvotního dovozu adresu místa výroby nebo prvotního dovozu kosmetických prostředků do Společenství dříve, než budou uvedeny na trh Společenství.
5. Členské státy jmenují příslušné orgány uvedené v odstavcích 1 a 4 a zašlou podrobné údaje o nich Komisi, která tyto informace zveřejní v Úředním věstníku Evropských společenství.
13. V článku 8 se odstavec 2 nahrazuje tímto:
"2. Společná nomenklatura přísad použitých v kosmetických prostředcích a, po konzultaci s Vědeckým výborem pro kosmetologii, změny nezbytné pro přizpůsobení příloh technickému pokroku se přijmou stejným postupem."
14. Připojuje se příloha VIII uvedená v příloze této směrnice.
Článek 2
1. Členské státy přijmou veškerá nezbytná opatření, aby zajistily, že od 1. ledna 1997 nebudou výrobci ani dovozci usazení ve Společenství uvádět na trh kosmetické prostředky, které nejsou v souladu s touto směrnicí.
2. Členské státy přijmou veškerá nezbytná opatření, aby zajistily, že od 31. prosince 1997 nebudou výrobky uvedené v odstavci 1 prodávány ani přenechávány konečnému spotřebiteli.
Článek 3
1. Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 14. června 1995. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění vnitrostátních právních předpisů, které přijmou v oblasti působnosti této směrnice.
Článek 4
Tato směrnice je určena členským státům.
ze dne 14. června 1993, kterou se zrušuje směrnice 87/22/EHS o sbližování vnitrostátních opatření týkajících se uvádění léčivých přípravků vyrobených špičkovou technologií, zejména těch, které jsou vyrobeny biotechnologií, na trh
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 100a této smlouvy,
s ohledem na návrh Komise [1],
ve spolupráci s Evropským parlamentem [2],
s ohledem na stanovisko Hospodářského a sociálního výboru [3],
vzhledem k tomu, že ustanovení směrnice 87/22/EHS [4] jsou nyní nahrazena ustanoveními nařízení Rady (EHS) č. 2309/93 ze dne 22. července 1993, kterým se stanoví postupy Společenství pro registraci a dozor nad humánními a veterinárními léčivými přípravky a zřizuje se Evropská agentura pro hodnocení léčivých přípravků [5], a směrnice Rady 88/182/EHS ze dne 22. března 1988, kterou se mění směrnice 83/189/EHS, kterou se stanoví postup poskytování informací v oblasti technických norem a předpisů [6];
vzhledem k tomu, že ve směrnici 93/39/EHS [7] bylo stanoveno pokračování správy registrací, které byly uděleny členskými státy na základě stanoviska Výboru pro hromadně vyráběné léčivé přípravky vydaného v souladu se směrnicí 87/22/EHS;
vzhledem k tomu, že kromě toho jsou ve směrnici 93/40/EHS [8] ustanovení pro pokračování správy registrací, které byly uděleny členskými státy po vydání stanoviska Výboru pro veterinární léčivé přípravky vydaného v souladu se směrnicí 87/22/EHS;
vzhledem k tomu, že směrnice 87/22/EHS by měla být proto zrušena;
vzhledem k tomu, že v zájmu právní jistoty by mělo být stanoveno pokračování posuzování žádostí o registraci, které byly předloženy Výboru pro hromadně vyráběné léčivé přípravky nebo Výboru pro veterinární léčivé přípravky podle směrnice 87/22/EHS před 1. lednem 1995,
PŘIJALA TUTO SMĚRNICI:
Článek 1
S účinností od 1. ledna 1995 se zrušuje směrnice 87/22/EHS.
Článek 2
Žádosti o registraci, které byly předloženy Výboru pro hromadně vyráběné léčivé přípravky nebo Výboru pro veterinární léčivé přípravky před 1. lednem 1995 podle článku 2 směrnice 87/22/EHS a pro něž příslušný výbor nevydal do 1. ledna 1995 stanovisko, se posuzují podle nařízení (EHS) č. 2309/93.
Článek 3
Členské státy přijmou veškerá opatření nezbytná pro dosažení souladu s touto směrnicí s účinností od 1. ledna 1995. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
Článek 4
Tato směrnice je určena členským státům.
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 43 této Smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k tomu, že směrnice Rady 74/577/EHS [4] stanovila pravidla ohledně omračování zvířat před porážkou;
vzhledem k tomu, že rozhodnutím Rady 88/306/EHS [5] byla jménem Společenství schválena Evropská úmluva o ochraně jatečných zvířat; že oblast upravená Úmluvou v dané problematice je širší než existující předpisy Společenství;
vzhledem k tomu, že vnitrostátní předpisy ohledně ochrany zvířat v době jejich porážky nebo usmrcení mají dopad na podmínky hospodářské soutěže, a v důsledku toho ovlivňují fungování společného trhu ve sféře zemědělských produktů;
vzhledem k tomu, že je tudíž nezbytné stanovit společné minimální požadavky k ochraně zvířat v době jejich porážky nebo usmrcení, aby byl zajištěn racionální rozvoj produkce a aby bylo usnadněno dosažení vnitřního trhu se zvířaty a produkty živočišné výroby;
vzhledem k tomu, že v době porážky nebo usmrcení musí být zvíře ušetřeno veškeré bolesti nebo utrpení, kterému je možno se vyhnout;
vzhledem k tomu, že je nicméně nezbytné povolit vědecko-technické pokusy a vzít v úvahu i zvláštní požadavky určitých náboženských rituálů;
vzhledem k tomu, že pravidla musí rovněž zajistit uspokojivou ochranu během porážky nebo usmrcení těm zvířatům, na něž se Úmluva nevztahuje;
vzhledem k tomu, že v prohlášení o ochraně zvířat připojeném k Závěrečnému aktu smlouvy o Evropské unii Konference vyzývá Evropský parlament, Radu a Komisi, jakož i členské státy, aby při vypracování a provádění právních předpisů Společenství ve sféře společné zemědělské politiky plně zohledňovaly požadavky na dobré životní podmínky zvířat;
vzhledem k tomu, že činnost Společenství přitom musí splňovat požadavky, které vyplývají ze zásady subsidiarity ustanovené v článku 3b Smlouvy;
vzhledem k tomu, že je vhodné zrušit směrnici 74/577/EHS,
PŘIJALA TUTO SMĚRNICI:
2. Tato směrnice se nevztahuje:
- na vědecko-technické pokusy týkající se postupů uvedených v odstavci 1 uskutečněné pod kontrolou příslušného orgánu,
- na zvířata, která jsou usmrcována při kulturních nebo sportovních akcích,
- na volně žijící zvěř usmrcovanou v souladu s článkem 3 směrnice 92/45/EHS.
4. "znehybněním" každý postup, jehož použití u zvířete má za účel usnadnit účinné omráčení nebo usmrcení;
5. "omráčením" každý postup, jehož použití okamžitě uvede zvíře do stavu bezvědomí, ve kterém je udržováno až do smrti;
6. "usmrcením" každý postup, který způsobí smrt zvířete;
7. "porážkou" usmrcení zvířete vykrvením;
8. "příslušným orgánem" ústřední orgán členského státu, který je příslušný k provádění veterinární kontroly nebo jakýkoli orgán, na který je tato pravomoc převedena.
Nicméně orgán náboženské obce, jehož jménem se porážka provádí, musí být v členském státě příslušný pro provádění a pro kontrolu zvláštních ustanovení pro porážku podle určitých náboženských rituálů. Tento orgán působí, pokud jde o uvedená ustanovení, pod zodpovědností úředního veterináře, jak je definováno v článku 2 směrnice 64/433/EHS.
Článek 3
Během přehánění, ustájení, znehybnění, omráčení, porážky nebo usmrcení musí být zvířata ušetřena veškerého vzrušení, bolesti nebo utrpení, kterému se lze vyhnout.
KAPITOLA II Požadavky na jatky
Článek 4
Konstrukce, zařízení a vybavení jatek a jejich provoz musí poskytovat možnost ušetřit zvířata veškerého vzrušení, bolesti a utrpení, kterému se lze vyhnout.
Článek 5
1. Lichokopytníci, přežvýkavci, prasata, králíci a drůbež přepravení do jatek za účelem porážky musí být:
a) přeháněni a v případě potřeby ustájeni v souladu s pokyny uvedenými v příloze A;
b) znehybněni v souladu s pokyny uvedenými v příloze B;
c) omráčeni bezprostředně před porážkou nebo před usmrcením v souladu s ustanoveními přílohy C;
d) vykrveni v souladu s pokyny uvedenými v příloze D.
2. Požadavky uvedené v odstavci 1 bod c) se nevztahují na zvířata, k jejichž porážce se používají zvláštní metody na základě určitých náboženských rituálů.
3. Příslušné orgány členských států mohou při dodržení obecných pravidel Smlouvy v zařízeních, na něž se vztahují odchylky ve smyslu ustanovení článků 4 a 13 směrnice 64/433/EHS, článku 4 směrnice 91/498/EHS a článků 7 a 18 směrnice 71/118/EHS, u skotu udělovat odchylky od ustanovení uvedených v odst. 1 bod a), a - pokud se týká drůbeže, králíků, prasat, ovcí a koz - odchylky od ustanovení uvedených v odstavci 1 bod a), jakož i z postupů pro omráčení a usmrcení uvedených v příloze C, za předpokladu, že jsou dodrženy požadavky stanovené v článku 3.
Článek 6
1. Nástroje, zařízení ke znehybnění, vybavení a zařízení sloužící k omračování nebo k usmrcování zvířat musí být koncipovány, sestrojeny, udržovány a používány tak, aby k omráčení nebo usmrcení docházelo rychle a účinně, v souladu s ustanoveními této směrnice. Příslušný orgán ověří, zda nástroje, materiál ke znehybnění a jiné vybavení sloužící k omračování nebo usmrcování odpovídají výše uvedeným zásadám, a pravidelně kontroluje, zda jsou v dobrém stavu, aby umožnily dosažení výše uvedených cílů.
2. V místě porážky musí být vhodné vybavení a musejí zde být uloženy vhodné náhradní nástroje tak, aby mohly být v naléhavém případě použity. Jsou vhodným způsobem udržovány a pravidelně kontrolovány.
Článek 7
Všechny osoby, které se věnují činnosti, jako je přehánění, ustájení, znehybnění, omráčení, porážka nebo usmrcování zvířat, musí mít bezpodmínečně potřebné znalosti a schopnosti, aby uvedené činnosti mohly provádět humánním a účinným způsobem, v souladu s požadavky této směrnice.
Příslušný orgán se ujistí o způsobilosti, schopnostech a odborných znalostech osob zaměstnaných za účelem porážení zvířat.
Článek 8
Inspekce a kontrola na jatkách se provádějí pod zodpovědností příslušného orgánu, který má stále volný přístup do všech částí jatek, aby se mohl ujistit o dodržování ustanovení této směrnice. Tyto inspekce a kontroly mohou být nicméně uskutečňovány i během kontrol prováděných za jinými účely.
KAPITOLA III Porážka a usmrcování zvířat mimo jatky
Článek 9
1. Ustanovení čl. 5 odst. 1 body b), c) a d) se použijí na porážky provedené mimo jatky u zvířat uvedených v čl. 5 odst. 1.
2. Členské státy však mohou přiznat odchylky od odstavce 1, pokud se týče porážky nebo usmrcování drůbeže, králíků, prasat, ovcí a koz mimo jatky prováděné majitelem za účelem vlastní spotřeby, za předpokladu, že jsou splněny pokyny uvedené v článku 3 a když prasata, ovce a kozy byly předem omráčeny.
Článek 10
1. Když zvířata uvedená v čl. 5 odst. 1 musí být poražena nebo usmrcena v rámci tlumení nákaz, musí to být provedeno podle přílohy E.
2. Kožešinová zvířata se usmrcují podle přílohy F.
3. Nadpočetná jednodenní kuřata, jak jsou definována v čl. 2 odst. 3 směrnice 90/539/EHS, a nadpočetná embrya v líhních, která mají být vyřazena, se usmrcují co možná nejrychleji podle přílohy G.
Článek 11
Ustanovení článku 9 a 10 se nepoužijí v případě, kdy musí být zvíře z naléhavých důvodů usmrceno okamžitě.
Článek 12
Zraněná nebo nemocná zvířata musí být poražena nebo usmrcena na místě. Nicméně příslušný orgán může povolit převoz zraněných nebo nemocných zvířat za účelem porážky nebo usmrcení za předpokladu, že to uvedeným zvířatům nepřivodí utrpení navíc. KAPITOLA IV
Závěrečná ustanovení
Článek 13
1. Pokud je to nutné, Rada stanoví na návrh Komise kvalifikovanou většinou pravidla týkající se ochrany během porážky nebo usmrcení ohledně jiných zvířat, než těch, jež jsou uvedena v této směrnici.
2. a) Přílohy této směrnice pozměňuje Rada na návrh Komise postupem podle odstavce 1, zejména z důvodu jejich přizpůsobení vědecko-technickému pokroku.
b) Kromě toho Komise předloží nejpozději 31. prosince 1995 Radě zprávu vypracovanou na základě stanoviska Vědeckého veterinárního výboru, která bude obsahovat vhodné návrhy týkající se zejména používání:
- pistolí s volným projektilem působících na úrovni mozku, nebo jiných plynů, než které jsou uvedeny v příloze C, nebo jejich kombinací používaných k omráčení, a to zejména oxidu uhličitého pro omračování drůbeže,
- jiných plynů, než které jsou uvedeny v příloze C, nebo jejich kombinací používaných k usmrcování zvířat,
- veškerých jiných vědecky uznaných postupů používaných k omračování nebo usmrcování zvířat.
Rada rozhodne o těchto návrzích kvalifikovanou většinou.
c) Odchylně od bodu a) a nejpozději 31. prosince 1995 předloží Komise postupem podle článku 16 Stálému veterinárnímu výboru zprávu vypracovanou na základě stanoviska Vědeckého veterinárního výboru, a to spolu se vhodnými návrhy na stanovení:
i) intenzity a délky použití proudu nezbytného k omráčení různých druhů zvířat, kterých se tento způsob omráčení týká,
ii) koncentrace plynu a trvání expozice, která je nezbytná k omráčení různých druhů zvířat, kterých se tento způsob omračování týká.
d) Až do počátku používání odstavců b) a c) se použijí příslušná vnitrostátní pravidla v souladu se obecnými ustanoveními Smlouvy.
Článek 14
1. Znalci Komise mohou, v nezbytné míře nutné pro zajištění jednotného používání této směrnice, provádět kontroly na místě. Za tímto účelem mohou kontrolovat reprezentativní vzorek zařízení, aby se ujistili, že příslušný orgán kontroluje v uvedených zařízeních uplatňování požadavků této směrnice.
Komise informuje členské státy o výsledku provedených kontrol.
2. Kontroly uvedené v odstavci 1 se provádějí ve spolupráci s příslušným orgánem.
3. Členský stát, na jehož území se provádí kontrola, poskytne znalcům veškerou nezbytnou pomoc při výkonu jejich povinností.
4. Prováděcí pravidla k tomuto článku se stanoví postupem podle článku 16.
Článek 15
Během inspekcí jatek nebo zařízení, která jsou nebo která mají být schválena ve třetích zemích za účelem možností vývozu do Společenství v souladu s předpisy Společenství, se znalci Komise ujistí, že zvířata uvedená v článku 5 byla poražena za podmínek zaručujících humánní zacházení, které jsou přinejmenším rovnocenné podmínkám zaručeným touto směrnicí.
Aby mohlo být maso pocházející ze třetí země dovezeno, zdravotní osvědčení, které doprovází toto maso, by mělo být doplněno osvědčením potvrzujícím dodržování tohoto požadavku.
Článek 16
1. Má-li být zahájen postup podle tohoto článku, přednese věc Stálému veterinárnímu výboru bez odkladu jeho předseda, a to buď z vlastního podnětu, nebo na žádost zástupce některého členského státu.
2. Zástupce Komise předloží výboru návrh opatření, která mají být přijata. Výbor zaujme své stanovisko k tomuto návrhu ve lhůtě, kterou může předseda stanovit podle naléhavosti dané otázky. Stanovisko se přijímá většinou podle čl. 148 odst. 2 Smlouvy pro přijímání rozhodnutí, která má Rada přijímat na návrh Komise. Při hlasování ve výboru je hlasům zástupců členských států přidělena váha stanovená ve zmíněném článku. Předseda nehlasuje.
3. a) Komise přijme zamýšlená opatření, jsou-li v souladu se stanoviskem výboru.
b) Pokud však zamýšlená opatření nejsou v souladu se stanoviskem výboru nebo pokud výbor žádné stanovisko nezaujme, předloží Komise neprodleně Radě návrh opatření, která mají být přijata. Rada se usnese kvalifikovanou většinou.
Pokud se Rada neusnese do tří měsíců od předložení věci Radě, přijme navrhovaná opatření Komise s výjimkou případů, kdy se Rada proti zmíněným opatřením vysloví prostou většinou.
Článek 17
Směrnice 74/577/EHS se zrušuje od 1. ledna 1995.
Článek 18
1. Členské státy uvedou v účinnost právní a správní předpisy, a to včetně případných sankcí, nutné k dosažení souladu s touto směrnicí k 1. lednu 1995. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Avšak od data stanoveného v odstavci 1 si členské státy mohou v souladu s obecnými pravidly Smlouvy ponechat nebo mohou zavést na svém území přísnější opatření, než jsou opatření uvedená v této směrnici. Členské státy o nich uvědomí Komisi.
3. Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 19
Tato směrnice je určena členským státům.
ze dne 30. března 1993, které stanoví způsob provádění nařízení Rady (EHS) č. 3911/92 o vývozu kulturních statků
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení (EHS) č. 3911/92 ze dne 9. prosince 1992 o vývozu kulturních statků [1], a zejména na článek 7 uvedeného nařízení,
po konzultaci s Poradním výborem pro kulturní statky,
vzhledem k tomu, že je nutné přijmout prováděcí ustanovení k nařízení (EHS) č. 3911/92, která stanoví, mimo jiné, zavedení systému vývozního povolení pro určité kategorie kulturních statků vymezené v příloze uvedeného nařízení;
vzhledem k tomu, že z důvodu zajištění jednotnosti formuláře pro vývozní povolení stanovená uvedeným nařízením, je nutné vymezit podmínky pro sestavování, vydávání a používání tohoto formuláře; že za tímto účelem je třeba vypracovat vzorové povolení;
vzhledem k tomu, že vývozní povolení musejí být vyhotovena v jednom z úředních jazyků Společenství,
PŘIJALA TOTO NAŘÍZENÍ:
ODDÍL I Formulář povolení
2. Používání vývozního povolení se nijak nedotýká povinností spojených s vývozními formalitami nebo souvisejícími dokumenty.
Článek 3
1. Formulář vývozního povolení musí být vytištěn na bílém bezdřevém papíře upraveném pro psaní o hmotnosti nejméně 55 gramů na metr čtvereční.
2. Formuláře mají rozměr 210 x 297 mm.
3. Formuláře jsou vytištěny a vyplněny v úředním jazyce Společenství, který určí příslušné orgány vydávajícího členského státu. Příslušné orgány členského státu, ve kterém je formulář předkládán, mohou požádat o překlad do několika nebo jednoho z úředních jazyků tohoto členského státu. V tomto případě hradí náklady na překlad držitel povolení.
4. Členské státy odpovídají za:
- za vytištění formulářů s uvedením názvu a adresy tiskárny nebo její značky,
- přijetí nezbytných opatření k zamezení padělání formulářů. Způsob identifikace přijatý členskými státy k tomuto účelu je třeba oznámit Komisi, aby o tom mohla uvědomit příslušné orgány ostatních členských států.
5. Formuláře jsou přednostně vyplňovány mechanicky či elektronicky. Žádost však může být vyplněna čitelně ručně; v tomto případě je nutno napsat ji inkoustem a hůlkovými písmeny. Ať je použit kterýkoliv postup, ve formulářích nesmí být mazáno, přepisováno nebo jinak upravováno.
ODDÍL II Používání povolení
Článek 4
1. Aniž je dotčen odstavec 3, pro každou zásilku kulturních statků je vydáno zvláštní vývozní povolení.
2. Pro účely odstavce 1 se "zásilkou" rozumí buď jednotlivý kulturní statek nebo několik kulturních statků.
3. Jedná-li se o zásilku sestávající z více kulturních statků, musejí příslušné orgány určit, zda je nutné vydat pro danou zásilku jedno či několik vývozních povolení.
Článek 5
Formulář obsahuje tři listy:
- jeden list označený jako č. 1, který tvoří vlastní žádost,
- jeden list označený jako č. 2 pro držitele,
- jeden list označený jako č. 3, který musí být vrácen vydávajícímu orgánu.
Článek 6
1. Žadatel vyplní kolonky 1, 3 až 19A a 21 a případně i kolonku 23 žádosti a ostatní listy. Členské státy však mohou stanovit, že je třeba vyplnit pouze žádost.
2. K žádosti musí být přiloženy:
- podklady obsahující veškeré potřebné údaje o kulturním statku (statcích) a jeho (jejich) právním postavení ke dni podání žádosti v případě potřeby formou jakýchkoli podpůrných dokladů (faktur, znaleckých posudků atd.),
3. Příslušné orgány si mohou pro účely udělení vývozního povolení vyžádat fyzické předložení kulturních statků, které mají být vyvezeny.
4. Veškeré náklady vzniklé uplatňováním znění odstavců 2 a 3 hradí žadatel o vývozní povolení.
5. Pro přiznání vývozního povolení, je třeba předložit řádně vyplněný formulář příslušným orgánům, které určí členský stát podle čl. 2 odst. 2 základního nařízení. Pokud tento orgán vývozní povolení přiznal, ponechá si kopii listu č. 1 tento orgán a kopie zbývajících listů jsou vráceny držiteli vývozního povolení nebo jeho oprávněnému zástupci.
Článek 7
Spolu s vývozním prohlášením musejí být předloženy následující listy vývozního povolení:
- list pro držitele,
- list, který má být zaslán vydávajícímu orgánu.
Článek 8
2. Po vyplnění kolonky 19B vrátí celní úřad příslušný k přijetí vývozního prohlášení deklarantovi nebo jeho oprávněnému zástupci list určený pro držitele povolení.
3. Formulář vývozního povolení, který má být vrácen vydávajícímu orgánu, musí doprovázet zásilku až do celního orgánu v místě, kde opustí celní území Společenství. Celní orgán vyplní v případě potřeby kolonku 5 formuláře, otiskne své služební razítko do kolonky 22 a vrátí jej držiteli vývozního povolení (vývozci) nebo jeho oprávněnému zástupci, aby formulář zaslal zpět vydávajícímu orgánu.
Článek 9
1. Doba platnosti vývozního povolení nepřesáhne 12 měsíců ode dne jeho vydání.
2. V případě žádosti o dočasný vývoz mohou příslušné orgány určit lhůtu, ve které musejí být kulturní statky opět dovezeny do vydávajícího členského státu.
3. Jestliže skončí platnost vývozního povolení, aniž by bylo použito, držitel neprodleně vrátí originál a kopie, které jsou v jeho držbě, vydávajícímu orgánu.
Článek 10
Ustanovení hlavy IX nařízení Komise (EHS) č. 1214/92 [2] a čl. 22 odst. 6 přílohy I k Úmluvě o společném postupu v oblasti tranzitu uzavřené dne 20. května 1987 mezi Společenstvím a zeměmi ESVO [3] se použijí, pokud zboží, na něž se vztahuje toto nařízení, při pohybu v rámci Společenství prochází územím členského státu ESVO.
Článek 11
Toto nařízení vstupuje v platnost dnem 1. dubna 1993.
Toto nařízení je závazné v celém rozsahu a přímo použitelné ve všech členských státech.
Nařízení Komise (EHS) č. 1785/93 ze dne 30. června 1993, kterým se stanoví rozhodné skutečnosti pro zemědělské přepočítací koeficienty používané v odvětví přadných rostlin
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 3813/92 ze dne 28. prosince 1992 o zúčtovací jednotce a přepočítacích koeficientech, které mají být používány pro účely společné zemědělské politiky [1], a zejména na čl. 6 odst. 2 tohoto nařízení;
vzhledem k tomu, že podpora zavedená nařízením Rady (EHS) č. 845/72 ze dne 24. dubna 1972, kterým se stanoví zvláštní opatření na podporu chovu housenek bource morušového [2], naposledy pozměněným nařízením (EHS) č. 2059/92 [3], se poskytuje pro vajíčka používaná k chovu housenek bource morušového; že proto může být hospodářský cíl považován za dosažený v průměru ke dni 1. srpna příslušného hospodářského roku; že se toto datum může považovat za rozhodný den, ke kterému je naplněna rozhodná skutečnost pro poskytnutí podpory pro chov housenky bource morušového;
vzhledem k tomu, že nařízení Komise (EHS) č. 876/75 ze dne 3. dubna 1975, kterým se stanoví rozhodná skutečnost, kdy se podpora lnu, konopí a housenky bource morušového stává oprávněnou a splatnou [4], nařízení Komise (EHS) č. 1426/86 ze dne 14. května 1986, kterým se stanoví rozhodná skutečnost pro podporu soukromého skladování lněných a konopných vláken [5], jakož i článek 15 nařízení Komise (EHS) č. 1201/89 ze dne 3. května 1989, kterým se stanoví prováděcí pravidla k režimu podpor pro bavlnu [6], naposledy pozměněného nařízením (EHS) č. 2328/92 [7], stanoví rozhodné skutečnosti vztahující se na přepočítací koeficienty v oblasti zemědělství s přihlédnutím ke kritériím a právním ustanovením, která se změnila v rámci nové měnové úpravy v zemědělství zavedené nařízením Komise (EHS) č. 3813/92; že nařízení Komise (EHS) č. 1068/93 ze dne 30. dubna 1993, kterým se stanoví pravidla pro určování a uplatňování zemědělských přepočítacích koeficientů [8], stanoví rozhodné skutečnosti pro zemědělské přepočítací koeficienty, zejména v případě příslušných částek podle nových předpisů;
vzhledem k tomu, že podle čl. 10 odst. 1 a 2 nařízení (EHS) č. 1068/93 se rozhodné skutečnosti uvedené v článku 15 nařízení (EHS) č. 1201/89 použijí pro minimální cenu bavlny a příslušnou podporu; že je však vhodné umožnit určit zemědělský přepočítací koeficient pro podporu předem;
vzhledem k tomu, že podle čl. 11 odst. 1 nařízení (EHS) č. 1068/93 je v případě podpory pro len a konopí rozhodnou skutečností zemědělský přepočítací koeficient na hektar platný na začátku hospodářského roku; že podle čl. 10 odst. 3 uvedeného nařízení je rozhodnou skutečností v případě soukromého skladování lněných a konopných vláken den, ve kterém začne plnění smlouvy pro příslušnou šarži; že by se tudíž měla zrušit nařízení (EHS) č. 876/75 a (EHS) č. 1426/86;
vzhledem k tomu, že opatření tohoto nařízení jsou v souladu se stanoviskem Řídícího výboru pro len a konopí,
PŘIJALA TOTO NAŘÍZENÍ:
Článek 2
Následující pododstavec se doplňuje do článku 15 nařízení (EHS) č. 1201/89:
Článek 3
Zrušují se nařízení (EHS) č. 876/75 a (EHS) č. 1426/86.
Článek 4
Toto nařízení vstupuje v platnost sedmým dnem po vyhlášení
ze dne 27. července 1993 o stanovení výše podpory pro produkci brambor určených pro lidskou spotřebu na Madeiře a o výši podpory pro sadbové brambory a endivii na Azorech, stanovených Radou v ECU a snížených v důsledku nového stanovení měn
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 3813/92 ze dne 28. prosince 1992 o zúčtovací jednotce a přepočítacích koeficientech, které mají být používány pro účely společné zemědělské politiky [1], a zejména na čl. 9 odst. 1 tohoto nařízení;
vzhledem k tomu, že nařízení Komise (EHS) č. 3824/92 ze dne 28. prosince 1992, kterým se mění ceny a částky stanovené v ECU v důsledku nového stanovení cen ze září a listopadu 1992 [2], naposledy pozměněné nařízením (EHS) č. 1663/93 [3], stanoví seznam cen a částek ovlivněných koeficientem 1,013088 stanoveným nařízením Komise (EHS) č. 537/93 [4], ve znění nařízení (EHS) č. 1331/93 [5], od začátku hospodářského roku 1993/94 podle opatření týkajících se automatického odstranění negativních měnových mezer; že článek 2 nařízení (EHS) č. 3824/92 stanoví, že by mělo být pro každé odvětví uvedeno výsledné snížení a měla by být stanovena hodnota snížených cen;
vzhledem k tomu, že nařízení Rady (EHS) č. 1600/92 [6] ve znění nařízení Komise (EHS) č. 3714/92 [7] stanoví podporu pro místní produkci brambor určených pro lidskou spotřebu na Madeiře a pro sadbové brambory a endivii na Azorech; že by měla být podpora upravena podle výše uvedených ustanovení;
vzhledem k tomu, že opatření tohoto nařízení jsou v souladu se stanoviskem Řídícího výboru pro semena,
PŘIJALA TOTO NAŘÍZENÍ:
Článek 1
Tímto se stanoví pomoc ve výši 494 ECU na hektar, uvedená v článcích 16 a 27 nařízení (EHS) č. 1600/92, snížená v souladu s článkem 2 nařízení (EHS) č. 3824/92.
Článek 2
kterým se mění nařízení (EHS) č. 1907/90 o některých obchodních normách pro vejce
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 2771/75 ze dne 29. října 1975 o společné organizaci trhu s vejci [1], a zejména na čl. 2 odst. 2 uvedeného nařízení,
s ohledem na návrh Komise,
vzhledem k tomu, že nařízení (EHS) č. 1907/90 [2] stanoví některé obchodní normy pro vejce;
vzhledem k tomu, že by se ustanovení o přímých dodávkách od producentů třídírnám, na některé trhy a podnikům potravinářského průmyslu měla rovněž vztahovat na dodávky stejného typu nepotravinářskému průmyslu;
vzhledem k tomu, že vejce nižší jakosti by měla být dodávána pouze podnikům potravinářského průmyslu schváleným na základě směrnice Rady 89/437/EHS ze dne 20. června 1989 o hygienických a zdravotních problémech týkajících se produkce vajec a vaječných výrobků a jejich uvádění na trh [3], aby bylo možno zajistit náležité zacházení s těmito vejci;
vzhledem k tomu, že je nezbytné upřesnit, že nepovinné nápisy na baleních vajec určené k reklamním účelům mohou obsahovat symboly a vztahovat se na vejce i na jiné produkty;
vzhledem k tomu, že zkušenosti ukázaly, že ustanovení upravující vyznačování dat na vejcích třídy A a baleních obsahujících tato vejce by měla být pozměněna tak, aby vyžadovala povinné vyznačování data minimální trvanlivosti podobně jako u ostatních potravin v souladu se směrnicí Rady 79/112/EHS ze dne 18. prosince 1978 o sbližování právních předpisů členských států týkajících se označování potravin určených k prodeji konečnému spotřebiteli, jejich obchodní úpravy a související reklamy [4]; že pro usnadnění kontroly dovážených vajec třídy A by na daných baleních mělo být rovněž uvedeno datum balení,
PŘIJALA TOTO NAŘÍZENÍ:
Článek 1
Nařízení (EHS) č. 1907/90 se mění takto:
2. v čl. 4 odst. 1 se písmeno a) nahrazuje tímto:
"a) vejce sběrným zařízením, třídírnám, trhům ve smyslu čl. 2 odst. 2 písm. a), podnikům potravinářského průmyslu schváleným na základě směrnice 89/437/EHS a nepotravinářskému průmyslu;"
3. v čl. 6 odst. 1 a čl. 8 odst. 3 se slova "potravinářský průmysl" nahrazují slovy "podniky potravinářského průmyslu schválené na základě směrnice 89/437/EHS";
4. v čl. 7 se písmeno a) nahrazuje tímto:
"a) datum minimální trvanlivosti;"
5. v čl. 10 odst. 1 se písm. a) nahrazuje tímto:
"a) jméno nebo název a adresu podniku, který vejce balil nebo nechal zabalit; lze uvést jméno, název nebo obchodní značku používanou tímto podnikem, což může být obchodní značka používaná kolektivně řadou podniků, pakliže tento nápis nebo symbol neobsahuje žádnou zmínku o jakosti nebo čerstvosti vajec, způsobu chovu, v kterém byla vyprodukována, nebo původu vajec, která by byla v rozporu s tímto nařízením;;"
6. v čl. 10 odst. 1 se písmeno e) nahrazuje tímto:
"e) datum minimální trvanlivosti, za kterým následuje doporučení týkající se vhodného uskladnění vajec třídy A, a datum balení u vajec ostatních tříd;"
7. v čl. 10 odst. 2 se písmeno e) nahrazuje tímto:
"e) nápisy nebo symboly určené na podporu prodeje vajec nebo jiných produktů, za předpokladu, že tyto nápisy nebo symboly a způsob jejich provedení nemohou spotřebitele uvést v omyl;"
8. v čl. 13 se odstavec 2 nahrazuje tímto:
"2. V případě prodeje vajec bez obalu se uvede identifikační číslo třídírny, která vejce třídila, nebo v případě vajec dovážených ze třetí země se označí rovněž země původu a datum minimální trvanlivosti, za kterým následuje doporučení týkající se vhodného uskladnění vajec třídy A, a datum balení u vajec ostatních tříd;"
9. v čl. 15 písm. b) se bod ee) nahrazuje tímto:
Postupem podle článku 17 nařízení (EHS) č. 2771/75 stanoví Komise přechodná opatření nezbytná pro provádění tohoto nařízení, zejména ta, která se týkají používání stávajícího obalového materiálu.
Článek 3
Toto nařízení vstupuje v platnost dnem 1. prosince 1993.
Toto nařízení je závazné v celém rozsahu a přímo použitelné ve všech členských státech.
Nařízení Rady (EHS) č. 2847/93 ze dne 12. října 1993 o zavedení kontrolního režimu pro společnou rybářskou politiku
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 43 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k tomu, že k dosažení tohoto cíle by se měla stanovit pravidla, podle kterých bude prováděna kontrola opatření k zachování a řízení zdrojů, strukturálních opatření a opatření týkajících se společné organizace trhu, jakož i určitá ustanovení postihující nedodržování opatření, která musejí platit pro celé odvětví rybolovu, od producenta ke spotřebiteli;
vzhledem k tomu, že tento režim může přinést očekávaný výsledek pouze v případě, že představitelé odvětví uznají jeho oprávněnost;
vzhledem k tomu, že za provádění kontrol odpovídají především jednotlivé členské státy; že i Komise je povinna dbát na to, aby členské státy prováděly kontrolu a zamezovaly porušování předpisů přiměřeným způsobem; že je v důsledku toho nutné ji vybavit finančními, právními a legislativními prostředky, jež jí umožní plnit co nejúčinněji tento úkol;
vzhledem k tomu, že zkušenosti získané při provádění nařízení Rady (EHS) č. 2241/87 ze dne 23. července 1987 o zavedení některých kontrolních opatření vztahujících se na rybolovné činnosti [5] prokázala, že je nutné zpřísnit kontrolu používání pravidel zachování rybolovných zdrojů;
vzhledem k tomu, že dodržování opatření k zachování a řízení rybolovných zdrojů si vyžaduje zvýšenou odpovědnost všech subjektů působících v odvětví rybolovu;
vzhledem k tomu, že politika řízení rybolovných zdrojů, která vychází především z hodnot celkového přípustného odlovu (TAC), z kvót a technických opatření, musí být doplněna řízením intenzity rybolovu, což zahrnuje i kontrolu lovných činností a kapacit;
vzhledem k tomu, že dohled nad všemi úlovky a jejich vykládkou je možno zaručit, pokud budou členské státy povinně provádět ve všech svých mořských vodách kontrolu činností plavidel Společenství a všech činností s tím souvisejících, což umožní prověřovat provádění právních předpisů v oblasti společné rybářské politiky;
vzhledem k tomu, že má prvořadou důležitost, aby členské státy při provádění kontrol rybolovných činností na moři spolupracovaly na operační úrovni a umožnily tak účinnou a finančně únosnou kontrolu zejména operací probíhajících ve vodách, které nespadají do jurisdikce nebo svrchovanosti určitého členského státu;
vzhledem k tomu, že provádění společné rybářské politiky vyžaduje zavedení kontrolních opatření pro plavidla plující pod vlajkou třetích zemí operujících ve vodách Společenství, a to především režim sdělování údajů o pohybu plavidel a o živočišných druzích nacházejících se na jejich palubě, aniž je dotčeno právo pokojného průjezdu pobřežním mořem a svoboda plavby v pásmu rybolovu sahajícím až do vzdálenosti 200 námořních mil;
vzhledem k tomu, že skutečnost, že členské státy provádějí ve spolupráci s Komisí pilotní projekty týkající se některých kategorií plavidel, umožní Radě učinit do 1. ledna 1996 rozhodnutí o tom, zda je nutné zavést systém satelitního sledování nebo jiný systém;
vzhledem k tomu, že k řízení rybolovu prostřednictvím stanovení TAC je nutné mít podrobné údaje o složení úlovků, tyto údaje jsou rovněž nezbytné i pro ostatní postupy uvedené v nařízení (EHS) č. 3760/92; že by proto velitel každého plavidla měl vést lodní deník;
vzhledem k tomu, že členský stát vykládky musí mít možnost kontrolovat vykládky na jeho území a že k tomuto účelu by měla plavidla zapsaná v rejstříku jiných členských států oznámit členskému státu vykládky svůj úmysl provést vykládku na jeho území;
vzhledem k tomu, že je nezbytné v okamžiku vykládky upřesnit a potvrdit údaje z lodních deníků; že k tomuto účelu je nutné, aby osoby pověřené vykládkou a uvedením úlovku na trh úředně ohlásily množství úlovku vyloženého nebo přeloženého na jiné plavidlo, nabídnutého k prodeji nebo nakoupeného;
vzhledem k tomu, že za účelem stanovení odchylek od povinnosti vést lodní deník nebo vyplňovat prohlášení o vykládce malými rybářskými plavidly, pro které by tato povinnost mohla představovat neúměrné zatížení vzhledem k jejich lovné kapacitě, je nutné, aby každý členský stát kontroloval činnosti těchto plavidel pomocí plánu namátkové kontroly;
vzhledem k tomu, že za účelem zajištění dodržování opatření k zachování zdrojů a obchodních opatření Společenství, by měl být ke všem produktům rybolovu vyloženým nebo dovezeným do Společenství přiložen, až do prvního uvedení do prodeje, přepravní doklad udávající jejich původ;
vzhledem k tomu, že omezení odlovu musejí být řízena jak na úrovni členských států, tak na úrovni Společenství; že by členské státy měly zaznamenávat vykládky a sdělovat tyto údaje elektronickou cestou Komisi; že je proto nezbytné stanovit odchylky od této povinnosti u malých objemů vykládaného úlovku, u nichž by elektronické zasílání údajů představovalo pro orgány členských států neúměrnou administrativní a finanční zátěž;
vzhledem k tomu, že za účelem zajištění zachování a řízení všech využívaných zdrojů mohou být ustanovení týkající se lodních deníků, prohlášení o vykládce a o prodeji, jakož i údaje týkající se překládek a zaznamenávání úlovků, rozšířena i na populace, na které se nevztahuje TAC ani množstevní kvóta;
vzhledem k tomu, že členské státy musejí být informovány o výsledcích činnosti jejich plavidel ve vodách spadajících do jurisdikce třetích zemí nebo v mezinárodních vodách; že by se proto na velitele těchto plavidel měly vztahovat povinnosti týkající se lodních deníků a prohlášení o vykládce a překládce; že údaje získané členskými státy by měly být předány Komisi;
vzhledem k tomu, že řízení sběru a zpracování dat je podmíněno vytvořením počítačových databází umožňujících především křížovou kontrolu dat; že Komise a její zmocněnci proto musejí mít elektronický přístup k těmto databázím za účelem prověření těchto dat;
vzhledem k tomu, že nemůže být náležitě zaručeno dodržování ustanovení týkajících se používání lovných zařízení, nachází-li se na palubě sítě o různé velikosti ok, ledaže by se na ně vztahovala doplňující kontrolní opatření; že by pro různé druhy rybolovu měla být stanovena zvláštní pravidla, např. pravidlo o jednotné rybářské síti;
vzhledem k tomu, že je nutné, aby v případě, kdy dojde k vyčerpání kvóty některého členského státu nebo k vyčerpání samotného TAC, byl rybolov z rozhodnutí Komise zastaven;
vzhledem k tomu, že je třeba nahradit újmu způsobenou členskému státu tím, že ačkoli nevyčerpal svou kvótu, svůj příděl nebo svou část populace nebo skupiny populací, byl rybolov z důvodu vyčerpání TAC zastaven; že k tomuto účelu by měl být stanoven systém náhrad;
vzhledem k tomu, že v případě, kdy osoby odpovědné za rybářská plavidla nedodrží ustanovení tohoto nařízení, je třeba zajistit, aby byla tato plavidla podrobena doplňkovým kontrolním opatřením majícím za cíl zachování zdrojů;
vzhledem k tomu, že k zajištění účinného provedení přijatých opatření by měly být stanoveny ohlašovací postupy v souladu s cíly a strategiemi řízení uvedenými ve článku 8 nařízení (EHS) č. 3760/92 použitelnými na členský stát, který překročil svoji kvótu odlovu;
vzhledem k tomu, že jedním z hlavních cílů společné rybářské politiky je přizpůsobení kapacity rybolovu dostupným zdrojům; že podle článku 11 nařízení (EHS) č. 3760/92 je úkolem Rady stanovit cíle a strategie restrukturalizace intenzity rybolovu; že je také nutné zajistit, aby byla dodržována opatření týkajících se společné organizace trhu, a to především ze strany osob, kterých se použití těchto opatření týká; že je proto nezbytné, aby každý členský stát prováděl kromě finančních kontrol, již stanovených právními předpisy Společenství, také technické kontroly, aby bylo zajištěno dodržování ustanovení přijatých Radou;
vzhledem k tomu, že je nutné stanovit obecná pravidla, na jejichž základě by inspektoři Společenství jmenovaní Komisí mohli dohlížet na jednotné uplatňování pravidel Společenství a prověřovat kontroly provedené příslušnými orgány členských států;
vzhledem k tomu, že s cílem zajistit objektivitu prověřování, musí být inspektorům Společenství umožněno, aby mohli za určitých podmínek plnit své úkoly nezávisle a bez předběžného upozornění, což jim umožní prověřovat kontrolní operace prováděné příslušnými orgány členských států; že tato prověřování nebudou v žádném případě zahrnovat kontroly fyzických osob;
vzhledem k tomu, kroky podniknuté v případě porušení předpisů se mohou v jednotlivých členských státech lišit a vyvolávat tak u rybářů pocit nerovného zacházení; že neexistence odrazujících sankcí v určitých členských státech snižuje účinnost prováděných kontrol a že je s ohledem na tuto skutečnost nutné, aby členské státy přijaly všechna potřebná a nediskriminační opatření mající za cíl předcházet nesrovnalostem a postihovat je, a to zejména prostřednictvím zavedení režimu sankcí, jež by účinně zbavovaly porušovatele předpisů jejich hospodářského zisku, který jim z porušení plyne;
vzhledem k tomu, že nepostihuje-li členský stát vykládky účinně nesrovnalosti, snižuje tím možnost členského státu vlajky zajistit dodržování režimu zachování a řízení rybolovných zdrojů; že je proto nezbytné stanovit, aby byly protiprávně získané úlovky odepsány z kvóty členského státu vykládky, pokud tento stát neuplatnil účinný právní postup;
vzhledem k tomu, že by členské státy měly pravidelně Komisi předkládat zprávy o své inspekční činnosti a o přijatých opatřeních v případě porušení opatření Společenství;
vzhledem k tomu, že je pro některá opatření uvedená v tomto nařízení nutné přijmout prováděcí pravidla;
vzhledem k tomu, že je nutné zaručit důvěrnost údajů získaných v rámci tohoto nařízení;
vzhledem k tomu, že se toto nařízení nesmí dotýkat vnitrostátních kontrolních předpisů, které, přestože zasahují do oblasti působnosti tohoto nařízení, mají větší rozsah než minimální opatření tohoto nařízení, jsou-li ovšem tyto vnitrostátní předpisy v souladu s právními předpisy Společenství;
vzhledem k tomu, že by mělo být zrušeno nařízení (EHS) č. 2241/87, avšak s výjimkou článku 5 uvedeného nařízení, který zůstane v platnosti až do přijetí seznamů uvedených v čl. 6 odst. 2 tohoto nařízení;
vzhledem k tomu, že je nutné stanovit přechodné období k provedení zvláštních ustanovení uvedených v některých článcích a umožnit tak příslušným orgánům jednotlivých členských států, aby přijaly vlastní postupy a přizpůsobily je požadavkům nového nařízení;
vzhledem k tomu, že ustanovení některých článků, týkají-li se lovných operací ve Středozemním moři, kde ještě nebyla plně použita společná rybářská politika, vstoupí v platnost dne 1. ledna 1999,
PŘIJALA TOTO NAŘÍZENÍ:
- opatření k zachování a řízení zdrojů,
- strukturálních opatření,
- opatření týkajících se společné organizace trhu,
jakož i určitá ustanovení o účinnosti sankcí použitelných v případě nedodržení výše uvedených opatření.
2. Za tímto účelem přijme každý členský stát v souladu s předpisy Společenství patřičná opatření k zajištění účinnosti tohoto režimu. Příslušným orgánům pak poskytne dostatečné prostředky, aby mohly plnit inspekční a kontrolní úkoly vymezené v tomto nařízení.
Článek 2
1. Aby bylo zajištěno dodržování všech platných právních předpisů týkajících se opatření k zachování zdrojů a kontrolních opatření, kontroluje každý členský stát na svém území a v mořských vodách pod jeho svrchovaností nebo jurisdikcí rybolov a činnosti s ním související. Provádí inspekce rybářských plavidel, kontroluje všechny činnosti, zejména vykládku, prodej, převoz a uskladnění ryb a záznamy o vykládce a prodeji, čímž umožní prověřování provádění tohoto nařízení.
2. Na rybářská plavidla schopná vykonávat lovné činnosti, plující pod vlajkou třetí země a operující v mořských vodách pod svrchovaností nebo jurisdikcí členského státu se vztahuje režim sdělování údajů o pohybu plavidla a o úlovcích uložených na plavidle.
Členské státy sdělí Komisi opatření přijatá za účelem dodržování těchto postupů.
3. Každý členský stát kontroluje činnosti těchto plavidel mimo rybolovné pásmo Společenství v případě, že je tato kontrola nezbytná k dodržování pravidel Společenství použitelných v těchto vodách.
4. Členské státy koordinují svoji kontrolní činnost, aby byla zajištěno, že prohlídka bude co nejúčinnější a nejhospodárnější. Za tímto účelem mohou vytvořit společné inspekční programy umožňující jim provádět prohlídky rybářských plavidel Společenství ve vodách uvedených v odstavcích 1 a 3. Přijmou opatření umožňující pravidelné vzájemné sdělování zjištěných skutečností mezi příslušnými orgány členských států a Komisí.
Článek 3
1. Ve snaze zlepšit účinnost dohledu nad rybolovnými činnostmi, rozhodne Rada do 1. ledna 1996 postupem podle článku 43 Smlouvy, zda, do jaké míry a k jakému datu bude pro rybářská plavidla Společenství zaveden systém nepřetržitého sledování polohy řízený z pozemního stanoviště nebo ze satelitu a používající k přenosu dat satelit.
2. Aby mohlo být posouzeno jakou technologii pro výše uvedený systém použít a která plavidla do něj začlenit, uskuteční členské státy ve spolupráci s Komisí do 30. června 1995 pilotní projekty. K tomuto účelu členské státy zajistí, aby byl pro některé kategorie rybářských plavidel Společenství zaveden systém nepřetržitého sledování polohy řízený z pozemního stanoviště nebo ze satelitu a používající k přenosu dat satelit.
Členské státy mohou současně uskutečnit pilotní projekty, které vyhodnotí používání přístrojů automaticky zaznamenávajících polohu.
3. Při uskutečňování pilotních projektů uvedených v odstavci 2 přijme členský stát, pod jehož vlajkou plavidlo pluje nebo v němž je plavidlo zapsáno do rejstříku, opatření potřebná tomu, aby zajistil, že údaje přenášené jeho rybářskými plavidly nebo z nich získané se zaznamenají v podobě snímatelné počítačem, bez ohledu na vody, ve kterých operují nebo přístav, ve kterém se nacházejí.
Nacházejí-li se jeho plavidla ve vodách spadajících pod svrchovanost nebo jurisdikci jiného členského státu, členský stát vlajky neprodleně zajistí předání těchto údajů příslušným orgánům dotčeného členského státu.
1. Inspekce a kontroly podle článku 2 provádí každý z členských států na vlastní účet s pomocí inspekčního systému, který si sám určí.
Při výkonu úkolů, které jim byly svěřeny, dohlížejí členské státy na dodržování ustanovení a opatření uvedených v článku 2. Kromě toho jednají tak, aby jakkoli neoprávněně nezasahovaly do běžných rybolovných činností. Rovněž dbají na to, aby při výběru odvětví a plavidel, která mají být podrobena inspekci, nedocházelo k žádné diskriminaci.
2. Osoby odpovědné za rybářská plavidla, zařízení nebo za dopravní prostředky, které jsou předmětem inspekce, spolupracují tak, že usnadňují inspekci prováděnou v souladu s odstavcem 1.
Článek 5
V souladu s postupem uvedeným v článku 36 je možno stanovit prováděcí pravidla k článků 2, 3 a 4, zejména pokud jde o:
a) identifikaci úředně jmenovaných inspektorů, inspekčních plavidel a všech dalších prostředků sloužících k inspekci téhož typu, kterého může členský stát využít;
b) postup, kterým se musejí řídit inspektoři a velitelé rybářských plavidel, přeje-li si inspektor provést prohlídku plavidla;
c) postup, kterým se musejí řídit inspektoři, kteří se nacházejí na rybářském plavidle a provádějí inspekci plavidla, jeho lovných zařízení a úlovků;
d) zprávy, kterou mají inspektoři za povinnost vypracovat po každé prohlídce provedené na plavidle;
e) značení a identifikaci rybářských plavidel a jejich lovných zařízení;
f) vystavování osvědčení o charakteristických znacích rybářských plavidel, jež souvisejí s výkonem rybolovných činností;
g) zaznamenávání údajů o poloze rybářských plavidel a přenos těchto dat členským státům a Komisi;
h) režim sdělování údajů o pohybech plavidel a o produktech rybolovu nacházejících se na palubě, který platí pro plavidla plující pod vlajkou třetí země.
Článek 6
1. Velitelé rybářských plavidel Společenství lovících rybí populace nebo skupiny populací vedou lodní deník, do něhož zaznamenávají především množství jedinců každého druhu ulovených a uskladněných na palubě, datum a místo výlovu (statistický obdélník ICES) jakož i typ použitého lovného zařízení.
2. Do lodního deníku se podle odstavce 1 zaznamenávají druhy, na které se vztahují TAC nebo kvóty, jakož i ostatní druhy uvedené na seznamech, které Rada přijme kvalifikovanou většinou na návrh Komise.
3. Velitelé rybářských plavidel Společenství do lodního deníku zaznamenávají množství odlovená na moři, datum a místo výlovu a druhy uvedené v odstavci 2. Objem ryb vrácených do moře lze zaznamenávat pro účely vyhodnocení.
4. Velitelé rybářských plavidel Společenství o celkové délce nižší než deset metrů jsou zproštěni povinností uvedených v odstavcích 1 a 3.
5. Rada může kvalifikovanou většinou na návrh Komise přijmout další odchylky nad rámec odchylek uvedených v odstavci 4.
6. Každý členský stát provádí namátkové kontroly činností rybářských plavidel zproštěných povinností uvedených v odstavcích 4 a 5, aby tak zajistil dodržování platných předpisů Společenství.
Za tímto účelem vypracuje každý členský stát plán namátkových kontrol, který předá Komisi. Výsledky provedených kontrol jsou pravidelně sdělovány Komisi.
7. Velitelé rybářských plavidel Společenství zaznamenávají údaje podle odstavců 1 a 3 buď v podobě snímatelné počítačem nebo na papír.
8. Prováděcí pravidla k tomuto článku se stanoví postupem podle článku 36, zejména pak, v některých přesně určených případech, vymezení jiného zeměpisného území než statistického obdélníku ICES.
Článek 7
1. Velitel rybářského plavidla Společenství, který zamýšlí využít prostory pro vykládku nacházející se v jiném členském státě, než je jeho stát vlajky, musí oznámit příslušným orgánům tohoto členského státu alespoň dvě hodiny předem:
- prostory pro vykládku a předpokládanou dobu příjezdu,
- množství každého druhu ryb určených k vykládce.
2. Pokud by velitel podle odstavce 1 neučinil výše uvedené oznámení, příslušné orgány na něj mohou uvalit patřičné sankce.
3. Komise může, v souladu s postupem podle odstavce 36, některé kategorie rybářských plavidel Společenství zprostit na omezenou dobu, kterou lze prodloužit, povinnosti uvedené v odstavci 1 nebo jim může stanovit jinou oznamovací lhůtu s ohledem na, kromě jiného, vzdálenost mezi lovištěm, místem pro vykládku a přístavy, ve kterých jsou příslušná plavidla zapsaná do rejstříku nebo registrovaná.
Článek 8
1. Velitel nebo zástupce velitele každého rybářského plavidla Společenství, jehož celková délka je 10 metrů nebo vyšší, předá, po každém vyplutí a do 48 hodin po vykládce, příslušným orgánům členského státu vykládky prohlášení. Velitel zodpovídá za přesnost údajů v prohlášení, v němž musí být uvedeno alespoň vyložené množství každého druhu ryb podle čl. 6 odst. 2 a oblast výlovu.
2. Rada může na návrh Komise kvalifikovanou většinou rozhodnout o vztažení povinnosti uvedené v odstavci 1 i na plavidla o celkové délce nižší než 10 metrů. Rovněž také může Rada na návrh Komise kvalifikovanou většinou rozhodnout o odchylkách z povinnosti uvedené v odstavci 1 pro některé kategorií plavidel o celkové délce 10 metrů nebo vyšší, jež vykonávají některé zvláštní rybolovné činnosti.
3. Každý členský provádí namátkové kontroly činnosti rybářských plavidel zproštěných povinnosti podle odstavce 1, aby tak zajistil dodržování platných předpisů Společenství.
Za tímto účelem vypracuje každý členský stát plán namátkových kontrol, který předá Komisi. Výsledky provedených kontrol jsou pravidelně sdělovány Komisi.
4. Prováděcí pravidla k tomuto článku se stanoví postupem podle článku 36.
Článek 9
1. Dražební střediska nebo jiné organizace schválené členskými státy, které zajišťují první prodej produktů rybolovu vyložených v některém z členských států, předloží při prvním prodeji příslušným orgánům členského státu, na jehož území jsou produkty poprvé uvedeny na trh, doklad o prodeji, za jehož přesnost nesou odpovědnost výše uvedené organizace. Tato odpovědnost se omezuje na údaje získané v souladu s odstavcem 3.
2. Pokud k prvnímu uvedení na trh produktů rybolovu vyložených v členském státě došlo jinak, než je uvedeno v odstavci 1, vyložené produkty rybolovu si kupující nemůže převzít, dokud není doklad o prodeji předložen příslušným orgánům nebo jiným schváleným orgánům členského státu, na jehož území k tomuto úkonu došlo. Za přesnost údajů podle odstavce 3 uvedených v dokladu o prodeji odpovídá kupující.
3. Doklady o prodeji uvedené v odstavcích 1 a 2 obsahují alespoň tyto údaje:
- u všech druhů, je-li to nutné, velikost nebo hmotnost, jakost, úpravu a čerstvost,
- cenu a jakost při prvním prodeji u každého druhu zvlášť a, je-li nutné, obojí v závislosti na velikosti nebo hmotnosti, jakosti, úpravě a čerstvosti,
- je-li nutné i určení produktů stažených z trhu (vedlejší produkty, lidská spotřeba, převedení),
- jméno prodávajícího a kupujícího,
- místo a datum prodeje.
4. Tyto doklady o prodeji se vyplní a předají v souladu s právními předpisy členského státu vykládky způsobem a za podmínek prodeje, které umožní zahrnutí těchto údajů:
- vnější identifikace a jméno rybářského plavidla, které dané produkty vyložilo;
- jméno vlastníka plavidla nebo velitele plavidla;
- přístav a datum vykládky.
5. Doklady o prodeji uvedené v odstavci 1 se předloží do 48 hodin po prodeji příslušným orgánům nebo jiným schváleným organizacím členského státu v elektronické nebo písemné podobě.
6. Příslušné orgány uschovají jednu kopii každého dokladu o prodeji po dobu jednoho roku počínaje rokem následujícím po roce, ve kterém byly údaje předané příslušným orgánům zaznamenány.
7. Komise může postupem podle článku 36 přiznat odchylku od povinnosti předkládat příslušným orgánům nebo jiným schváleným organizacím členského státu doklad o prodeji v případě produktů rybolovu, které byly vyloženy z rybářských plavidel Společenství určitých kategorií, jež mají celkovou délku nižší než 10 metrů.
Tyto odchylky lze přiznat pouze v případě, že daný členský stát zavedl přijatelný kontrolní systém.
8. Kupující, který získá produkty, jež následně neuvede na trh, ale použije výlučně k osobní spotřebě, je zproštěn povinností uvedených podle odstavce 2.
9. Prováděcí pravidla k tomuto článku se stanoví postupem podle článku 36.
Článek 10
1. a) Rybářská plavidla plující pod vlajkou třetí země nebo zapsaná v rejstříku třetí země, která mají povoleno lovit v mořských vodách spadajících pod svrchovanost nebo jurisdikci členského státu, vedou lodní deník, do kterého zaznamenávají údaje podle článku 6.
b) Každý členský stát dohlíží na to, aby velitel nebo zástupce velitele rybářského plavidla plujícího pod vlajkou třetí země nebo zapsaného v rejstříku třetí země předložil během vykládky příslušným orgánům členského státu, jehož místo pro vykládku využívá, prohlášení o vyloženém množství s uvedením data a místa každého výlovu, prohlášení, jehož správnost potvrzuje velitel plavidla nebo jeho zástupce.
c) Velitel rybářského plavidla plujícího pod vlajkou třetí země nebo zapsaného v rejstříku třetí země je povinen příslušným orgánům členského státu, jehož místo pro vykládku chce využít, sdělit hodinu připlutí do přístavu vykládky nejméně 72 hodin předem.
Vykládku nebude možno provést, pokud příslušné orgány tohoto členského státu nepotvrdily příjem výše uvedeného oznámení.
Členské státy stanoví prováděcí pravidla k tomuto bodu a oznámí je Komisi.
2. Komise může v souladu s postupem podle článku 36 některé kategorie rybářských plavidel třetích zemí zprostit na omezenou dobu, kterou lze prodloužit, povinnosti uvedené v odst. 1 písm. c) nebo jim může stanovit jinou oznamovací lhůtu s ohledem na, kromě jiného, vzdálenost mezi lovištěm, místem pro vykládku a přístavy, ve kterých jsou příslušná plavidla zapsaná do rejstříku nebo registrovaná.
3. Odstavce 1 a 2 se použijí aniž jsou dotčena ustanovení dohod o rybolovu uzavřených mezi Společenstvím a některými třetími zeměmi.
Článek 11
1. Aniž jsou dotčeny články 7, 8 a 9 velitel rybářského plavidla Společenství,
- ze kterého se překládá na jiné plavidlo (dále jen "přijímající plavidlo") jakékoli množství úlovku populace nebo skupiny populací, na které se vztahuje TAC nebo kvóta, bez ohledu na místo překládky, nebo
- které provádí vykládku takových množství mimo území Společenství,
informuje v okamžiku překládky nebo vykládky členský stát, pod jehož vlajkou jeho plavidlo pluje nebo v němž je zapsáno do rejstříku, o dotčených druzích a množstvích, jakož i o datu překládky nebo vykládky a o místě výlovu odkazem na nejmenší pásmo, na které se vztahuje TAC nebo kvóta.
2. Velitel přijímajícího plavidla informuje příslušné orgány členského státu o velikosti úlovku z populace nebo skupiny populací, na něž se vztahuje TAC nebo kvóta, nejpozději 24 hodin před začátkem, jakož i na konci překládky nebo řady překládek, které probíhají v přístavu nebo v mořských vodách spadajících pod svrchovanost nebo jurisdikci členského státu.
Velitel přijímajícího plavidla uchová údaje o velikosti úlovku z populace nebo skupin populací, na něž se vztahuje TAC nebo kvóta, datum přijetí tohoto úlovku a údaje o plavidlu, z něhož byl úlovek na přijímající plavidlo přeložen. Tato povinnost je považována za splněnou tím, že se uchovají kopie prohlášení o překládce, dodané v souladu s postupy upravujícími záznam údajů o úlovcích ryb členskými státy.
Na konci překládky nebo řady překládek předá velitel přijímajícího plavidla tyto údaje výše uvedeným příslušným orgánům ve lhůtě 24 hodin.
Velitel přijímajícího plavidla si uchová též údaje o velikosti úlovku z populace nebo skupiny populací, na něž se vztahuje TAC nebo kvóta, který se překládá přijímajícím plavidlem na třetí plavidlo, a informuje výše uvedené příslušné orgány o této překládce nejméně s 24 hodinovým předstihem. Po provedení překládky informuje velitel plavidla tyto orgány o velikosti přeloženého úlovku.
Velitel přijímajícího plavidla a velitel výše uvedeného třetího plavidla umožní příslušným orgánům, aby si prověřily přesnost informací a údajů vyžadovaných v souladu s tímto odstavcem.
3. Členské státy přijmou nezbytná opatření za účelem prověření přesnosti údajů přijatých podle odstavce 1 a 2 a případně informují členský/é stát/y, ve kterém/ých jsou přijímací plavidlo a překládající rybářské plavidlo zapsány nebo pod jehož vlajkou plují, o těchto údajích a o výsledku prověření.
4. Odstavce 2 a 3 se použijí rovněž na plavidlo plující pod vlajkou třetí země nebo zapsané ve třetí zemi.
Článek 12
Pokud k překládce nebo vykládce musí dojít po více než patnácti dnech od výlovu, údaje uvedené ve článcích 8 a 11 se předají příslušným orgánům členského státu, pod jehož vlajkou plavidlo pluje, nebo členského státu, v němž je plavidlo zapsáno, a to nejpozději do patnácti dnů od výlovu.
Článek 13
1. Ke všem produktům rybolovu vyloženým nebo dovezeným do Společenství, buď v surovém stavu, nebo po zpracování na plavidle, které jsou převáženy na jiné místo než je místo vykládky nebo dovozu, se až do doby prvního prodeje přikládá doklad vystavený přepravcem.
2. Tento doklad obsahuje údaje o:
a) původu zásilky (jméno plavidla a jeho vnější identifikace);
b) místo určení zásilky (zásilek) a označení dopravního prostředku;
c) množství ryb (v kilogramech zpracované hmotnosti) u každého přepravovaného druhu, jméno příjemce a místo a datum nakládky.
3. Každý přepravce musí dbát na to, aby doklad uvedený v odstavci 1 obsahoval alespoň všechny údaje uvedené v odstavci 2.
4. Přepravce je zproštěn povinnosti podle odstavce 1, pokud je splněna jedna z těchto podmínek:
a) doklad uvedený v odstavci 1 je nahrazen jednou kopií některého z prohlášení uvedených ve článku 8 nebo 10 o přepravovaných množstvích;
b) doklad uvedený v odstavci 1 je nahrazen jednou kopií dokladu T 2 M uvádějícího původ přepravovaného množství.
5. Příslušné orgány členského státu mohou přiznat odchylku z povinnosti uvedené v odstavci 1, pokud jsou množství produktů rybolovu přepravována uvnitř přístavního areálu nebo v okruhu nepřesahujícím 20 km od místa vykládky.
6. Každý členský stát provádí na svém území namátkové kontroly s cílem prověřit, zda jsou dodržována ustanovení tohoto článku.
7. Členské státy koordinují svoji kontrolní činnost, aby byla inspekce prováděna co nejúčinněji a nejhospodárněji. Za tímto účelem dohlížejí členské státy především na přesuny zboží, na které byly upozorněny v tom smyslu, že by mohly být předmětem operací, jež jsou v rozporu s právními předpisy Společenství.
Článek 14
1. Členské státy dbají na to, aby byly všechny vykládky provedené v členském státě podle článků 8, 9 a 10 zaznamenány. Za tímto účelem jsou oprávněny požadovat, aby bylo první uvedení na trh provedeno prostřednictvím prodeje ve veřejné dražbě.
2. Nejsou-li vyložená množství produktů rybolovu poprvé uvedena na trh prostřednictvím prodeje ve veřejné dražbě v souladu se čl. 9 odst. 2, ujistí se členské státy o tom, že dotčená množství jsou oznámena dražebním střediskům nebo jiným organizacím schváleným členskými státy.
3. Údajů týkající se množství produktů rybolovu vyložených některými kategoriemi plavidel, na které se vztahují odchylky podle článků 7 a 8, nebo množství vyložených v přístavech, které nemají k dispozici dostatečně rozvinutou technickosprávní infrastrukturu umožňující zaznamenávání vykládek, mohou být vyňaty z povinnosti je zpracovávat, a to na žádost členského státu předloženou Komisi ve lhůtě dvanácti měsíců ode dne vstupu tohoto nařízení v platnost. Odchylku lze přiznat v případě, kdy by zaznamenávání požadovaných údajů mohlo vnitrostátním orgánům způsobovat neúměrně velké zatížení v porovnání s celkovým vykládaným množstvím produktů, a pokud jsou různé druhy vyložených produktů prodávány v téže oblasti. Každý členský stát vypracuje seznam přístavů a plavidel, kterým může být tato odchylka přiznána, a sdělí jej Komisi.
4. Členský stát, kterému je přiznána odchylka podle odstavce 3, vypracuje plán namátkové kontroly, jejímž cílem je posoudit význam množství produktů vykládaných v dotčených přístavech. Tento plán musí schválit Komise ještě před tím, než se uplatní odchylka. Členský stát Komisi pravidelně předává výsledky těchto hodnocení.
Článek 15
1. Každý členský stát oznámí elektronickou cestou Komisi do 15. dne každého měsíce velikost úlovku z populace nebo skupiny populací, na které se vztahuje TAC nebo kvóty, jež byla vyložena v průběhu předcházejícího měsíce a sdělí jí veškeré údaje získané podle článků 11 a 12.
Oznámení předkládaná Komisi obsahují místo výlovů tak, jak je uvedeno ve článcích 6 a 8, jakož i státní příslušnost dotčených rybářských plavidel.
Každý členský stát informuje Komisi o předběžném plánu spotřeby kvóty s uvedením předpokládaného data vyčerpání této kvóty u druhů, jejichž množství odlovená rybářskými plavidly plujícími pod jeho vlajkou nebo zapsanými v jeho rejstříku, již představují 70 % kvóty, přídělu nebo podílu, s nimiž může tento členský stát nakládat.
Pokud odlovy z populací nebo skupin populací, na které se vztahuje TAC nebo kvóty, téměř dosahují úrovně TAC nebo kvót, poskytnou členské státy Komisi na její žádost podrobnější nebo častější údaje, než vyžaduje tento odstavec.
2. Komise zpřístupní v elektronické podobě členským státům oznámení, která obdržela podle tohoto článku.
3. Zjistí-li Komise, že členský stát nedodržel lhůtu pro předání údajů o měsíčních úlovcích podle odstavce 1, může stanovit datum, ke kterému, u populací nebo skupiny populací, úlovky podléhající kvótě nebo jinému množstevnímu omezení a odlovené rybářskými plavidly plujícími pod vlajkou tohoto členského státu nebo v tomto členské státě zapsané v rejstříku pravděpodobně vyčerpají 70 % kvóty, přídělu nebo podílu, s nimiž může tento členský stát nakládat, jakož i předběžné datum, ke kterému bude kvóta, příděl nebo podíl pravděpodobně vyčerpán.
4. Každý členský stát sdělí Komisi elektronickou cestou do konce prvního měsíce každého kalendářního čtvrtletí velikost úlovku z populací, které nejsou zmíněny v odstavci 1, vyložených v průběhu předcházejícího čtvrtletí.
Článek 16
1. Aniž je dotčen článek 15, předají členské státy členskému státu, který o to požádá, údaje o vykládkách, uvedeních do prodeje nebo překládkách produktů rybolovu, které v jejich přístavech nebo ve vodách spadajících pod jejich svrchovanost nebo jurisdikci uskutečnila rybářská plavidla plující pod vlajkou tohoto členského státu nebo v tomto státě zapsaná, a týkající se populace nebo skupiny populací, na které se vztahuje kvóta přidělená tomuto členskému státu.
Tyto údaje obsahují jméno a vnější identifikaci daného plavidla, množství ryb podle populací nebo skupiny populací vyložených, uvedených do prodeje nebo přeložených tímto plavidlem, jakož i datum a místo vykládky, prvního uvedení do prodeje nebo překládky. Tyto údaje se předají do čtyř pracovních dnů následujících po datu předložení žádosti příslušným členským státem nebo ve lhůtě delší, kterou může stanovit tento členský stát nebo členský stát vykládky.
2. Členský stát vykládky, prvního uvedení do prodeje nebo překládky poskytne tyto údaje Komisi na její žádost, a to ve stejné lhůtě, v jaké je sdělí členskému státu, v němž je plavidlo zapsáno v rejstříku.
Článek 17
1. Členské státy učiní nezbytná opatření, aby zajistily kontroly úlovku druhů, jež odlovila jejich plavidla operující ve vodách spadajících pod svrchovanost nebo jurisdikci třetí země a na volném moři, a aby zajistily prověřování a zaznamenávání překládek a vykládek těchto úlovků.
2. Kontrolní a prověřovací opatření zajistí dodržování následujících povinností ze strany vlastníků a/nebo velitelů plavidel:
- na plavidle musí být veden lodní deník, do kterého velitelé zaznamenávají úlovky;
- při vykládkách uskutečněných v přístavech Společenství musejí být příslušným orgánům členského státu vykládky předloženy prohlášení o vykládkách;
- členskému státu vlajky musejí být sděleny údaje o každé překládce ryb na rybářské plavidlo třetí země a o vykládkách uskutečněných přímo v třetích zemích.
3. Odstavce 1 a 2 se použijí aniž jsou dotčena ustanovení dohod o rybolovu uzavřených mezi Společenstvím a třetími zeměmi nebo mezinárodních úmluv, kterých je Společenství smluvní stranou.
Článek 18
1. Každý členský stát oznámí Komisi elektronickou cestou do konce prvního měsíce každého kalendářního čtvrtletí velikost úlovku odloveného v rybolovných vodách podle článku 17 a vyložené v průběhu uplynulého čtvrtletí, jakož i veškeré údaje získané na základě čl. 17 odst. 2.
2. U úlovků pocházejících z vod třetích zemí se údaje oznamované na základě článku 1 rozepisují podle třetí země a populace, odkazem na nejmenší statistické pásmo vymezené pro příslušnou rybolovnou činnost.
Úlovky odlovené na volném moři se oznamují odkazem na nejmenší statistické pásmo vymezené mezinárodní úmluvou upravující místo lovu a podle druhů nebo skupin druhů všech populací v rámci příslušné lovné činnosti.
3. Každý rok do 1. října zpřístupní Komise členským státům údaje, které získala na základě tohoto článku.
Článek 19
1. Aby bylo zajištěno dodržování povinností stanovených v článcích 3, 6, 8, 9, 10, 14 a 17 vypracuje každý členský stát validační systém sestávající zejména z prověřování pomocí křížových kontrol a kontroly dat vyplývajících z těchto povinností.
2. S cílem zjednodušit tato prověřování vytvoří každý členský stát elektronickou databázi, v níž budou zaznamenány údaje podle odstavce 1.
Členské státy mohou vytvářet decentralizované databáze, jsou-li tyto databáze i metody sběru a záznamu dat jednotné, aby bylo možné zajistit jejich vzájemnou slučitelnost v rámci území daného členského státu.
3. V případě, že některý členský stát není schopen se okamžitě přizpůsobit požadavkům odstavce 2, pokud jde o celé odvětví rybolovu nebo jeho část, může Komise na základě žádosti tohoto státu rozhodnout, že mu postupem podle článku 36 poskytne přechodné období, které však nesmí být delší než tři roky vstupu tohoto nařízení v platnost.
4. Členský stát, kterému byla přiznána tato odchylka, neelektronicky zaznamenává údaje podle odstavce 1 po dobu tří let a vypracuje plán namátkové kontroly schválený Komisí tak, aby mohla být přesnost údajů prověřována přímo na místě. Komise může též z vlastního podnětu provést prověření přímo na místě, aby zhodnotila účinnost plánu namátkové kontroly.
5. Během dvanácti měsíců po vstupu tohoto nařízení v platnost, předloží každý členský stát Komisi zprávu o způsobu sběru a prověřování údajů s upřesněním stupně jejich spolehlivosti. Komise ve spolupráci se členskými státy zpracuje souhrn z těchto zpráv, který pak členský státům sdělí.
6. Prováděcí pravidla k tomuto článku se stanoví postupem podle článku 36.
Článek 20
1. Všechny úlovky nacházející se na rybářském plavidle Společenství musejí vyhovovat druhovému složení uvedenému v nařízení Rady (EHS) č. 3094/86 ze dne 7. října 1986 o některých technických opatřeních pro zachování rybolovných zdrojů [6], pro rybářskou síť daného plavidla.
Nepoužívané sítě nacházející se na plavidle musejí být uskladněny tak, aby nebyly připraveny k okamžitému použití, v souladu s těmito ustanoveními:
a) sítě, závaží a podobné zařízení musejí být odpojeny od vlečných desek a vlečných a tralových lan a lanek,
b) sítě umístěné na palubě nebo nad palubou musejí být bezpečně připevněny k části nástavby.
2. Pokud byly úlovky nacházející se na rybářském plavidle Společenství odloveny v rámci jednoho výjezdu pomocí sítí o různé minimální velikosti ok, vypočítá se druhové složení úlovku pro každou část úlovku, která byla odlovena za odlišných podmínek.
Za tímto účelem se každá změna předtím použité velikosti ok sítě, jakož i složení úlovků nacházejících v době této změny na plavidle zapíší do lodního deníku a do prohlášení o vykládce. V určených případech se postupem podle článku 36 stanoví prováděcí pravidla k vedení plánu skladování zpracovaných produktů na plavidle, sestaveného podle druhů s uvedením jejich umístění v podpalubí.
3. Bez ohledu na odstavce 1 a 2 může Rada na návrh Komise kvalifikovanou většinou rozhodnout na základě zprávy vypracované Komisí o tom, že:
a) žádné rybářské plavidlo Společenství věnující se zvláštním druhům rybolovu nesmí s sebou na jeden rybářský výjezd vézt sítě o různé minimální velikosti ok,
b) se u některých druhů rybolovu použijí zvláštní pravidla na použití sítí o různé velikosti ok.
Článek 21
1. Všechny úlovky z populace nebo skupiny populací, na které se vztahuje kvóta, odlovené rybářskými plavidly Společenství se odepíší z kvóty přidělené členskému státu vlajky na dotčenou populaci nebo skupinu populací, bez ohledu na místo vykládky.
2. Každý členský stát určí datum, ke kterému úlovky z populace nebo skupiny populací, na které se vztahuje kvóta, odlovené rybářskými plavidly Společenství plujícími pod jeho vlajkou nebo v něm zapsané, pravděpodobně dosáhnou úrovně vyčerpání kvóty, která byla na tuto populaci nebo skupinu populací stanovena. Počínaje tímto datem dočasně zakáže výše uvedeným plavidlům lovit tuto populaci nebo skupinu populací a skladovat na plavidle, překládat a vykládat ryby ulovené po tomto datu a stanoví datum, do kterého je povoleno provádět překládku, vykládku a předkládat konečná prohlášení o úlovku. Toto opatření musí být neprodleně oznámeno Komisi, která o něm informuje ostatní členské státy.
3. Poté, co je učiněno oznámení podle odstavce 2 nebo z podnětu Komise, stanoví Komise na základě dostupných údajů datum, ke kterému, pro populace nebo skupiny populací, úlovky podléhající TAC, kvótě nebo jiným množstevním omezením, odlovené rybářskými plavidly plujícími pod vlajkou některého členského státu nebo v něm zapsané, pravděpodobně vyčerpaly kvótu, příděl nebo podíl, s nimiž může tento členský stát nebo případně Společenství nakládat.
Po vyhodnocení situace uvedené v prvním pododstavci oznámí Komise dotčeným členským státům, do jaké míry připadá v úvahu zastavení rybolovu z důvodu vyčerpání TAC.
Rybářská plavidla Společenství zastaví lov určité populace nebo skupiny populací, na které se vztahuje kvóta nebo TAC, k datu, ke kterému je kvóta přidělená tomuto členskému státu pro danou populaci nebo skupinu populací je považována za vyčerpanou, nebo ke kterému je považován za vyčerpaný TAC stanovený pro druhy tvořící danou populaci nebo skupinu populací; tato plavidla nesmějí od tohoto data uchovávat úlovky z těchto populací nebo skupin populací, ani je překládat, vykládat nebo nechat překládat či vykládat.
4. Pokud Komise v souladu s odst. 3 prvním pododstavcem zastavila rybolov z důvodu předpokládaného vyčerpání TAC, kvóty, přídělu nebo podílu, s nimiž může Společenství nakládat, ukáže se, že některý členský stát ve skutečnosti svoji kvótu, příděl nebo podíl stanovený pro dotčenou populaci nebo skupinu populací nevyčerpal, použijí se následující ustanovení.
Pokud újma způsobená členského státu tím, že rybolov byl zastaven před tím, než vyčerpal svou kvótu, nebyla odstraněna opatřeními přijatými v souladu s čl. 9 odst. 2 nařízení (EHS) č. 3760/92, přijmou se postupem podle článku 36 opatření mající za cíl patřičným způsobem napravit způsobenou újmu. Tato opatření mohou spočívat v provedení odpočtů z kvóty členského státu, který své kvóty, příděly nebo podíly překročil a takto odečtená množství se pak patřičným způsobem rozdělí mezi členské státy, jejichž rybolov byl zastaven před vyčerpáním jejich kvót. Odpočty a jejich následné přidělování se provádějí především s ohledem na živočišné druhy a pásma, pro které byly kvóty, příděly nebo roční podíly stanoveny. Odpočty a přidělování je možno provádět v průběhu roku, ve kterém k újmě došlo, nebo v průběhu následujícího roku nebo následujících let.
Prováděcí pravidla k tomuto odstavci, zejména pokud jde o způsob určování dotčených množství, se stanoví postupem podle článku 36.
Článek 22
V případě, že příslušné orgány členského státu zjistí, že činnost některého rybářského plavidla Společenství závážně či opakovaně porušuje toto nařízení, členský stát vlajky může plavidlo podrobit doplňujícím kontrolním opatřením.
Členský stát vlajky sdělí Komisi a ostatním členským státům jméno, znak a vnější identifikační číslo plavidla, na které byla tato doplňující kontrolní opatření uvalena.
Článek 23
1. Zjistí-li Komise, že členský stát překročil svoji kvótu, příděl nebo podíl stanovený pro určitou populaci nebo skupinu populací, přistoupí Komise k provedení odpočtů z roční kvóty, přídělu nebo podílu, s nimiž nakládá členský stát, který překročil svou kvótu. Tyto odpočty se stanoví postupem podle článku 36.
2. Rada přijme kvalifikovanou většinou na návrh Komise pravidla pro odpočet v souladu s cíli a strategiemi řízení stanovenými v článku 8 nařízení (EHS) č. 3760/92 a přednostně zohlední tyto proměnné:
- míru přečerpání,
- případná přečerpání u stejné populace, k nimž došlo v průběhu předešlého roku,
- biologický stav dotčených zdrojů.
Článek 24
Ve snaze zajistit dodržování cílů a strategií stanovených Radou v souladu s článkem 11 nařízení (EHS) č. 3760/92, zejména číselně vyjádřených cílů týkajících se lovné kapacity loďstva Společenství, jakož i přizpůsobování jejich činnosti, provádí každý členský stát na svém území a v mořských vodách spadajících pod jeho svrchovanost nebo jurisdikci pravidelné kontroly všech osob, kterých se dotýká provádění výše uvedených cílů.
Článek 25
1. Každý členský stát přijme ustanovení pro prověřování souladu s cíly uvedenými v článku 24. Za tímto účelem provádí technické kontroly, zejména v těchto oblastech:
a) restrukturalizace, obnova a modernizace rybářského loďstva;
b) přizpůsobování lovné kapacity prostřednictvím dočasného nebo konečného zastavení činnosti;
c) omezení činnosti některých rybářských plavidel;
d) omezení konstrukčních typů a počtu lovného zařízení, jakož i způsobů jejich použití;
e) rozvoj akvakultury a pobřežních oblastí.
2. Zjistí-li Komise, že členský stát nedodržel ustanovení odstavce 1, může, aniž je dotčen článek 169 Smlouvy, Radě předložit návrhy vhodných obecných opatření. Rada přijme rozhodnutí kvalifikovanou většinou.
Článek 26
1. Prováděcí pravidla k článku 25 se stanoví postupem podle článku 36, zejména pokud jde o:
a) kontrolu výkon motoru rybářských plavidel;
b) kontrolu registrované prostornosti rybářských plavidel;
c) kontrolu zastavení rybolovné činnosti rybářských plavidel;
d) kontrolu charakteristických znaků lovných zařízení a jejich počtu připadajícího na jedno rybářské plavidlo.
2. Členské státy neprodleně sdělí Komisi údaje o používaných kontrolních metodách, jakož i názvu a sídlu orgánů pověřených těmito kontrolami.
Článek 27
1. Ve snaze usnadnit kontroly uvedené v článku 25 vypracuje každý členský stát validační systém zahrnující zejména prověřování křížovými kontrolami údajů týkajících se lovné kapacity a lovných činností loďstva, které jsou uvedeny mimo jiné:
- v lodním deníku uvedeném v článku 6,
- v prohlášení o vykládce uvedeném v článku 8,
- v rejstříku rybářských plavidel Společenství uvedeném v nařízení Komise (EHS) č. 163/89 [7].
2. Členské státy za tímto účelem vytvoří elektronické databáze obsahující příslušné údaje o lovné kapacitě a lovných činnostech loďstva nebo doplní stávající databáze.
3. Uplatní se opatření uvedená v čl. 19 odst. 3, 4 a 5.
4. Prováděcí pravidla k tomuto článku se stanoví postupem podle článku 36.
Článek 28
1. Ve snaze zajistit dodržování technických stránek předpisů týkajících se opatření stanovených v nařízení Rady (EHS) č. 3759/92 ze dne 17. prosince 1992 o společné organizaci trhu s produkty rybolovu a akvakultury [8], organizuje každý členský stát na svém území pravidelné kontroly všech osob, kterých se provádění těchto opatření dotýká.
2. Tyto kontroly se musejí týkat technických stránek uplatňování:
a) obchodních norem a zejména norem stanovujících minimální velikosti;
b) režimu cen a zejména:
- stažení produktů z trhu k jiným účelům než k lidské spotřebě;
- skladování a/nebo zpracování produktů stažených z trhu.
Členské státy porovnávají doklady o prvním uvedení na trh množství uvedených ve článku 9 a vyložených množství uvedených v těchto dokladech, zejména pokud jde o jejich hmotnost.
3. Členské státy sdělí Komisi údaje o přijatých kontrolních opatřeních, o příslušných kontrolních orgánech, o druhu zjištěného porušení předpisů, jakož i o krocích podniknutých k jejich postihu.
Komise a příslušné orgány členských států, ale i jejich úředníci a další činitelé, nesmějí rozšiřovat informace, které získaly na základě provádění tohoto článku a na které vztahuje profesní tajemství.
4. Tento článek se nedotýká vnitrostátních předpisů týkajících se utajení soudního šetření.
Článek 29
1. Komise prověřuje provádění tohoto nařízení ze strany členských států tím, že zkoumá doklady a provádí šetření na místě. Komise se může, pokud to považuje za nezbytné, uchýlit k provádění prověřování bez předchozího upozornění.
Za účelem provádění šetření na místě, vybaví Komise své inspektory písemnými pokyny uvádějícími jejich pravomoci a cíle jejich činnosti.
2. Pokaždé, když to Komise uzná za nutné, mohou se její inspektoři účastnit kontrol a inspekcí prováděných vnitrostátními kontrolními orgány. V rámci této činnosti naváže Komise patřičné vztahy se členskými státy, aby společně vypracovaly pokud možno vzájemně přijatelný inspekční program.
a) Členské státy spolupracují s Komisí a usnadňují jí tak plnění jejích úloh. Především učiní všechna nezbytná opatření k tomu, aby se prováděné inspekční činnosti nedostávalo publicity, která by průběh inspekce a kontroly mohla poškodit.
Pokud se Komise nebo její pověření úředníci setkají při vykonávání svých povinností s obtížemi, poskytnou členské státy Komisi prostředky, které jí umožní náležitě dokončit její činnost, a umožní inspektorům provádět hodnocení dotčených kontrolních úkonů.
b) Pokud okolnosti zjištěné na místě neumožňují provedení inspekce a kontroly tak, jak byly naplánovány v rámci původního inspekčního programu, pozmění inspektoři Komise ve spolupráci s příslušnými kontrolními orgány daného členského státu a za jeho souhlasu původně stanovené inspekční a kontrolní úkony.
c) Pokud jde o inspekce prováděné na moři nebo letecky, v případech, že se příslušné kontrolní orgány daného členského státu musejí přednostně věnovat jiným úkolům spojeným především s obranou a bezpečností na moři, ponechají si orgány členského státu právo odložit nebo přesměrovat inspekční úkony, jichž se Komise hodlala účastnit. V takovém případě spolupracuje členský stát s Komisí na přijetí jiných opatření.
U inspekcí prováděných na moři nebo letecky je velitel plavidla nebo kapitán letadla jako jediný odpovědný za provádění dotčených úkonů, s ohledem na povinnost orgánů, pod které spadá, provádět toto nařízení. Inspektoři pověření Komisí, kteří se těchto úkonů účastní, se podřídí pravidlům a postupům stanoveným velitelem plavidla nebo letadla.
3. V nutném případě, zejména pokud inspektoři Společenství při vykonávání svých činností v souladu se článkem 2 odhalí, že při provádění tohoto nařízení mohlo dojít k nesrovnalostem, může Komise členské státy požádat, aby ji oznámily podrobný inspekční a kontrolní program chystaný nebo stanovený příslušnými vnitrostátními orgány pro určité období, druh rybolovu a oblasti. Po obdržení těchto údajů mohou inspektoři pověření Komisí provést, pokud to považují za nutné, nezávislé inspekce s cílem prověřit provádění tohoto programu ze strany příslušných orgánů daného členského státu.
I když inspektoři Společenství prověří provádění tohoto programu, zůstávají příslušní činitelé členského státu zodpovědní za uskutečnění uvedeného programu. Inspektoři Společenství nemohou z vlastního podnětu vykonávat inspekční pravomoci svěřené činitelům daného členského státu. Inspektoři Společenství mají přístup na plavidla nebo do provozních prostor pouze za doprovodu činitelů členského státu.
Po provedení tohoto prověření předá Komise příslušnému členskému státu hodnotící zprávu týkající se programu a, případně, doporučí kontrolní opatření vedoucí ke zlepšení provádění kontrolní činnosti ze strany tohoto členského státu.
4. Při provádění inspekcí letecky, na moři nebo na zemi nemají pověření inspektoři právo provádět kontrolu fyzických osob.
5. Při provádění šetření podle odstavců 2 a 3 mohou mít inspektoři pověření Komisí, za přítomnosti příslušných odpovědných orgánů, na místě přístup k obecným i podrobným údajům obsaženým v určených databázích a mohou nahlédnout do všech dokladů vztahujících se k provádění tohoto nařízení.
Pokud vnitrostátní předpisy stanovují utajení vyšetřování, musí být poskytnutí výše uvedených údajů povoleno příslušným soudním orgánem.
Článek 30
1. Členské státy poskytnou Komisi na její žádost veškeré údaje týkající se provádění tohoto nařízení. Požádá-li Komise o vydání těchto údajů požádá, uvede zároveň i přiměřenou lhůtu, během které jí musí být údaje poskytnuty.
2. Pokud Komise usoudí, že při provádění tohoto nařízení došlo k nesrovnalostem nebo že stávající ustanovení a metody týkající se kontroly nejsou účinné, informuje o tom dotčený členský stát nebo státy, které provedou správní šetření, kterého se mohou účastnit úředníci Komise.
Dotčený členský stát nebo státy informují Komisi o pokroku ve vyšetřování a o jeho výsledcích a poskytnou Komisi kopii vyšetřovací zprávy a základní údaje použité při vypracování zprávy.
Za účelem účasti na provádění inspekcí uvedených v tomto odstavci, předloží úředníci Komise písemné pověření uvádějící jejich totožnost afunkci.
3. Účastní-li se úředníci Komise vyšetřování, je toto vyšetřování vždy vedeno úředníky daného členského státu. Úředníci Komise nemohou z vlastního podnětu vykonávat inspekční pravomoci svěřené úředníkům daného členského státu. Naproti tomu mají úředníci Komise přístup do stejných prostor a ke stejným dokladům jako úředníci daného členského státu.
Pokud podle vnitrostátních právních předpisů ve věci trestního řízení mohou určité úkony vykonávat pouze úředníci výslovně určení vnitrostátním právem, neúčastní se úředníci Komise takovýchto úkonů. Zejména se neúčastní prohlídek nebo úředních výslechů prováděných podle trestního práva členského státu. Mají však přístup k údajům získaným těmito prostředky.
4. Tento článek se nedotýká vnitrostátních právních předpisů týkajících se utajení soudního šetření.
Článek 31
1. Členské státy dbají na to, aby byla přijata patřičná opatření včetně, v souladu s jejich vnitrostátními právními předpisy, zahájení správního a trestního řízení proti fyzickým nebo právnickým osobám, je-li, zejména po skončení kontroly nebo inspekce prováděné podle tohoto nařízení, zjištěno, že nebyla dodržována pravidla společné rybářské politiky.
2. Řízení zahájená v souladu s odstavcem 1 musejí, v souladu s příslušnými vnitrostátními právními předpisy, účinně připravit odpovědné osoby o hospodářský zisk plynoucí z porušení předpisů nebo musejí, přiměřeně závažnostiporušení, působit tak, aby odradila od dalšího porušení stejného druhu.
3. Sankce vyplývající z řízení uvedených v odstavci 2 mohou podle závažnosti porušení zahrnovat:
- ukládání pokut,
- zajištění zakázaného lovného zařízení a úlovku,
- zabezpečovací zajištění plavidla,
- pozastavení licence,
- odebrání licence.
4. Ustanovení tohoto článku nezabraňují tomu, aby členský stát vykládky nebo překládky postoupil stíhání porušení předpisů příslušným orgánům členského státu, ve kterém je plavidlo zapsáno, pokud s tím tento stát vyjádří souhlas a za podmínky, že tímto postoupením bude vhodnějším způsobem zaručeno dosažení výsledku uvedeného v odstavci 2. Členský stát vykládky nebo překládky oznámí každé takové postoupení Komisi.
Článek 32
1. Zjistí-li příslušné orgány členského státu vykládky nebo překládky, že došlo k porušení tohoto nařízení, učiní tyto orgány v souladu se článkem 31 příslušná opatření proti veliteli dotčeného plavidla nebo jakékoli jiné osobě odpovědné zaporušení.
2. Pokud členský stát vykládky nebo překládky není státem vlajky, a pokud jeho příslušné orgány neučiní, v souladu s vnitrostátními právními předpisy, příslušná opatření, včetně zahájení správního nebo trestního řízení proti odpovědným fyzickým nebo právnickým osobám, nebo pokud nepostoupí stíhání v souladu s čl. 31 odst. 4, mohou být protiprávně vyložená nebo přeložená množství odepsána z kvóty přidělené dříve jmenovanému členského státu.
Množství ryb, která mají být odepsána z kvóty tohoto členského státu se stanoví postupem podle článku 36 poté, co Komise věc projedná s oběma dotčenými členskými státy.
Pokud členský stát vykládky nebo překládky již nedisponuje odpovídající kvótou, použije se po provedení příslušných změn čl. 21 odst. 4, protiprávně vyložená nebo přeložená množství ryb se přitom považují za rovnající se výši újmy, která byla způsobena, podle uvedeného článku, členskému státu, v němž je plavidlo zapsáno v rejstříku.
Článek 33
1. Příslušné orgány členských států, v souladu s postupy stanovenými vnitrostátními právními předpisy, neprodleně oznámí členskému státu, pod jehož vlajkou dané plavidlo pluje nebo v němž je zapsáno, každý případ porušení předpisů Společenství podle článku 1 a zároveň uvedou jméno a identifikační znaky dotčeného plavidla, jméno velitele nebo vlastníka, okolnosti porušení předpisů a trestní nebo správní stíhání či jiná přijatá opatření, jakož i každé konečné soudní rozhodnutí týkající se tohoto porušení. Ve zvláštních případech členské státy poskytnout tyto údaje na požádání Komisi.
2. Pokud dojde k postoupení stíhání v souladu s čl. 31 odst. 4, členský stát vlajky nebo členský stát, v němž je plavidlo zapsáno, učiní všechna příslušná opatření podle článku 31.
3. Členský stát vlajky nebo členský stát, v němž je plavidlo zapsáno, neprodleně oznámí Komisi opatření, která učinil podle článku 2, a dále jméno a vnější identifikační číslo daného plavidla.
Článek 34
1. Členské státy sdělí Komisi právní a správní předpisy, které přijaly ve snaze předcházet nesrovnalostem a postihovat je.
Členské státy oznamují každý rok jakoukoli změnu nejnižší a nejvyšší výše pokut ukládaných podle typů porušení předpisů, jakož i druh všech dalších použitelných sankcí.
2. Členské státy Komisi pravidelně informují o výsledcích inspekcí a kontrol prováděných podle tohoto nařízení, především o počtu a druhu zjištěnýchporušení předpisů, jakož i o učiněných opatřeních. Na žádost Komise ji členské státy u konkrétních případů sdělí výši uložených pokut.
3. Komise členským státům poskytne souhrn údajů přijatých podle odstavců 1 a 2.
Článek 35
Nejpozději do 1. června každého roku předají členské státy Komisi zprávu o provádění tohoto nařízení v průběhu uplynulého kalendářního roku, která zahrnuje vyhodnocení použitých technických prostředků a lidských zdrojů a opatření, která by mohla přispět ke zmírnění případně zjištěných nedostatků. Na základě zpráv jednotlivých členských států a na základě svých vlastních pozorování vypracuje Komise výroční zprávu a každému členskému státu sdělí údaje, které se ho týkají. Po náležitém zohlednění odpovědí členských států, zveřejní Komise tuto zprávu doplněnou o odpovědi jednotlivých členských států a, případně, o návrhy opatření směřující ke zmírnění zjištěných nedostatků.
Článek 36
Má-li být zahájen postup podle tohoto článku, přednese věc Řídícímu výboru pro rybolov a akvakulturu (dále jen "výbor") zřízenému nařízením (EHS) č. 3760/92 jeho předseda, a to buď z vlastního podnětu, nebo na žádost zástupce některého členského státu.
Zástupce Komise předloží výboru návrh opatření, která mají být přijata. Výbor zaujme stanovisko k návrhu ve lhůtě, kterou může předseda stanovit podle naléhavosti věci. Stanovisko se přijímá většinou stanovenou v čl. 148 odst. 2 Smlouvy pro přijímání rozhodnutí, která má Rada přijímat na návrh Komise. Hlasům zástupců členských států ve výboru je přidělena váha stanovená v uvedeném článku. Předseda nehlasuje.
Komise přijme opatření, která jsou okamžitě použitelná. Pokud však tato opatření nejsou v souladu se stanoviskem výboru, sdělí je Komise neprodleně Radě. V tomto případě může Komise nejvýše o jeden měsíc ode dne tohoto sdělení odložit použitelnost opatření, o kterých rozhodla.
Rada může kvalifikovanou většinou ve lhůtě stanovené v předchozím pododstavci přijmout jiné rozhodnutí.
Článek 37
1. Členské státy a Komise učiní všechna nezbytná opatření k tomu, aby bylo s údaji získanými v rámci tohoto nařízení zacházeno jako s důvěrnými údaji.
2. Jména fyzických nebo právnických osob se Komisi nebo jinému členskému státu sdělují pouze v případě, pokud to výslovně stanoví toto nařízení nebo pokud je to nutné pro zamezení porušení předpisů nebo pro jeho stíhání nebo je-li třeba prověřit podezření z porušení předpisů.
Údaje uvedené v odstavci 1 se předávají pouze v případě, že jsou začleněny do ostatních údajů takovým způsobem, že totožnost příslušné fyzické nebo právnické osoby nelze přímo ani nepřímo zjistit.
3. Údaje vyměňované mezi jednotlivými členskými státy a Komisí lze předat pouze osobám, jejichž funkce v členských státech nebo v orgánech Společenství vyžaduje, aby k nim měly přístup, ledaže by členské státy, které údaje sdělují, k tomu udělily výslovný souhlas.
4. Na údaje sdělované nebo získané v jakékoli podobě podle tohoto nařízení se vztahuje profesní tajemství a požívají stejné ochrany jako obdobné údaje chráněné vnitrostátními předpisy jednotlivých členských států, které tyto údaje přijímají, a příslušnými ustanoveními použitelnými na orgány Společenství.
5. Údaje uvedené v odstavci 1 lze používat pouze pro účely tohoto nařízení, ledaže by orgány, které tyto údaje sdělují, k tomu udělily výslovný souhlas, a pokud platná ustanovení členského státu orgánu, který data přijímá, takové užití nebo sdělování těchto údajů nezakazují.
6. Odstavce 1 až 5 nelze vykládat tak, že zabraňují využívání údajů získaných v rámci provádění tohoto nařízení při soudním stíhání nebo při později zahájených řízeních z důvodu nedodržování právních předpisů Společenství v oblasti rybolovu.
Tento článek se nedotýká povinností vyplývajících z mezinárodních úmluv o vzájemné pomoci ve věcech trestních.
7. Pokaždé, když členský stát informuje Komisi o tom, že se v průběhu šetření ukázalo, že určitá fyzická nebo právnická osoba, jejíž jméno jí bylo sděleno podle ustanovení tohoto nařízení, se nedopustila porušení předpisů, Komise o výsledcích šetření nebo o postupu neprodleně informuje všechny strany, kterým sdělila jméno výše uvedené osoby. Tato osoba se již nepovažuje za osobu spojenou s dotčenými nesrovnalostmi, které byly předmětem prvního oznámení. Údaje uchovávané v jakékoli podobě umožňující určit totožnost dotčené osoby jsou neprodleně zničeny.
8. Ustanovení odstavců 1 až 5 si nelze vykládat tak, že zakazují zveřejnění údajů obecného charakteru nebo studií neobsahujících žádný jmenný odkaz na fyzické nebo právnické osoby.
9. Údaje podle odstavců 1 až 5 se uchovávají v podobě umožňující určit totožnost dotčených osob pouze po dobu nezbytně nutnou pro provedení výše uvedených cílů.
10. Údaje získané v rámci tohoto nařízení jsou dány k dispozici dotčeným fyzickým nebo právnickým osobám, které o to požádají.
Článek 38
Toto nařízení se provádí aniž jsou dotčeny vnitrostátní kontrolní předpisy, které překračují minimální požadavky tohoto nařízení, pokud jsou v souladu s právními předpisy Společenství a se společnou rybářskou politikou.
Vnitrostátní předpisy uvedené v prvním pododstavci se sdělí Komisi v souladu s čl. 2 odst. 2 nařízení Rady (EHS) č. 101/76 ze dne 19. ledna 1976, kterým se stanoví společná strukturální politika pro odvětví rybolovu [9].
Článek 39
1. Nařízení (EHS) č. 2241/87 se zrušuje ke dni 1. ledna 1994, s výjimkou článku 5, který zůstane v platnosti až do doby, než vstoupí v platnost nařízení stanovující seznamy uvedené v čl. 6 odst. 2.
2. Odkazy na zrušené nařízení podle odstavce 1 se považují za odkazy na toto nařízení.
Článek 40
Toto nařízení vstupuje v platnost dnem 1. ledna 1994.
Členské státy jsou až do 1. ledna 1996 zproštěny povinnosti provádět články 9, 15 a 18, pokud se týkají oznamování dokladů o prodeji a záznamů o vykládce elektronickou cestou.
Členské státy jsou až do 1. ledna 1999 zproštěny povinnosti provádět články 6, 8 a 19, pokud se týkají rybolovných operací ve Středozemním moři.
ze dne 5. listopadu 1993, kterým se stanoví prováděcí pravidla k nařízení Rady (EHS) č. 2019/93, pokud jde o režim podpory produkce medu zvláštní jakosti
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2019/93 ze dne 19. července 1993, kterým se zavádějí zvláštní opatření pro menší ostrovy v Egejském moři týkající se některých zemědělských produktů [1], a zejména na čl. 12 odst. 4 uvedeného nařízení,
s ohledem na nařízení Rady (EHS) č. 3813/92 ze dne 28. prosince 1992 o zúčtovací jednotce a přepočítacích koeficientech, které mají být používány pro účely společné zemědělské politiky [2], a zejména na článek 6 uvedeného nařízení,
vzhledem k tomu, že článek 12 nařízení (EHS) č. 2019/93 zavedl pro menší ostrovy v Egejském moři režim podpory úlů pro produkci medu zvláštní jakosti obsahujícího velký podíl tymiánového medu; že je třeba stanovit nezbytná pravidla pro správu uvedeného režimu a pro kontrolu podmínek stanovených Radou;
vzhledem k tomu, že s cílem podporovat producenty medu sdružené v organizacích v souladu s nařízením Rady (EHS) č. 1360/78 ze dne 19. června 1978 o seskupeních producentů a jejich sdruženích [3], naposledy pozměněným nařízením (EHS) č. 746/93 [4], aby zlepšili své systémy uvádění produktů na trh tak, aby tyto systémy odpovídaly požadavkům trhu a propagovaly jakostní produkty, podmiňuje se poskytnutí podpory prováděním ročního programu iniciativ, který podléhá schválení příslušným orgánem určeným Řeckem; že v zájmu splnění uvedených cílů se program musí týkat genetického vylepšení, přeměny úlů, zavedení mechanizace a stálého odborného vzdělávání profesionálních včelařů v oblasti nových technik produkce na jedné straně a studií trhu, výzkumu nových způsobů balení a propagace na obchodních akcích na straně druhé;
vzhledem k tomu, že prováděcí pravidla se musí rovněž týkat stanovení dob pro podání žádostí o podporu, minimálních informací, které mají být uvedeny v žádostech, dob pro zjištění a výplatu podpory příslušným orgánem, jakož i sdělení Komisi o vyplacených podporách; že uvedená ustanovení musí zahrnovat kontroly potřebné k zajištění správného uplatňování uvedeného režimu podpory, jakož i důsledky, které mají být vyvozeny v případě nedodržování uvedených pravidel;
vzhledem k tomu, že pro provádění uvedeného režimu podpory je třeba stanovit odchylky, pokud jde o dny žádosti o podporu a výplaty podpory pro sklizeň roku 1993;
vzhledem k tomu, že opatření tohoto nařízení jsou v souladu se stanoviskem Řídicího výboru pro vejce,
PŘIJALA TOTO NAŘÍZENÍ:
Článek 1
Podpora produkce medu zvláštní jakosti na menších ostrovech v Egejském moři, obsahujícího velký podíl tymiánového medu, se poskytuje seskupením producentů medu, uznaným podle nařízení (EHS) č. 1360/78, která provádějí roční programy iniciativ týkající se zlepšení podmínek, za nichž je jakostní med uváděn na trh a propagován.
Do konce roku 1994 se však podpora vyplatí rovněž každému včelaři, který využívá k produkci medu nejméně deset pevných úlů registrovaných u příslušného řeckého orgánu.
Článek 2
1. Program iniciativ má následující cíle:
- zlepšit uvádění produktů na trh zaváděním technologie a používáním mechanizace ke stáčení, čištění a filtrování, jakož i odborným vzděláváním profesionálních včelařů,
- zachovat výnosy včelstev nahrazováním stárnoucích královen hybridy vyhovujícími dané oblasti ve dvouletých intervalech,
- propagovat prodej jakostního medu prostřednictvím studií trhu, rozvojem nových způsobů balení a organizováním obchodních veletrhů a dalších obchodních akcí a účastí na nich.
2. Seskupení producentů medu předkládají programy ke schválení řeckému orgánu. Do dvou měsíců ode dne jejich předložení rozhodne řecký orgán o schválení nebo zamítnutí programu, poté co případně požádal o nezbytné změny.
Článek 3
1. Žádost o podporu je předložena zúčastněnou stranou řeckému orgánu během období, které stanovil uvedený orgán, a nejpozději do 30. září každého roku v souvislosti s produkcí daného roku. V případě nedodržení uvedené lhůty, s výjimkou případu vyšší moci, je podpora, která má být vyplacena, snížena o 10 %. Žádná podpora není vyplacena, pokud jde o žádost předloženou více než 20 dnů po dni stanoveném řeckým orgánem.
Pro rok 1993 však mohou být žádosti o podporu předkládány až do 15. prosince uvedeného roku.
2. Žádost o podporu obsahuje alespoň tyto údaje:
- název a adresu seskupení producentů medu nebo jméno a adresu včelaře,
- počet pevných úlů využívaných k produkci a registrační číslo vydané řeckým orgánem,
- množství medu obsahujícího velký podíl tymiánového medu vyprodukovaného během období, pro které je žádána podpora.
3. Pokud celkový počet úlů, pro který je žádána podpora, přesahuje maximální počet úlů uvedený v čl. 12 odst. 3 nařízení (EHS) č. 2019/93, stanoví řecký orgán jednotný koeficient snížení, který se použije na každou žádost.
Článek 4
Řecko vyplatí podporu nejpozději do 31. prosince daného období, pro které je podpora poskytnuta, s ohledem na skutečnou míru provádění programu iniciativ. Platba se však neuskuteční, jestliže je tato míra nižší než 50 %.
Pro rok 1993 však může být podpora vyplacena nejpozději do 28. února 1994.
Článek 5
Řecko sdělí Komisi nejpozději do 31. ledna každého roku:
- počet seskupení producentů a počet jednotlivých včelařů, kteří předložili žádost o podporu,
- počet úlů, pro které byla žádána a poskytnuta podpora, a to seskupeními producentů na jedné straně a včelaři na straně druhé,
- koeficient snížení, který byl případně použit,
- schválené programy iniciativ,
- počet zjištěných nesrovnalostí a dotyčné úly.
Za rok 1993 však mohou být uvedené údaje sděleny nejpozději do 15. března 1994.
Článek 6
1. Řecko si ověří pomocí kontrol na místě správnost informací uvedených v žádostech o podporu a dodržování podmínek pro poskytnutí podpory.
- provádění programu iniciativ.
Článek 7
2. V případě, že má být podpora vrácena v důsledku nesrovnalosti, kterou lze přičíst zúčastněné straně a která byla způsobena úmyslně nebo závažnou nedbalostí, přistoupí řecký orgán k tomu, aby byly vráceny vyplacené částky, zvýšené o 20 %, aniž je dotčeno použití zvýšení, co se týče úroků, uvedené v odstavci 1. Zúčastněné straně již není dovoleno využívat režim pro následující rok.
ze dne 29. října 1993, kterým se mění nařízení (EHS) č. 2299/89 o kodexu chování pro používání počítačových rezervačních systémů
RADA EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na čl. 84 odst. 2 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k tomu, že nařízení (EHS) č. 2299/89 [4] představuje významný krok k dosažení korektní hospodářské soutěže mezi leteckými dopravci a mezi počítačovými rezervačními systémy, čímž chrání zájmy spotřebitelů;
vzhledem k tomu, že je nezbytné rozšířit oblast působnosti nařízení (EHS) č. 2299/89, upřesnit jeho ustanovení a přijmout tato opatření na úrovni Společenství, aby bylo zajištěno dosažení cílů ve všech členských státech;
vzhledem k tomu, že tímto nařízením není dotčeno použití článků 85 a 86 Smlouvy;
vzhledem k tomu, že nařízení Komise (EHS) č. 83/91 [5] stanoví, že čl. 85 odst. 1 Smlouvy se nevztahují na dohody o společném nákupu, rozvoji a provozování počítačových rezervačních systémů;
vzhledem k tomu, že nepravidelné letecké spoje mají na území Společenství velký význam;
vzhledem k tomu, že tyto cesty představují převážně paušální služby nebo kombinované produkty, u nichž letecká doprava představuje pouze jeden prvek celkového produktu;
vzhledem k tomu, že služba "pouze místa k sezení" nebo jednotlivé produkty nabízené na nepravidelných leteckých spojích v zásadě soutěží přímo s produkty letecké dopravy nabízenými na pravidelných spojích;
vzhledem k tomu, že je žádoucí, aby se k totožným produktům přistupovalo stejně; že by měla být zajištěna korektní hospodářská soutěž mezi těmito dvěma typy produktů letecké dopravy, jakož i nestranné šíření informací pro spotřebitele;
vzhledem k tomu, že by měla být upravena všechna hlediska používání počítačových rezervačních systémů pro všechny typy produktů letecké dopravy ve stejném nařízení Rady;
vzhledem k tomu, že by spotřebitelé, kteří hledají jednotlivé produkty, by měli mít možnost požadovat zobrazení výlučně pro pravidelné nebo nepravidelné lety;
vzhledem k tomu, že by mělo být upřesněno, že nařízení (EHS) č. 2299/89 se musí vztahovat na počítačové rezervační systémy nabízené nebo používané všemi konečnými uživateli, ať jde o jednotlivce nebo společnosti;
vzhledem k tomu, že na letecké společnosti užívající počítačový rezervační systém ve vlastních zřetelně označených kancelářích nebo prodejních místech by se neměla vztahovat ustanovení upravující základní zobrazení;
vzhledem k tomu, že by mělo být vytvořeno jasné rozlišení mezi smlouvou o účasti nebo smlouvou s předplatitelem systému nebo smlouvou opravňující k používání tohoto systému a smlouvou o poskytování technického vybavení, na kterou se vztahují běžná ustanovení smluvního práva, aby měl prodejce systému možnost získat zpět své přímé náklady v případě vypovězení smlouvy o účasti nebo smlouvy uzavřené s předplatitelem, které je provedeno v souladu s tímto nařízením;
vzhledem k tomu, že odmítnutí některých mateřských dopravců poskytovat stejné informace o jízdních řádech, cenách a volných místech v rámci jiných systémů než jejich vlastních a potvrzovat rezervace provedené těmito systémy může vážně narušit hospodářskou soutěž mezi počítačovými rezervačními systémy;
vzhledem k tomu, že počítačové rezervační systémy musí zajistit neutralitu hospodářské soutěže mezi leteckými společnostmi, pokud jde o stejnou funkčnost a bezpečnost údajů, zejména prostřednictvím stejného přístupu k funkcím, informacím/údajům a rozhraním, jakož i jasným oddělením soukromých funkcí leteckých společností a distribučních možností;
vzhledem k tomu, že rovnost hospodářské soutěže bude posílena zajištěním vlastní právní subjektivity pro počítačové rezervační systémy;
vzhledem k tomu, že mateřský dopravce může vůči konkurenčním leteckým dopravcům požívat neoprávněné výhody plynoucí z kontroly svého počítačového řídícího systému; že je tedy vhodné zajistit úplnou rovnost zacházení mezi mateřskými a zúčastněnými dopravci, pokud mateřský dopravce využívá možnosti vlastního systému, na něž se vztahuje toto nařízení;
vzhledem k tomu, že v zájmu spotřebitele by mělo být ve všech případech zajištěno poskytnutí základního zobrazení pro každou požadovanou transakci;
vzhledem k tomu, že je žádoucí, aby podrobné údaje o uvádění na trh, o rezervacích a o prodeji byly dostupné zúčastněným dopravcům za nediskriminačních podmínek a včas; že zjištění totožnosti cestujícího nebo uživatele právnické osoby nebo informace osobní povahy, které se jich týkají, mají soukromou povahu a musí být jako takové chráněny; že proto prodejce systému musí zajistit technickými prostředky a vhodnými ochrannými opatřeními nejméně na úrovni programového vybavení, aby nedošlo k neoprávněnému přístupu k informacím;
vzhledem k tomu, že informace o vyúčtování by měly být dostatečně podrobné, aby umožnily zúčastněným dopravcům a předplatitelům kontrolovat náklady; že pro usnadnění této kontroly by měly být tyto informace poskytovány na magnetických nosičích;
vzhledem k tomu, že je žádoucí upřesnit v zájmu spotřebitele, že každý let nebo kombinace letů se v základním zobrazení objeví pouze jednou, s výjimkou případů společných podniků nebo jiného ujednání, kdy každý dopravce nese odděleně odpovědnost za nabídku a prodej produktů letecké dopravy na dotčených letech;
vzhledem k tomu, že prodejce systému by měl zajistit, aby technická shoda s ustanoveními týkajícími se stejné funkčnosti a bezpečnosti údajů byla kontrolována nezávislým ověřovatelem,
PŘIJALA TOTO NAŘÍZENÍ:
Článek 1
Nařízení (EHS) č. 2299/89 se mění takto:
Toto nařízení se vztahuje na počítačové rezervační systémy obsahující produkty letecké dopravy, jsou-li nabízeny nebo používány na území Společenství, bez ohledu na:
- status nebo státní příslušnost prodejce systému,
- zdroj použitých informací nebo umístění ústřední jednotky pro zpracování údajů,
- zeměpisnou polohu letišť, mezi nimiž se uskutečňuje letecká doprava.
Článek 2
Pro účely tohoto nařízení se rozumí:
a) "jednoduchým produktem letecké dopravy" letecká přeprava cestujících mezi dvěma letišti, včetně všech souvisejících doplňkových služeb a dalších plnění nabízených k prodeji nebo prodávaných jako nedílná součást tohoto produktu;
b) "kombinovaným produktem letecké dopravy" předem připravená kombinace jednoduchého produktu letecké dopravy a jiných služeb, které nejsou doplňkové k letecké dopravě, nabízená nebo prodávaná za celkovou cenu;
c) "produktem letecké dopravy" zároveň jednoduchý a kombinovaný produkt letecké dopravy;
d) "pravidelnou leteckou dopravou" soubor letů, z nichž každý má všechny tyto vlastnosti:
- je provozován za úplatu letadly pro přepravu cestujících nebo cestujících a nákladu nebo poštovních zásilek tak, že pro každý let jsou k dispozici místa pro individuální prodej veřejnosti, buď přímo dopravcem, nebo jeho schválenými zástupci,
- je provozován za účelem poskytování dopravy mezi dvěma nebo více stejnými místy, buď
1. podle zveřejněného letového řádu, nebo
2. s lety tak pravidelnými nebo četnými, že tvoří zřejmou systematickou řadu,
e) "tarifem" cena placená za jednoduché produkty letecké dopravy a podmínky, za nichž se tato cena uplatňuje;
f) "počítačový rezervačním systémem" počítačový systém obsahující informace mimo jiné o:
- letových řádech,
- volných místech,
- cenách a
- souvisejících službách
s možností nebo bez možnosti:
- provádět rezervace nebo
- vydávat letenky,
jsou-li některé nebo všechny z těchto služeb dostupné předplatitelům;
g) "distribučními možnostmi" nabídka, kterou prodejce systému poskytuje za účelem podávání informací o letových řádech, volných místech, cenách a souvisejících službách leteckých dopravců, za účelem provádění rezervací nebo vydávání letenek a za účelem zajištění všech dalších souvisejících služeb;
h) "prodejcem systému" jakýkoli subjekt a jeho dceřiné společnosti, které odpovídají za provoz nebo uvedení na trh počítačového rezervačního systému;
i) "mateřským dopravcem" jakýkoli letecký dopravce, který přímo či nepřímo, sám nebo společně s dalšími subjekty vlastní nebo účinně kontroluje prodejce systému, jakož i jakýkoli letecký dopravce, kterého vlastní nebo účinně kontroluje;
j) "účinnou kontrolou" vztah tvořený právy, smlouvami nebo jinými prostředky, které odděleně nebo společně a s ohledem na právní a faktické okolnosti umožňují přímo nebo nepřímo zásadním způsobem ovlivňovat podnik, zejména pomocí:
- užívacích práv ke všem aktivům podniku nebo jejich části,
- práv nebo smlouvy, které poskytují rozhodující vliv na složení, hlasování nebo rozhodování orgánů podniku nebo které poskytují rozhodující vliv na obchodní řízení podniku;
k) "zúčastněným dopravcem" letecký dopravce, který uzavřel s prodejcem systému dohodu o distribuci produktů letecké dopravy prostřednictvím počítačového rezervačního systému. Používá-li mateřský dopravce distribuční možnosti vlastního počítačového rezervačního systému uvedené v tomto nařízení, je považován za zúčastněného dopravce;
l) "předplatitelem" osoba nebo podnik, s výjimkou zúčastněného dopravce, které využívají možnosti distribuce produktů letecké dopravy nabízené počítačovým rezervačním systémem na základě smlouvy nebo jiného ujednání uzavřeného s prodejcem systému;
m) "spotřebitelem" osoba, která hledá informace o určitém produktu letecké dopravy nebo tento produkt zamýšlí koupit;
n) "základním zobrazením" neutrální a úplné zobrazení údajů o leteckých spojích nabízených mezi páry měst v daném časovém období;
o) "celkovou dobou cesty" doba mezi předpokládaným časem odletu a příletu;
p) "zlepšením služby" jakýkoli produkt nebo služba, kromě distribučních možností, které prodejce systému zároveň nabízí vlastním jménem předplatitelům.
Článek 3
- neklade ve smlouvě se zúčastněným dopravcem nepřiměřené podmínky,
- nepožaduje přijetí dodatečných podmínek, které svou povahou nebo podle obchodních zvyklostí nesouvisejí s účastí v jeho počítačovém rezervačním systému, a uplatňuje totožné podmínky pro stejnou úroveň služeb.
b) Prodejce systému nepožaduje od dopravce využívajícího jeho počítačový rezervační systém, aby se zároveň neúčastnil jiného systému.
c) Zúčastněný dopravce může vypovědět smlouvu s prodejcem systému ve výpovědní lhůtě nepřesahující šest měsíců, která uplyne nejdříve ke konci prvního roku trvání smlouvy.
V tom případě je prodejce systému oprávněn získat náhradu pouze za náklady přímo související s vypovězením smlouvy.
4. Prodejce systému, který se rozhodl zlepšit poskytované distribuční možnosti nebo k tomu používaná vybavení, o tom uvědomí všechny zúčastněné dopravce včetně mateřských dopravců a nabídne jim toto zlepšení za stejných podmínek a včas s výhradou technických omezení, jež jsou mimo kontrolu prodejce systému, tak, aby nebyl mezi mateřskými a zúčastněnými dopravci rozdíl ve lhůtách k zavedení nových zlepšení."
2. Vkládá se nový článek, který zní:
"Článek 3a
1. a) Mateřský dopravce nesmí diskriminovat konkurenční počítačové rezervační systémy tím, že jim odmítne poskytovat na žádost a včas stejné informace o letových řádech, cenách a volných místech týkající se jeho vlastních letových služeb, které poskytuje do vlastního počítačového rezervačního systému, tím, že odmítne distribuovat své letecké produkty prostřednictvím jiného počítačového rezervačního systému, nebo tím, že odmítne přijmout nebo potvrdit včas rezervaci provedenou prostřednictvím konkurenčního počítačového rezervačního systému pro některý ze svých produktů letecké dopravy distribuovaný prostřednictvím svého počítačového rezervačního systému. Mateřský dopravce je povinen přijmout a potvrdit výlučně rezervace, které jsou v souladu s jeho tarify a souvisejícími podmínkami.
b) Mateřský dopravce není povinen nést jakékoli náklady vyplývající z této skutečnosti s výjimkou nákladů na obnovu informací, které mají být poskytnuty, a nákladů na přijaté rezervace.
c) Mateřský dopravce může vykonávat kontroly, aby se ujistil o dodržování čl. 5 odst. 1 konkurenčním počítačovým rezervačním systémem.
2. Povinnost uložená v tomto článku se neuplatní ve prospěch konkurenčního počítačového rezervačního systému, pokud bylo postupy podle čl. 6 odst. 5 nebo podle čl. 7 odst. 3 nebo 4 rozhodnuto, že počítačový rezervační systém porušuje článek 4a, nebo pokud prodejce systému nemůže poskytnout dostatečné záruky, že povinnosti podle článku 6 týkající se neoprávněného přístupu mateřských dopravců k informacím budou dodržovány."
3. Článek 4 se nahrazuje tímto:
"Článek 4
2. Prodejce systému nevyhrazuje zvláštní postup pro zadávání nebo zpracování nebo jakýkoli jiný distribuční prostředek pro jednoho nebo několik svých mateřských dopravců.
3. Prodejce systému zajistí, aby jeho distribuční možnosti byly odděleny jasným a ověřitelným způsobem od soukromého vybavení každého dopravce, jakož i od způsobů jeho spravování a uvádění na trh. Oddělení lze provést buď fyzicky, nebo podle logiky systému prostřednictvím vhodného programového vybavení tak, aby jakékoli spojení mezi distribučními možnostmi a soukromými funkcemi bylo možné pouze pomocí rozhraní mezi různými aplikacemi. Bez ohledu na zvolenou metodu oddělení je každé rozhraní tohoto typu poskytováno všem mateřským a zúčastněným dopravcům bez diskriminace a zajišťuje rovnost zacházení, pokud jde o postupy, protokoly, vstupy a výstupy. Existují-li normy relevantní a obecně uznávané v odvětví letecké dopravy, nabízejí prodejci systému rozhraní slučitelná s těmito normami."
1. a) Zobrazení poskytovaná počítačovým rezervačním systémem musí být jasná a nediskriminační.
b) Prodejce systému nesmí úmyslně nebo z nedbalosti zobrazovat ve svém počítačovém rezervačním systému nepřesné nebo zavádějící informace.
2. a) Prodejce systému poskytne prostřednictvím svého počítačového rezervačního systému základní zobrazení nebo více základních zobrazení pro každou jednotlivou transakci a zařadí do něj údaje poskytované zúčastněnými dopravci týkající se letových řádů, typů tarifů a volných míst v jasné a vyčerpávající formě a bez diskriminace či zaujatosti, zejména pokud jde o pořadí informací.
b) Spotřebitel je oprávněn získat na žádost základní zobrazení omezené pouze na pravidelné spoje nebo pouze na nepravidelné spoje.
c) Při sestavování a výběru letů mezi páry měst nesmí v základním zobrazení docházet k diskriminaci založené na skutečnosti, že jedno město obsluhují různá letiště.
d) Základní zobrazení musí řadit letové možnosti v pořadí stanoveném v příloze.
e) Kritéria pro řazení informací se nesmějí mít přímou ani nepřímou souvislost s totožností dopravce a musí být uplatňována bez diskriminace na všechny zúčastněné dopravce.
3. Poskytuje-li prodejce systému informace o tarifech, musí být zobrazení neutrální a nediskriminační a musí obsahovat alespoň tarify odpovídající všem letům zúčastněných dopravců uvedených v základním zobrazení. Zdroj těchto informací musí být přijatelný pro dotčeného zúčastněného dopravce nebo dotčené zúčastněné dopravce a dotčeného prodejce systému.
4. Informace o kombinovaných produktech letecké dopravy obsahující zejména název pořadatele cesty, volná místa a ceny v základním zobrazení být uvedeny nesmějí.
5. Počítačový rezervační systém není v rozporu s tímto nařízením, je-li zobrazení pozměněno, aby vyhovělo zvláštním požadavkům spotřebitele.
Článek 6
1. Následující ustanovení se uplatňují pro poskytování statistických nebo jiných informací prodejcem systému pocházejících z jeho počítačového rezervačního systému:
a) informace o jednotlivých rezervacích jsou poskytovány na stejném základě výlučně leteckému dopravci nebo leteckým dopravcům podílejícím se na spoji, na který se dotčená rezervace vztahuje, a předplatiteli nebo předplatitelům zahrnutým do zmíněné rezervace;
b) veškeré informace o uvádění na trh, rezervacích a prodeji jsou poskytovány, pouze pokud
i) všechny tyto údaje jsou nabízeny všem zúčastněným dopravcům včetně mateřských dopravců včas a bez jakékoli diskriminace;
ii) tyto údaje se mohou vztahovat a na žádost se vztahují na všechny zúčastněné dopravce nebo předplatitele, ale neobsahují žádné osobní informace o spotřebiteli (fyzické nebo právnické osobě) ani žádný prvek, který by umožnil zjistit jeho totožnost;
iii) všechny žádosti o takové údaje se posuzují se stejnou péčí a včas s ohledem na metodu přenosu vybranou dotčeným dopravcem.
2. Prodejce systému nezpřístupňuje třetím osobám, které nejsou stranou transakce, osobní informace o cestujícím bez jeho souhlasu.
3. Prodejce systému zajistí, aby odstavce 1 a 2 byly dodržovány pomocí technických prostředků nebo vhodné ochrany, které se vztahují alespoň na programové vybavení tak, aby žádný mateřský dopravce neměl přístup k informacím poskytovaným leteckým dopravcem nebo vytvářeným pro jeho potřebu, ledaže to tento článek umožňuje.
4. Prodejce systému do tří měsíců po vstupu tohoto nařízení v platnost zpřístupní všem zúčastněným dopravcům na jejich žádost podrobný popis technických a administrativních opatření, která přijme pro dosažení souladu s tímto článkem.
5. Po obdržení podrobného popisu technických a administrativních opatření přijatých nebo změněných prodejcem systému rozhodne Komise ve lhůtě tří měsíců, zda jsou tato opatření dostatečná pro ochranu podle tohoto článku. Není-li tomu tak, může rozhodnutí Komise požadovat použití čl. 3a odst. 2. Komise neprodleně uvědomí o takovém rozhodnutí členské státy. Pokud Rada na žádost členského státu nepřijme odlišné rozhodnutí ve lhůtě dvou měsíců ode dne přijetí rozhodnutí Komise, vstoupí toto rozhodnutí v platnost."
6. V článku 7 se odstavce 1 a 2 nahrazují tímto:
"1. Povinnosti prodejce systému podle článků 3 a 4 až 6 se nevztahují na mateřského dopravce ze třetí země, pokud jeho počítačový rezervační systém umístěný mimo území Společenství neposkytuje leteckým dopravcům ze Společenství zacházení rovnocenné tomu, které stanoví toto nařízení a nařízení Komise (EHS) č. 83/91 [6].
7. V článku 7 se doplňuje nový odstavec, který zní:
"5. a) Je-li zjištěno vážné diskriminační zacházení ve smyslu odstavců 1 nebo 2, může Komise rozhodnutím uložit počítačovým rezervačním systémům, aby vhodným způsobem změnily své operace a ukončily toto diskriminační zacházení. Komise o tomto rozhodnutí neprodleně uvědomí členské státy.
b) Nepřijme-li Rada na žádost členského státu odlišné rozhodnutí do dvou měsíců ode dne rozhodnutí Komise, vstoupí toto rozhodnutí v platnost."
1. Mateřský dopravce nesmí přímo ani nepřímo spojovat používání určitého počítačového rezervačního systému předplatitelem s platbou provize nebo s pobídkou nebo odrazujícím opatřením týkajícími se prodeje produktů letecké dopravy dostupných na jeho letech.
2. Mateřský dopravce nesmí přímo nebo nepřímo od předplatitele požadovat, aby pro prodej nebo vydávání letenek pro kterýkoli z produktů letecké dopravy, který dopravce nabízí přímo nebo nepřímo, používal určitý počítačový rezervační systém.
3. Aniž jsou dotčeny odstavce 1 a 2, uplatní se jakákoli podmínka, kterou může letecký dopravce vyžadovat od cestovní kanceláře, když ji zmocňuje k prodeji a k vydávání letenek pro své produkty letecké dopravy."
9. V článku 9 se odstavce 4, 5 a 6 nahrazují tímto:
"4. a) Prodejce systému nesmí ukládat ve smlouvě opravňující předplatitele používat jeho počítačový rezervační systém nepřiměřené podmínky; předplatitel má zejména možnost vypovědět smlouvu s prodejcem systému ve výpovědní lhůtě nepřesahující tři měsíce, která uplyne nejdříve ke konci prvního roku trvání smlouvy.
V tom případě je prodejce systému oprávněn získat náhradu pouze za náklady přímo související s vypovězením smlouvy.
b) S výhradou odstavce 2 se na dodávku technického vybavení nevztahují podmínky uvedené v písmenu a).
5. Ve smlouvě s předplatitelem prodejce systému stanoví,
a) že bude přístup k základnímu zobrazení v souladu s článkem 5 při každé jednotlivé transakci, ledaže spotřebitel požaduje informace týkající se pouze jednoho leteckého dopravce nebo výlučně kombinovaných produktů letecké dopravy;
b) že předplatitel nenakládá s údaji poskytovanými počítačovými rezervačními systémy způsobem, který vede k nepřesnému, zavádějícímu, omezujícímu nebo diskriminačnímu informování spotřebitelů.
6. Prodejce systému nesmí uložit předplatiteli povinnost přijmout návrh na technické zařízení nebo na programové vybavení, ale může požadovat, aby používal zařízení a programové vybavení slučitelné se svým systémem."
10. V článku 10 se odstavce 1 a 2 nahrazují tímto:
"1. Poplatky požadované prodejcem systému jsou nediskriminační, přiměřeně strukturované a v přiměřeném vztahu k nákladům na poskytovanou a využívanou službu; zejména jsou stejné pro stejnou úroveň služeb.
Vyúčtování služeb počítačového rezervačního systému je dostatečně podrobné, aby umožnilo zúčastněným dopravcům a předplatitelům přesně zjistit, jaké služby byly využity a jaké poplatky za ně byly požadovány; faktury týkající se poplatků za rezervace obsahují alespoň tyto informace pro každý úsek letu:
- typ rezervace počítačového rezervačního systému,
- jméno cestujícího,
- země,
- identifikační kód agentury IATA/ARC,
- kód města,
- pár měst nebo úsek letu,
- datum rezervace (transakce),
- datum letu,
- číslo letu,
- kód statusu (status rezervace),
- typ (třída) služby,
- oznámení o rezervaci/zrušení.
Informace o účtování jsou nabízeny na magnetickém nosiči.
Zúčastněný letecký dopravce má možnost být informován v okamžiku, kdy je prováděna rezervace/transakce, za kterou bude požadován poplatek za rezervaci. Pokud se dopravce rozhodne, že bude přijímat tyto informace, má možnost zrušit tyto rezervace/transakce, ledaže rezervace/transakce již byla přijata.
2. Prodejce systému poskytuje na žádost dotyčným osobám podrobnosti o platných postupech, poplatcích, prostředcích nabízených systémem včetně podrobností o použitých rozhraních a kritériích pro editování a zobrazení. Toto ustanovení však nezavazuje prodejce systému, aby zveřejňoval údaje, k nimž má vlastnická práva, jako je programové vybavení."
11. Článek 21 se nahrazuje tímto:
"Článek 21
Článek 5 a čl. 9 odst. 5 ani přílohy tohoto nařízení se nevztahují na počítačový rezervační systém používaný leteckým dopravcem nebo skupinou leteckých dopravců v jejich vlastních zřetelně označených kancelářích a prodejních místech."
12. Vkládá se nový článek 21a, který zní:
"Článek 21a
1. Prodejce systému zajistí, aby technický soulad jeho počítačových rezervačních systémů s články 4a a 6 kontroloval nezávislý ověřovatel. Pro tento účel má ověřovatel kdykoli přístup ke všem programům, postupům, operacím a bezpečnostním opatřením používaným na počítačích nebo počítačových systémech, jejichž pomocí prodejce systému poskytuje své distribuční možnosti. Každý prodejce systému předloží Komisi nejméně jednou za rok zprávu ověřovatele o inspekci doplněnou jeho závěry. Komise tuto zprávu posoudí s ohledem na přijetí jakýchkoli nezbytných opatření v souladu s čl. 11 odst. 1.
2. Prodejce systému uvědomí zúčastněné dopravce a Komisi o totožnosti ověřovatele nejméně tři měsíce před potvrzením jeho jmenování a nejméně tři měsíce před každým ročním jmenováním. Pokud ve lhůtě jednoho měsíce od přijetí tohoto oznámení některý ze zúčastněných dopravců zpochybní schopnosti ověřovatele provádět úkoly požadované podle tohoto článku, rozhodne Komise v nové lhůtě dvou měsíců po konzultaci ověřovatele, prodejce systému a jakékoli jiné osoby uplatňující oprávněný zájem, zda má být ověřovatel nahrazen."
13. Článek 22 se nahrazuje tímto:
"Článek 22
1. Tímto nařízením nejsou dotčeny vnitrostátní právní předpisy v oblasti bezpečnosti, veřejného pořádku a ochrany údajů.
2. Poživatelé práv vyplývajících z čl. 3 odst. 4 a z článků 4a, 6 a 21a se jich nemohou vzdát smluvními prostředky ani jiným způsobem."
14. Článek 23 se nahrazuje tímto:
"Článek 23
1. Rada rozhodne o přezkoumání tohoto nařízení nejpozději do 31. prosince 1997 na základě návrhu Komise, který bude předložen do 31. března 1997 společně se zprávou o uplatňování tohoto nařízení.
2. Rada zpracuje přehled o uplatňování článku 4a a čl. 6 odst. 3 na základě zprávy předložené Komisi nejpozději do konce roku 1994."
15. Příloha se nahrazuje přílohou tohoto nařízení.
Článek 2
1. Toto nařízení vstupuje v platnost třicátým dnem po vyhlášení v Úředním věstníku Evropských společenství.
2. Nový čl. 3 odst. 1 a čl. 5 odst. 2 písm. b) nařízení (EHS) č. 2299/89 se použije až šest měsíců po dni uvedeném v odstavci 1. Komise může udělit další dvanáctiměsíční odklad pro počítačové rezervační systémy, které z objektivních důvodů nemohou dosáhnout souladu s čl. 3 odst. 1 a s čl. 5 odst. 2 písm. b).
3. Povinnost uvedená v bodě 9 písm. c) přílohy zobrazovat lety s přípoji s jednou linkou pro každé používané letadlo se použije až od l. ledna 1995.
Toto nařízení je závazné v celém rozsahu a přímo použitelné ve všech členských státech.
ze dne 14. prosince 1993
VÝKONNÝ VÝBOR,
s ohledem na článek 132 prováděcí úmluvy k Schengenské dohodě,
ze dne 20. prosince 1993 o uzavření dodatkového protokolu k prozatímní dohodě o obchodu a obchodních záležitostech mezi Evropským hospodářským společenstvím a Evropským společenstvím uhlí a oceli na jedné straně a Rumunskem na straně druhé a k Evropské dohodě mezi Evropskými společenstvími a jejich členskými státy na jedné straně a Rumunskem na straně druhé
(94/48/ES) RADA EVROPSKÉ UNIE,
s ohledem na Smlouvu o založení Evropského společenství, a zejména na článek 113 ve spojení s čl. 228 odst. 2 této smlouvy,
s ohledem na závěry zasedání Evropské rady z Kodaně ze dne 21. a 22. června 1993,
s ohledem na návrh Komise,
vzhledem k tomu, že Komise sjednala jménem Společenství dodatkový protokol k prozatímní dohodě o obchodu a obchodních záležitostech a k Evropské dohodě s Rumunskem;
vzhledem k tomu, že je nutné přijmout tento dodatkový protokol,
ROZHODLA TAKTO:
Článek 1
Dodatkový protokol k prozatímní dohodě o obchodu a obchodních záležitostech mezi Evropským hospodářským společenstvím a Evropským společenstvím uhlí a oceli na jedné straně a Rumunskem na straně druhé a k Evropské dohodě mezi Evropskými společenstvími a jejich členskými státy na jedné straně a Rumunskem na straně druhé se schvaluje jménem Evropského společenství.
Znění dodatkového protokolu se připojuje k tomuto rozhodnutí.
Článek 2
Předseda Rady je oprávněn jmenovat osobu zmocněnou podepsat dodatkový protokol jménem Evropského společenství.
Předseda Rady provede jménem Evropského společenství oznámení stanovené v článku 8 dodatkového protokolu.
ze dne 7. února 1994, kterým se mění rozhodnutí Rady 90/424/EHS o některých výdajích ve veterinární oblasti
(94/77/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na rozhodnutí Rady 90/424/EHS ze dne 26. června 1990 o některých výdajích ve veterinární oblasti [1], naposledy pozměněné rozhodnutím Komise 93/439/EHS [2], a zejména na čl. 24 odst. 1 uvedeného rozhodnutí,
vzhledem k tomu, že článek 24 rozhodnutí 90/424/EHS stanoví zejména možnost finančního příspěvku od Společenství na eradikaci nákaz obsažených v seznamu v příloze uvedeného rozhodnutí a na dohled nad nimi;
vzhledem k tomu, že ve francouzských zámořských departementech se vyskytují cowdrióza , babesióza a anaplazmóza, přenášené vektorovým hmyzem ;
vzhledem k tomu, že tato zvláštní situace ve francouzských zámořských departementech opravňuje doplnění výše uvedených chorob do přílohy rozhodnutí 90/424/EHS;
vzhledem k tomu, že opatření tohoto nařízení jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
Článek 1
V příloze rozhodnutí 90/424/EHS se ve skupině 1 doplňují nové odrážky, které znějí:
"— cowdrióza přenášená vektorovým hmyzem ve francouzských zámořských departementech,
— babesióza přenášená vektorovým hmyzem ve francouzských zámořských departementech,
— anaplazmóza přenášená vektorovým hmyzem ve francouzských zámořských departementech."
Článek 2
Toto rozhodnutí je určeno členským státům.
ze dne 8. února 1994, kterým se mění směrnice Rady 89/556/EHS o veterinárních otázkách obchodu s embryi skotu ve Společenství a dovozu těchto embryí ze třetích zemí (Text s významem pro EHP)
(94/113/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 89/556/EHS ze dne 25. září 1989 o veterinárních otázkách obchodu s embryi skotu ve Společenství a dovozu těchto embryí ze třetích zemí [1], naposledy pozměněnou směrnicí 93/52/EHS [2], a zejména na článek 16 uvedené směrnice,
vzhledem k tomu, že článek 1 směrnice 89/556/EHS vyňal z oblasti působnosti uvedené směrnice embrya vzniklá určitými technikami; že embrya, jež se podrobují technikám vyžadujícím protržení zona pellucida, i embrya vzniklá oplodněním ve zkumavce mohou být obchodována nebo dovážena, pokud splňují podmínky směrnice 89/556/EHS, s některými doplňkovými zárukami;
vzhledem k tomu, že opatření tohoto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
Článek 1
Přílohy směrnice 89/556/EHS se mění v souladu s přílohou tohoto rozhodnutí.
Článek 2
Toto rozhodnutí se použije ode dne 1. března 1994.
Nepoužije se na embrya odebraná, ošetřená a skladovaná před 1. březnem 1994.
Článek 3
Toto rozhodnutí je určeno členským státům.
ze dne 23. února 1994 o zřízení Poradního výboru pro koordinaci boje proti podvodům (94/140/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
vzhledem k tomu, že řádná správa finančních prostředků Společenství vyžaduje účinný boj proti podvodům ohrožujícím rozpočet Společenství;
vzhledem k tomu, že přijetí konkrétních opatření v boji proti podvodům je především úkolem členských států a že vyžaduje úzkou spolupráci mezi členskými státy a Komisí;
vzhledem k tomu, že článek 209a Smlouvy ukládá členským státům, aby k zamezení podvodů ohrožujících finanční zájmy Společenství stejná opatření, jaká přijímají k zamezení podvodů ohrožujících jejich vlastní finanční zájmy; že za tímto účelem mají s podporou Komise koordinovat svou činnost zaměřenou na ochranu finančních zájmů Společenství proti podvodům;
vzhledem k tomu, že rovněž Komise nese významný díl odpovědnosti v rámci své obecné povinnosti zajišťovat řádné plnění rozpočtu Společenství a uplatňování ustanovení Smlouvy;
vzhledem k tomu, že je tedy žádoucí, aby byl Komisi nápomocen výbor složený ze zástupců členských států, se kterým by bylo možno konzultovat veškeré otázky z oblasti předcházení podvodům, spolupráce mezi členskými státy a Komisí a stíhání podvodů, jakož i veškeré další otázky týkající se právní ochrany finančních zájmů Společenství;
vzhledem k tomu, že stávající výbory se zabývají výhradně jednotlivými odvětvími a že speciální tyto výbory nebudou nahrazeny; že je však užitečné mít celkový přehled o oblasti podvodů ohrožujících rozpočet Společenství; že je proto třeba zřídit horizontální výbor;
vzhledem k tomu, že výbor má být horizontální a členské státy musí být zastoupeny na vhodné úrovni odpovídající jejich vlastním správním strukturám, a proto by měl být výbor složen ze dvou zástupců z každého členského státu,
ROZHODLA TAKTO:
Článek 2
1. Výbor se skládá ze dvou zástupců z každého členského státu. Mohou jim být nápomocni dva úředníci z dotčených útvarů.
2. Výboru předsedá zástupce Komise.
3. K usnadnění práce výboru mohou být zřizovány pracovní skupiny.
2. Komise může v žádosti o stanovisko výboru stanovit lhůtu, ve které má být stanovisko vydáno.
3. Názory, které vyjádří zástupci členských států, se uvedou v zápisu.
ze dne 19. dubna 1994 o společné akci na podporu mírového procesu na Blízkém východě, přijaté Radou na základě článku J.3 Smlouvy o Evropské unii
(94/276/SZBP) RADA EVROPSKÉ UNIE,
s ohledem na Smlouvu o Evropské unii, a zejména na články J.3 a J.11 této smlouvy,
s ohledem na obecné zásady vydané Evropskou radou dne 29. října 1993,
s ohledem na rámec společné akce schválené Evropskou radou ve dnech 10. a 11. prosince 1993,
berouc v úvahu článek C Smlouvy o Evropské unii,
ROZHODLA TAKTO:
Článek 1
a) Evropská unie ve snaze přispět k uzavření úplného míru na Blízkém východě a na základě příslušných rezolucí Rady bezpečnosti OSN
- se bude podílet na mezinárodních smlouvách uzavřených mezi stranami k zajištění míru v souvislosti s procesem zahájeným v Madridu,
- bude využívat svůj vliv k povzbuzování všech stran k bezvýhradné podpoře mírového procesu na základě pozvání na Madridskou konferenci a bude usilovat o posílení demokracie a úcty k lidským právům,
- přispěje k definování budoucí podoby vztahů mezi stranami v regionu v rámci pracovní skupiny pro kontrolu zbrojení a bezpečnost v regionu.
b) Evropská unie
- rozvine svou úlohu v ad hoc styčném výboru pro koordinaci mezinárodní podpory poskytované okupovaným územím,
- si bude udržovat své vedoucí postavení v pracovní skupině pro regionální ekonomický rozvoj (REDWG) a rozvíjet svou účast v jiných mnohostranných skupinách,
- zváží další způsoby, jakými by mohla přispět k rozvoji regionu.
c) Evropská unie
- bude dodržovat opatření k posilování důvěry, která předložila stranám,
- bude dodržovat demarše určené arabským státům s cílem zajistit ukončení bojkotu Izraele,
- bude přísně sledovat vývoj izraelských osídlení na okupovaných územích a dodržovat demarše určené Izraeli a týkající se těchto otázek.
Článek 2
V souladu s odpovídajícími postupy Společenství Rada posoudí návrhy, které Komise předloží
- pro rychlé provádění programů pomoci pro rozvoj okupovaných území a palestinského operativního rozpočtu v úzké spolupráci s Palestinci založené na konzultacích a stejně úzké koordinaci s ostatními dárci,
- pro poskytování podpory v rámci existujících zásad jiným stranám pro dvoustranná jednání, jež zásadně přispívají k pokroku na cestě k míru.
Článek 3
Pro aktivní a naléhavé přispění k vytvoření palestinských policejních sil:
a) Evropská unie poskytne pomoc;
b) předsednictví v úzké spolupráci s Komisí umožní koordinaci mezi členskými státy výměnou informací o jejich dvoustranné pomoci;
c) prostředky v maximální výši 10 milionů ECU z rozpočtu Společenství budou poskytnuty v rámci naléhavé pomoci k vytvoření palestinských policejních sil.
Článek 4
Evropská unie se bude na žádost stran podílet na ochraně palestinského lidu na základě dočasného působení mezinárodních sil na okupovaných územích, jak bylo požadováno v rezoluci Rady bezpečnosti 904 (1994).
Operativní plány a finanční záležitosti týkající se tohoto článku upraví samostatné rozhodnutí Rady.
Článek 5
Na žádost stran bude Evropská unie provádět koordinovaný program pomoci a bude připravovat a sledovat volby na okupovaných územích nastíněných v prohlášení zásad ze dne 13. září 1993. Přesné operativní plány a finanční záležitosti upraví samostatné rozhodnutí Rady poté, co bude dosaženo dohody mezi Izraelem a Organizací za osvobození Palestiny o plánech na uspořádání voleb. Evropský parlament bude přizván ke spolupráci na těchto plánech.
Článek 6
Evropská unie potvrzuje svou ochotu přijímat další operativní rozhodnutí v oblasti působnosti této společné akce v souladu s vývojem v mírovém procesu.
Článek 7
Toto rozhodnutí nabývá účinku dnešním dnem.
Článek 8
Toto rozhodnutí bude zveřejněno
ze dne 25. května 1994, kterým se stanoví prováděcí pravidla ke směrnici Rady 90/425/EHS, pokud jde o odběr vzorků pro veterinární kontroly na místě určení
(94/338/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 90/425/EHS ze dne 26. června 1990 o veterinárních a zootechnických kontrolách v obchodu s některými živými zvířaty a produkty uvnitř Společenství s cílem dotvoření vnitřního trhu [1], naposledy pozměněnou směrnicí 92/118/EHS [2], a zejména na čl. 5 odst. 3 uvedené směrnice,
vzhledem k tomu, že příslušný orgán členského státu může v místech určení zvířat a produktů zjišťovat prostřednictvím nediskriminačních veterinárních kontrol na místě, zda jsou požadavky směrnice 90/425/EHS splněny; že může současně podle čl. 5 odst. 1 písm. a) odebírat vzorky;
vzhledem k tomu, že je třeba stanovit určitá pravidla pro odběr vzorků, aby se zajistilo, že kontroly v místě určení jsou prováděny účinně, a aby se předešlo následným obtížím v obchodě uvnitř Společenství, přičemž je třeba zároveň chránit zájmy dotčených stran;
vzhledem k tomu, že opatření tohoto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
Článek 1
Článek 4
Toto rozhodnutí je určeno členským státům.
ze dne 24. října 1994 o rozšíření právní ochrany topografií polovodičových výrobků na osoby z Kanady
(94/700/ES) RADA EVROPSKÉ UNIE,
s ohledem na Smlouvu o založení Evropského společenství,
s ohledem na směrnici Rady 87/54/EHS ze dne 16. prosince 1986 o právní ochraně topografií polovodičových výrobků [1], a zejména čl. 3 odst. 7 uvedené směrnice,
s ohledem na návrh Komise,
vzhledem k tomu, že právo na právní ochranu topografií polovodičových výrobků se ve Společenství vztahuje na osoby splňující předpoklady k ochraně podle čl. 3 odst. 1 až 5 směrnice 87/54/EHS,
vzhledem k tomu, že rozhodnutím Rady může být právo na ochranu rozšířeno na osoby, které nepožívají ochrany podle uvedených ustanovení;
vzhledem k tomu, že o rozšíření ochrany by mělo být rozhodnuto, pokud možno, Společenstvím jako celkem;
vzhledem k tomu, že tato ochrana byla v předchozím období rozšířena na základě reciprocity na osoby ze zemí a z území nenáležejících ke Společenství, a to buď na trvalo rozhodnutím 90/510/EHS [2], nebo dočasně rozhodnutím 93/16/EHS [3];
vzhledem k tomu, že Kanada má právní předpisy poskytující náležitou ochranu tvůrcům topografií a že oznámila svůj záměr rozšířit od 1. listopadu 1994 tuto ochranu na státní příslušníky Společenství a na fyzické či právnické osoby, které mají ve Společenství skutečné a výkonné podniky na vytváření topografií nebo na výrobu integrovaných obvodů;
vzhledem k tomu, že Dohoda o obchodních aspektech práv k duševnímu vlastnictví, která je jedním z výsledků multilaterálních jednání Uruguayského kola zahrnutých do závěrečného aktu z Marrákeše ze dne 15. dubna 1994, ukládá členům povinnost poskytovat ochranu topografiím integrovaných obvodů v souladu s vlastními ustanoveními uvedené dohody a s ustanoveními Smlouvy o duševním vlastnictví v oboru integrovaných obvodů, na niž odkazuje;
vzhledem k tomu, že uvedená dohoda stejně Dohoda o zřízení Světové obchodní organizace nabývají účinnosti od 1. ledna 1995 anebo co nejdříve po tomto dni, budou mít vyspělé země, které jsou členy Dohody o zřízení Světové obchodní organizace, lhůtu jednoho roku po nabytí účinnosti této dohody k provedení ustanovení Dohody o obchodních aspektech práv k duševnímu vlastnictví;
vzhledem k tomu, že s ohledem na závazky přijaté kanadskými státními orgány je vhodné rozšířit od 1. listopadu 1994 až do doby provedení Dohody o obchodních aspektech práv k duševnímu vlastnictví právo na ochranu podle směrnice 87/54/EHS na fyzické osoby a společnosti a ostatní právnické osoby z Kanady,
PŘIJALA TOTO ROZHODNUTÍ:
Článek 1
Členské státy rozšíří právní ochranu poskytnutou podle směrnice 87/54/EHS takto:
a) s fyzickými osobami, které jsou státními příslušníky Kanady nebo které mají obvyklé bydliště na území Kanady, se zachází stejně, jako se státními příslušníky členského státu;
b) se společnostmi a jinými právnickými osobami z Kanady, které mají v Kanadě skutečnou a výkonnou průmyslovou nebo obchodní pobočku, se zachází stejně, jako by měly skutečnou a výkonnou průmyslovou nebo obchodní pobočku na území některého členského státu.
Článek 2
Toto rozhodnutí se použije ode dne 1. listopadu 1994.
Článek 3
Toto rozhodnutí je určeno členským státům.
ze dne 30. listopadu 1994, kterým se stanoví zvláštní podmínky dovozu živých mlžů, ostnokožců, pláštěnců a mořských plžů pocházejících z Turecka (Text s významem pro EHP)
(94/777/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 91/492/EHS ze dne 15. července 1991 o hygienických předpisech pro produkci a uvádění živých mlžů na trh [1], a zejména na článek 9 uvedené směrnice,
vzhledem k tomu, že skupina odborníků z Komise provedla inspekční návštěvu Turecka, aby ověřila podmínky, za nichž se produkují a uvádějí na trh živí mlži, ostnokožci, pláštěnci a mořští plži;
vzhledem k tomu, že podle tureckých právních předpisů je hygienickou kontrolu živých mlžů, ostnokožců, pláštěnců a mořských plžů a sledováním hygienických podmínek a zdravotní nezávadnosti produkce pověřeno Ministry of Agriculture and Rural Affairs; že tytéž právní předpisy zmocňují Ministry of Agriculture and Rural Affairs povolit nebo zakázat v určitých oblastech sběr živých mlžů, ostnokožců, pláštěnců a mořských plžů;
vzhledem k tomu, že Ministry of Agriculture and Rural Affairs a jeho laboratoře jsou schopny účinně ověřovat dodržování platných právních předpisů Turecka;
vzhledem k tomu, že příslušné turecké úřady se zavázaly, že budou pravidelně a rychle sdělovat Komisi údaje o přítomnosti planktonu obsahujícího toxiny v oblastech sběru;
vzhledem k tomu, že příslušné turecké úřady vydaly oficiální ujištění, že budou dodržována pravidla uvedená v kapitole V přílohy směrnice 91/492/EHS a splněny požadavky na klasifikaci produkčních a sádkovacích oblastí, schválení středisek pro expedici a čištění, kontrolu veřejného zdraví a sledování produkce, které jsou rovnocenné požadavkům stanoveným uvedenou směrnicí; že zejména veškeré možné změny oblastí sběru budou sděleny Komisi;
vzhledem k tomu, že Turecko může být zařazeno na seznam třetích zemí, které splňují podmínky rovnocennosti podle čl. 9 odst. 3 písm. a) směrnice 91/492/EHS;
vzhledem k tomu, že podle čl. 9 odst. 3 písm. c) směrnice 91/492/EHS by měl být sestaven seznam provozoven, z nichž je povolen dovoz živých mlžů, ostnokožců, pláštěnců a mořských plžů; že takové provozovny mohou být uvedeny na seznamu pouze tehdy, jsou-li úředně schváleny příslušnými tureckými úřady; že je povinností příslušných tureckých úřadů zajistit, aby byly dodržovány požadavky stanovené za tímto účelem čl. 9 odst. 3 písm. c) směrnice 91/492;
vzhledem k tomu, že platí zvláštní podmínky dovozu, aniž jsou dotčena rozhodnutí přijatá k provádění směrnice Rady 91/67/EHS ze dne 28. ledna 1991 o veterinárních předpisech pro uvádění živočichů pocházejících z akvakultury a produktů akvakultury na trh [2];
vzhledem k tomu, že opatření tohoto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
3. musejí být baleni do zapečetěných obalů schváleným střediskem pro expedici nebo pro čištění uvedeným na seznamu v příloze C tohoto rozhodnutí;
4. každé balení musí být opatřeno nesmazatelnou značkou zdravotní nezávadnosti obsahující alespoň tyto informace:
- země odeslání: TURECKO
- druhy (obecné a vědecké jméno),
- identifikace produkční oblasti a schvalovací číslo střediska pro expedici,
- datum balení uvádějící alespoň den a měsíc.
Článek 3
1. Osvědčení uvedené v čl. 2 odst. 1 musí být vypracováno nejméně v jednom úředním jazyce členského státu, v němž se kontroly provádějí.
2. V osvědčení musí být uvedeno jméno, funkce a podpis veterináře Ministry ofAgriculture and Rural Affairs a úřední razítko Ministry of Agriculture and RuralAffairs v barvě odlišné od barvy ostatních údajů uvedených na osvědčení.
Článek 4
Toto rozhodnutí je určeno členským státům.
ze dne 16. prosince 1994, kterým se stanoví zvláštní podmínky pro schvalování přebalovacích středisek podle směrnice Rady 77/99/EHS a pravidla pro označování produktů z přebalovacích středisek
(94/837/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
vzhledem k tomu, že je třeba stanovit hygienické podmínky, za nichž mají být tyto úkony prováděny;
vzhledem k tomu, že je rovněž třeba stanovit pravidla pro opatřování produktů vycházejících z těchto přebalovacích středisek označením zdravotní nezávadnosti;
vzhledem k tomu, že opatření tohoto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
Článek 1
1. Přebalovací střediska, která pouze znovu sestavují produkty, aniž by odstraňovaly první obal, musí splňovat příslušné podmínky stanovené v příloze B kapitole VII bodě 1 směrnice 77/99/EHS.
2. Přebalovací střediska, která provádějí odstranění původního prvního obalu a nové balení, musí splňovat příslušné podmínky stanovené v příloze A kapitolách I a II směrnice 77/99/EHS a příslušné podmínky stanovené v příloze B kapitole I bodu 1 písmenech a), b), d), e) a f) a bodu 2 písmenech a), c), i) a j) uvedené směrnice.
Článek 2
1. Produkty z přebalovacích středisek uvedených v čl. 1 odst. 1 si musí uchovat označení zdravotní nezávadnosti z výrobního zařízení původu.
Produkty z přebalovacích středisek uvedených v čl. 1 odst. 2 musí nést označení zdravotní nezávadnosti v souladu s ustanoveními přílohy B kapitoly VI směrnice 77/99/EHS. Označení zdravotní nezávadnosti vydává přebalovacím střediskům příslušný orgán.
Pokud jsou produkty znovu sestavovány z různých zdrojů, označení zdravotní nezávadnosti přebalovacího střediska musí být použito na posledním dalším balení uskutečněném v přebalovacím středisku.
2. Přebalovací střediska musí zavést zvláštní evidenční systém, který příslušnému orgánu umožní vysledovat znovu zabalený produkt zpět do zařízení původu.
Článek 3
Toto rozhodnutí je určeno členským státům.
ze dne 28. prosince 1994, kterým se schvaluje operační program pro tlumení salmonelóz u některých živých zvířat a živočišných produktů předložený Finskem
(94/968/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 64/432/EHS ze dne 26. června 1964 o veterinárních otázkách obchodu se skotem a prasaty uvnitř Společenství [1], ve znění první části kapitoly 2 bodu A odst. 1 písm. h) přílohy I hlavy V bodu E Aktu o podmínkách přistoupení Norského království, Rakouské republiky, Finské republiky a Švédského království a o přizpůsobení smluv, na nichž je založena Evropská unie, a zejména na čl. 10a odst. 2 uvedené směrnice,
s ohledem na směrnici Rady 90/539/EHS ze dne 15. října 1990 o veterinárních podmínkách pro obchod s drůbeží a násadovými vejci uvnitř Společenství a jejich dovoz ze třetích zemí [2], ve znění první části kapitoly 2 bodu A odst. 4 písm. b) a c) přílohy I hlavy V bodu E Aktu o podmínkách přistoupení Norského království, Rakouské republiky, Finské republiky a Švédského království a o přizpůsobení smluv, na nichž je založena Evropská unie, a zejména na články 9a, 9b a 10b uvedené směrnice,
s ohledem na směrnici Rady 64/433/EHS ze dne 26. června 1964 o hygienických otázkách obchodu s čerstvým masem uvnitř Společenství [3], ve znění první části kapitoly 3 odst. 1 písm. d) přílohy I hlavy V bodu E Aktu o podmínkách přistoupení Norského království, Rakouské republiky, Finské republiky a Švédského království a o přizpůsobení smluv, na nichž je založena Evropská unie, a zejména na čl. 5 odst. 4 uvedené směrnice,
s ohledem na směrnici Rady 71/118/EHS ze dne 15. února 1971 o hygienických otázkách obchodu s čerstvým drůbežím masem [4], ve znění první části kapitoly 3 odst. 3 písm. b) přílohy I hlavy V bodu E Aktu o podmínkách přistoupení Norského království, Rakouské republiky, Finské republiky a Švédského království a o přizpůsobení smluv, na nichž je založena Evropská unie, a zejména na čl. 5 odst. 4 uvedené směrnice,
s ohledem na směrnici Rady 92/118/EHS ze dne 17. prosince 1992 o veterinárních a hygienických požadavcích pro obchod s produkty živočišného původu ve Společenství a jejich dovoz do Společenství, pokud se na ně nevztahují zvláštní předpisy Společenství uvedené v kapitole I přílohy A směrnice 89/662/EHS, a pokud jde o patogenní původce, směrnice 90/425/EHS [5], ve znění první části kapitoly 4 odst. 4 písm. c) přílohy I hlavy V bodu E Aktu o podmínkách přistoupení Norského království, Rakouské republiky, Finské republiky a Švédského království a o přizpůsobení smluv, na nichž je založena Evropská unie, a zejména na první odrážku kapitoly 2 přílohy II uvedené směrnice,
vzhledem k tomu, že v souladu s čl. 10a odst. 2 směrnice 64/432/EHS, s články 9a, 9b a 10b směrnice 90/539/EHS, s článkem 5 směrnice 64/433/EHS, s článkem 5 směrnice 71/118/EHS a s první odrážkou kapitoly 2 přílohy II směrnice 92/118/EHS Finsko dne 13. prosince 1994 předložilo Komisi svůj operační program pro tlumení salmonelóz;
vzhledem k tomu, že tento operační program obsahuje všechna opatření, která se Finsko zavázalo provádět ode dne vstupu smlouvy o přistoupení v platnost s cílem tlumit salmonelózy u plemenných, užitkových a jatečných zvířat skotu a prasat, u plemenné drůbeže, u jednodenních kuřat určených k zavedení do hejn plemenné drůbeže nebo do hejn nosné drůbeže, u nosnic (nosná drůbež chovaná za účelem produkce vajec pro lidskou spotřebu), u jatečné drůbeže, u hovězího a vepřového masa, u ovčího masa, u drůbežího masa a u vajec určených k přímé lidské spotřebě;
vzhledem k tomu, že je za těchto okolností třeba stanovit jediné rozhodnutí Komise o schválení uvedeného operačního programu;
vzhledem k tomu, že však záruky týkající se salmonely použitelné ve Finsku, které již byly stanoveny nebo mají být stanoveny v budoucnosti, jsou stanoveny pro jednotlivé kategorie živých zvířat nebo živočišných produktů; že použití zmíněných záruk podléhá schválení opatření prováděných Finskem v každém odvětví,
PŘIJALA TOTO ROZHODNUTÍ:
Článek 1
Opatření týkající se plemenného, užitkového a jatečného skotu a plemenných, užitkových a jatečných prasat zahrnutá ve finském programu se schvalují.
Článek 2
Opatření týkající se plemenné drůbeže a jednodenních kuřat určených k zavedení do hejn plemenné drůbeže nebo do hejn nosné drůbeže zahrnutá ve finském programu se schvalují.
Článek 3
Opatření týkající se nosnic (nosná drůbež chovaná za účelem produkce vajec pro lidskou spotřebu) zahrnutá ve finském programu se schvalují.
Článek 4
Opatření týkající se jatečné drůbeže zahrnutá ve finském programu se schvalují.
Článek 5
Opatření týkající se hovězího a vepřového masa zahrnutá ve finském programu se schvalují.
Článek 6
Opatření týkající se drůbežího masa zahrnutá ve finském programu se schvalují.
Článek 7
Opatření týkající se vajec určených k přímé lidské spotřebě zahrnutá ve finském programu se schvalují.
Článek 8
Finsko uvede v účinnost právní a správní předpisy nezbytné k provedení opatření uvedených v článcích 1, 2, 3, 4, 5, 6 a 7 této směrnice dnem vstupu smlouvy o přistoupení Norska, Rakouska, Finska a Švédska v platnost.
Článek 9
Toto rozhodnutí se použije ode dne vstupu a s výhradou vstupu smlouvy o přistoupení Norska, Rakouska, Finska a Švédska v platnost.
Článek 10
Toto rozhodnutí je určeno členským státům.
kterým se mění nařízení (EHS) č. 386/90 o kontrole prováděné při vývozu zemědělských produktů, pro které jsou poskytovány náhrady nebo jiné částky
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 43 této smlouvy,
s ohledem na návrh Komise [1],
s ohledem na stanovisko Evropského parlamentu [2],
vzhledem k tomu, že podle nařízení Rady (EHS) č. 386/90 ze dne 12. února 1990 o kontrole prováděné při vývozu zemědělských produktů, pro které jsou poskytovány náhrady nebo jiné částky [3], musí Komise předložit Radě zprávu o pokroku při používání uvedeného nařízení;
vzhledem k tomu, že z této zprávy a z doplňující zprávy je jasné, že nedostatek pružnosti některých pravidel může překážet posílení účinnosti kontroly; že analýza rizika může být lépe využívána, pokud mají inspekční služby větší volnost pro zaměření své kontroly;
vzhledem k tomu, že povinnost dodržet míru 5 % na produkt a na celní úřad činí obtížnějším soustředit lidské zdroje na vysoce rizikové vývozy;
vzhledem k tomu, že při celkovém zachování míry kontroly 5 % je možné zavést takovou pružnost, která by umožnila inspekčním službám zaměřit jejich kontrolu na citlivější produkty;
vzhledem k tomu že, aby se čelilo riziku záměny, zejména pokud jde o vývozní prohlášení předkládaná a přijímaná v rámci členského státu nebo v prostorách vývozce, je nezbytné stanovit možnost uložit minimální procento fyzických kontrol pomocí reprezentativního náhodného výběru zboží na výstupním celním úřadu;
vzhledem k tomu, že s ohledem na nutnost zajistit v celém Společenství účinné používání ustanovení v oblasti kontroly vývozních náhrad a s vědomím daných finančních rizik pro fondy Společenství, je nezbytné stanovit pravidla na úrovni Společenství,
PŘIJALA TOTO NAŘÍZENÍ:
Článek 1
Nařízení (EHS) č. 386/90 se mění takto:
- na každý celní úřad,
- na kalendářní rok a
- na odvětví produktů.
Míra kontroly 5 % na odvětví produktů však může být nahrazena mírou 5 % zahrnující všechna odvětví, pokud členský stát používá systém výběru založený na analýze rizika prováděné podle kritérií, která mají být stanovena postupem podle článku 6. V takovém případě je povinná minimální míra 2 % na odvětví produktů."
Článek 2
Toto nařízení vstupuje v platnost sedmým dnem po vyhlášení
Nařízení Komise (ES) č. 1966/94 ze dne 28. července 1994 o zařazení určitého zboží do kombinované nomenklatury
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2658/87 ze dne 23. července 1987 o celní a statistické nomenklatuře a o společném celním sazebníku [1], naposledy pozměněné nařízením (ES) č. 1737/94 [2], a zejména na článek 9 uvedeného nařízení,
vzhledem k tomu, že k zajištění jednotného uplatňování kombinované nomenklatury tvořící přílohu uvedeného nařízení je nezbytné přijmout opatření k zařazení zboží uvedeného v příloze tohoto nařízení;
vzhledem k tomu, že nařízení (EHS) č. 2658/87 stanovilo všeobecná pravidla pro výklad kombinované nomenklatury a že se tato pravidla vztahují i na každou jinou nomenklaturu, která je na ní plně nebo částečně založena nebo k ní přidává další třídění a která je zřízena zvláštními předpisy Společenství za účelem uplatňování celních nebo jiných opatření týkajících se obchodu se zbožím;
vzhledem k tomu, že podle uvedených všeobecných pravidel musí být zboží popsané ve sloupci 1 tabulky v příloze tohoto nařízení zařazeno na základě odůvodnění ve sloupci 3 do odpovídajících kódů KN uvedených ve sloupci 2;
vzhledem k tomu, že je účelné, aby s výhradou platných opatření Společenství týkajících se systému dvojité kontroly a prvotního a následného dohledu Společenství nad textilními výrobky při dovozu do Společenství, závazné informace o sazebním zařazení zboží do kombinované nomenklatury, které vydaly orgány členských států a které nejsou v souladu s tímto nařízením, mohla osoba, které byly tyto informace vydány, nadále používat po dobu šedesáti dnů v souladu s čl. 12 odst. 6 nařízení Rady (EHS) č. 2913/92 ze dne 12. října 1992, kterým se vydává celní kodex Společenství [3];
vzhledem k tomu, že Výbor pro celní kodex — odbor pro celní a statistickou nomenklaturu nezaujal, pokud jde o výrobky č. 3, 5, 6, 7 v tabulce v příloze, stanovisko ve lhůtě stanovené jeho předsedou;
vzhledem k tomu, že opatření tohoto nařízení jsou, pokud jde o výrobky 1, 2, 4 v tabulce v příloze, v souladu se stanoviskem Výboru pro celní kodex — odboru pro celní a statistickou nomenklaturu,
PŘIJALA TOTO NAŘÍZENÍ:
Článek 1
Zboží popsané ve sloupci 1 tabulky v příloze se v kombinované nomenklatuře zařazuje do odpovídajících kódů KN uvedených ve sloupci 2 této tabulky.
Článek 2
S výhradou platných opatření Společenství týkajících se systémů dvojité kontroly a prvotního a následného dohledu Společenství nad textilními výrobky při dovozu do Společenství, mohou být závazné informace o sazebním zařazení zboží vydané celními orgány členských států, které nejsou v souladu s tímto nařízením, podle čl. 12 odst. 6 nařízení Rady (EHS) č. 2913/92 nadále používány po dobu šedesáti dnů.
Článek 3
Toto nařízení vstupuje v platnost dvacátým prvním dnem po vyhlášení
ze dne 7. listopadu 1994, kterým se mění přílohy I, II, III a IV nařízení Rady (EHS) č. 2377/90, kterým se stanoví postup Společenství pro stanovení maximálních limitů reziduí veterinárních léčivých přípravků v potravinách živočišného původu (Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2377/90 ze dne 26. června 1990, kterým se stanoví postup Společenství pro stanovení maximálních limitů reziduí veterinárních léčivých přípravků v potravinách živočišného původu [1], naposledy pozměněné nařízením Komise č. 1430/94 [2], a zejména na články 6, 7 a 8 uvedeného nařízení,
vzhledem k tomu, že od přijetí tohoto nařízení byly přílohy mnohokrát pozměněny; že z důvodu jejich počtu, jejich složitosti a jejich rozptýlení mezi různými Úředními věstníky Evropských společenství je obtížné texty používat a postrádají tak jasnost, která by měla být základním rysem všech předpisů; že by tedy měly být sjednoceny; že by při té příležitosti měly být opraveny nebo upřesněny názvy či chemické názvy některých sloučenin a opraveny některé věcné chyby;
vzhledem k tomu, že opatření uvedená v tomto nařízení jsou v souladu se stanoviskem Výboru pro přizpůsobení směrnic týkajících se odstraňování technických překážek obchodu s veterinárními léčivými přípravky technickému pokroku,
PŘIJALA TOTO NAŘÍZENÍ:
Článek 1
Přílohy I, II, III a IV nařízení (EHS) č. 2377/90 se mění tak, jak je stanoveno v příloze tohoto nařízení.
Článek 2
Toto nařízení vstupuje v platnost šedesátým dnem po vyhlášení
ze dne 20. prosince 1994, kterým se v důsledku přistoupení Rakouska, Finska a Švédska mění nařízení (EHS) č. 2273/93, kterým se stanoví intervenční centra pro obiloviny
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na Akt o přistoupení Norska, Rakouska, Finska a Švédska [1], a zejména na čl. 169 odst. 2 uvedeného aktu,
vzhledem k tomu, že nařízení Komise (EHS) č. 2273/93 [2], ve znění nařízení (ES) č. 2202/94 [3], jež zůstává v platnosti po 1. lednu 1995, by mělo být uvedeno do souladu s ustanoveními aktu o přistoupení;
vzhledem k tomu, že podle čl. 2 odst. 3 smlouvy o přistoupení [4] mohou instituce Společenství před přistoupením přijmout opatření stanovená v článku 169 aktu o přistoupení, která vstupují v platnost s výhradou a dnem vstupu smlouvy o přistoupení v platnost,
PŘIJALA TOTO NAŘÍZENÍ:
Článek 1
V příloze nařízení (EHS) č. 2273/93 se doplňují intervenční centra uvedená v příloze tohoto nařízení a údaje, které s nimi souvisejí.
Článek 2
Toto nařízení vstupuje v platnost s výhradou a dnem vstupu Smlouvy o přistoupení Norska, Rakouska, Finska a Švédska v platnost.
Toto nařízení je závazné v celém rozsahu a přímo použitelné ve všech členských státech.
kterým se stanoví zvláštní podmínky dovozu produktů rybolovu a akvakultury pocházejících z Maroka (Text s významem pro EHP)
(95/30/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 91/493/EHS ze dne 22. července 1991 o hygienických předpisech pro produkci a uvádění produktů rybolovu na trh [1], a zejména na čl. 11 odst. 1 uvedené směrnice,
vzhledem k tomu, že skupina odborníků z Komise provedla inspekční návštěvu Maroka, aby ověřila podmínky, za nichž se produkují, skladují a expedují do Společenství produkty rybolovu;
vzhledem k tomu, že marocké právní předpisy v oblasti hygienických kontrol a sledování produktů rybolovu lze považovat za rovnocenné ustanovením směrnice 91/493/EHS;
vzhledem k tomu, že úřad "Direction de l'élevage, Ministère de l'agriculture" (DEMA) v Maroku je schopen účinně ověřovat dodržování platných právních předpisů;
vzhledem k tomu, že pravidla pro získání osvědčení o zdravotní nezávadnosti podle čl. 11 odst. 4 písm. a) směrnice 91/493/EHS musejí stanovit vzor osvědčení, minimální požadavky na jazyk nebo jazyky, v nichž musí být osvědčení vypracováno a funkci osoby, která je zmocněná jej podepsat;
vzhledem k tomu, že podle čl. 11 odst. 4 písm. b) směrnice 91/493/EHS je nutné připevnit na balení produktů rybolovu značku udávající název třetí země a schvalovací číslo provozovny, ze které produkty pocházejí;
vzhledem k tomu, že podle čl. 11 odst. 4 písm. c) směrnice 91/493/EHS musí být vypracován seznam schválených provozoven; že tento seznam musí být vypracován na základě sdělení DEMA Komisi; že za zajištění souladu s ustanoveními stanovenými k tomuto účelu v čl. 11 odst. 4 směrnice 91/493/EHS proto odpovídá DEMA;
vzhledem k tomu, že DEMA vydal oficiální ujištění, že budou dodržována pravidla uvedená v kapitole V přílohy směrnice 91/493/EHS a splněny požadavky na schválení provozoven, z nichž produkty pocházejí, které jsou rovnocenné požadavkům stanoveným uvedenou směrnicí;
vzhledem k tomu, že opatření tohoto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
1. Osvědčení uvedené v čl. 2 odst. 1 musí být vypracováno nejméně v jednom úředním jazyce členského státu, v němž se kontroly provádějí.
2. V osvědčení musí být uvedeno jméno, funkce a podpis zástupce DEMA a úřední razítko DEMA v barvě odlišné od barvy ostatních údajů uvedených na osvědčení.
Článek 4
Toto rozhodnutí se použije ode dne 1. března 1995.
Článek 5
Toto rozhodnutí je určeno členským státům.
Nařízení Komise (ES) č. 1368/95 ze dne 16. června 1995, kterým se mění nařízení (EHS) č. 2921/90 o podpoře výroby kaseinu a kaseinátů z odstředěného mléka
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 804/68 ze dne 27. června 1968 o společné organizaci trhu s mlékem a mléčnými výrobky [1], naposledy pozměněné Aktem o přistoupení Rakouska, Finska a Švédska a nařízením (ES) č. 3290/94 [2], a zejména na čl. 11 odst. 3 uvedeného nařízení,
PŘIJALA TOTO NAŘÍZENÍ:
Článek 1
Nařízení (EHS) č. 2921/90 se mění takto:
1. V článku 2 se odstavec 1 nahrazuje tímto:
Článek 2
Toto nařízení vstupuje v platnost sedmým dnem po vyhlášení
kterým se mění přílohy I, II, III a IV nařízení Rady (EHS) č. 2377/90, kterým se stanoví postup Společenství pro stanovení maximálních limitů reziduí veterinárních léčivých přípravků v potravinách živočišného původu (Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2377/90 ze dne 26. června 1990, kterým se stanoví postup Společenství pro stanovení maximálních limitů reziduí veterinárních léčivých přípravků v potravinách živočišného původu [1] naposledy pozměněné nařízením Komise (ES) č. 1441/95 [2], a zejména na články 6, 7 a 8 uvedeného nařízení,
vzhledem k tomu, že v souladu s nařízením (EHS) č. 2377/90 musí být maximální limity reziduí stanoveny postupně pro všechny farmakologicky účinné látky, které jsou používány ve Společenství ve veterinárních léčivých přípravcích určených k podání zvířatům určeným k produkci potravin;
vzhledem k tomu, že maximální limity reziduí mohou být stanoveny až poté, co Výbor pro veterinární léčivé přípravky zhodnotí všechny významné informace, které se týkají bezpečnosti reziduí příslušných látek pro spotřebitele potravin živočišného původu a vlivu reziduí na průmyslové zpracování potravin;
vzhledem k tomu, že při stanovování maximálních limitů pro rezidua veterinárních léčivých přípravků v potravinách živočišného původu je nezbytné výslovně uvést druhy zvířat, u kterých mohou být rezidua přítomna, povolené hladiny ve všech významných poživatelných tkáních získaných z ošetřených zvířat (cílová tkáň) a charakter rezidua, které je významné pro sledování reziduí (indikátorové reziduum);
vzhledem k tomu, že pro kontrolu reziduí, jak je stanoveno v příslušných právních předpisech Společenství, musí být maximální limity reziduí obecně stanoveny pro cílové tkáně jater nebo ledvin; že játra a ledviny jsou však často z jatečných těl, která jsou předmětem mezinárodního obchodu, odstraňovány a maximální limity reziduí proto musí být rovněž vždy stanoveny i pro svalovou tkáň a tkáň tukovou;
vzhledem k tomu, že v případě veterinárních léčivých přípravků, které jsou určeny k použití u nosnic, u zvířat produkujících mléko nebo u včel, musí být maximální limity reziduí stanoveny rovněž pro vejce, mléko či med;
vzhledem k tomu, že karazolol, diazinon a spiramycin (platí pro skot a drůbež) musí být zařazeny do přílohy I nařízení (EHS) č. 2377/90;
vzhledem k tomu, že lecirelin, dichlorisocianuran sodný, dinoprosttrometamol, kyselina chlorovodíková, kyselina jablečná, kyselina vinná a její vinan sodný, draselný a vápenatý, benzylalkohol, ethanol, n-butanol, musí být zařazeny do přílohy II nařízení (EHS) č. 2377/90;
vzhledem k tomu, že danofloxacin a erythromycin musí být zařazeny do přílohy III nařízení (EHS) č. 2377/90, aby bylo umožněno dokončení vědeckých studií;
vzhledem k tomu, že doba platnosti prozatímních limitů reziduí definovaných dříve v příloze III nařízení (EHS) č. 2377/90 má být v případě tylosinu a spiramycinu prodloužena (platí pro prasata), aby bylo umožněno dokončení vědeckých studií;
vzhledem k tomu, že se ukazuje, že maximální limity reziduí pro furazolidon nemohou být stanoveny, protože jeho rezidua v potravinách živočišného původu představují při jakémkoli limitu riziko pro zdraví spotřebitele; že furazolidon musí být proto zařazen do přílohy IV nařízení (EHS) č. 2377/90;
vzhledem k tomu, že by před tím, než toto nařízení vstoupí v platnost, měla být stanovena lhůta 60 dnů k tomu, aby členské státy mohly učinit veškeré úpravy zohledňující ustanovení tohoto nařízení, které mohou být nezbytné s ohledem na rozhodnutí o registraci příslušných veterinárních léčivých přípravků vydaná v souladu se směrnicí Rady 81/851/EHS [3] naposledy pozměněnou směrnicí 93/40/EHS [4];
vzhledem k tomu, že opatření uvedená v tomto nařízení jsou v souladu se stanoviskem Výboru pro přizpůsobení směrnic týkajících se odstraňování technických překážek obchodu s veterinárními léčivými přípravky technickému pokroku,
PŘIJALA TOTO NAŘÍZENÍ:
Článek 1
Přílohy I, II III a IV nařízení (EHS) č. 2377/90 se mění tak, jak je stanoveno v příloze tohoto nařízení.
Článek 2
Toto nařízení vstupuje v platnost šedesátým dnem po vyhlášení
Nařízení Komise (ES) č. 1662/95 ze dne 7. července 1995, kterým se stanoví některá prováděcí pravidla k rozhodovacím postupům Společenství ve věci registrace humánních a veterinárních léčivých přípravků
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2309/93 ze dne 22. července 1993, kterým se stanoví postupy Společenství pro registraci a dozor nad humánními a veterinárními léčivými přípravky a zřizuje se Evropská agentura pro hodnocení léčivých přípravků [1], a zejména na čl. 10 odst. 3 a čl. 32 odst. 3 uvedeného nařízení,
vzhledem k tomu, že podle nařízení (EHS) č. 2309/93 je od Komise požadováno, aby přijala ustanovení nezbytná pro účely písemného postupu v čl. 10 odst. 3 a čl. 32 odst. 3 uvedeného nařízení;
vzhledem k tomu, že opatření tohoto nařízení jsou v souladu se stanoviskem Stálého výboru pro humánní léčivé přípravky a se stanoviskem Stálého výboru pro veterinární léčivé přípravky,
PŘIJALA TOTO NAŘÍZENÍ:
Článek 1
Toto nařízení, v rámci rozhodnutí týkajících se registrací léčivých přípravků, podrobně stanoví způsob, kterým Stálý výbor pro humánní léčivé přípravky a Stálý výbor pro veterinární léčivé přípravky (dále jen "výbor") provádějí postup stanovený v článku 73 nařízení (EHS) č. 2309/93, čl. 37 písm. b) směrnice Rady 75/319/EHS [2] a čl. 42 písm. k) směrnice 81/851/EHS [3].
Článek 2
Předseda předloží věc výboru podle odpovídajících ustanovení nařízení (EHS) č. 2309/93, směrnice 75/319/EHS nebo směrnice 81/851/EHS.
Kromě výjimečných případů, ve kterých není návrh rozhodnutí připravený Komisí v souladu se stanoviskem Evropské agentury pro hodnocení léčivých přípravků, se použije písemný postup podle článku 3.
Článek 3
Do 30 dnů od odeslání návrhu rozhodnutí sdělí členské státy předsedovi své rozhodnutí o přijetí nebo zamítnutí návrhu nebo zdržení se. Členské státy mohou připojit ke svému rozhodnutí písemné připomínky. Pokud členský stát neoznámí ve lhůtě 30 dnů svůj nesouhlas nebo svůj úmysl se zdržet, má se za to, že s návrhem souhlasí.
Pokud však do 30 dnů pošle členský stát řádně odůvodněnou písemnou žádost, aby byl návrh rozhodnutí přezkoumán v průběhu zasedání výboru, je tím písemný postup ukončen a předseda co nejdříve svolá výbor.
Článek 4
Pokud podle názoru Komise vyvolávají písemné připomínky vznesené členským státem podle postupu stanoveného v článku 3 nové významné otázky vědecké nebo technické povahy, kterými se stanovisko předložené Evropskou agenturou pro hodnocení léčivých přípravků nezabývalo, pozastaví předseda postup a Komise předloží věc agentuře k dalšímu posouzení. Předseda o tom informuje členy výboru.
Nový postup se zahájí do 30 dnů po přijetí odpovědi agentury Komisí.
Článek 5
Pokud členský stát použije mimořádného postupu stanoveného v čl. 18 odst. 4 nebo čl. 40 odst. 4 nařízení (EHS) č. 2309/93 k pozastavení používání léčivého přípravku na svém území, zkracuje se lhůta stanovená v článku 3 na 15 dní.
Článek 6
Pokud je třeba přezkoumat návrh rozhodnutí na zasedání výboru, zašle předseda členům výboru způsobem stanoveným v článku 7 oznámení svolávající zasedání, pořad jednání a za okolností uvedených v čl. 2 druhém pododstavci návrh rozhodnutí, ke kterému se vyžaduje stanovisko výboru.
Tyto dokumenty musí být doručeny adresátům nejpozději deset dnů před stanoveným dnem zasedání nebo za okolností uvedených v čl. 2 druhém pododstavci jeden měsíc před tímto dnem.
Článek 7
Pokud výbor při projednávání použije postup podle článku 1, zasílá se korespondence určená členům výboru písemnou nebo elektronickou formou příslušným vnitrostátním orgánům určeným každým členským státem; kopie se zašle úřadu stálého zástupce daného členského státu.
Článek 8
Toto nařízení nabývá vstupuje v platnost třetím dnem po vyhlášení
RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 100c odst. 3 této smlouvy,
s ohledem na návrh Komise,
s ohledem na stanovisko Evropského parlamentu,
vzhledem k tomu, že čl. 100c odst. 3 Smlouvy požaduje, aby Rada do 1. ledna 1996 přijala opatření ohledně jednotného vzoru víz;
vzhledem k tomu, že zavedení jednotného vzoru víz je důležitým krokem k harmonizaci vízové politiky; že článek 7a Smlouvy stanoví, že vnitřní trh zahrnuje prostor bez vnitřních hranic, v němž je zajištěn volný pohyb osob v souladu s ustanoveními Smlouvy; že tento krok má být také považován za krok tvořící jednotný celek s opatřeními spadajícími do hlavy VI Smlouvy o Evropské unii;
vzhledem k tomu, že je nezbytné, aby jednotný vzor víz obsahoval všechny nezbytné informace a splňoval velmi vysoké technické požadavky, zejména pokud jde o ochranu před paděláním a pozměňováním; že také musí vyhovovat potřebám všech členských států a nést všeobecně rozpoznatelné bezpečnostní prvky, které jsou jasně viditelné pouhým okem;
vzhledem k tomu, že toto nařízení obsahuje pouze takový výčet technických podmínek, které nejsou tajné; že tyto specifikace musí být doplněny o další technické podmínky, které musí zůstat utajeny proto, aby se zabránilo padělání a pozměňování, a které nemohou zahrnovat osobní údaje nebo odkazy na tyto údaje; že pravomoc stanovit tyto další technické podmínky by měla být udělena Komisi;
vzhledem k tomu, že je také nezbytné zajistit, že uvedené informace nebudou dostupné více osobám než je nezbytné, a je proto také důležité, aby každý členský stát určil nejvýše jeden subjekt odpovědný za tisk víz podle jednotného vzoru, přičemž členské státy mohou tento subjekt změnit, bude-li to potřebné; že z bezpečnostních důvodů musí každý členský stát sdělit Komisi a ostatním členským státům název příslušného subjektu;
vzhledem k tomu, že toto nařízení, aby bylo skutečně účinné, by se mělo vztahovat na všechna víza uvedená v článku 5; že členské státy by měly mít možnost použít jednotný vzor víz pro víza, která mohou být používána k jiným účelům, než které jsou uvedeny v článku 5, za předpokladu, že budou obsahovat rozdíly viditelné pouhým okem, aby nebyla možná záměna s jednotnými vízy;
vzhledem k tomu, že by měla být zajištěna shoda s předpisy členských států o ochraně dat a rovněž s odpovídajícími právními předpisy Společenství, pokud jde o osobní údaje, jež mají být zaneseny do jednotného vzoru víz v souladu s přílohou k tomuto dokumentu,
PŘIJALA TOTO NAŘÍZENÍ:
Článek 1
Víza udělená členskými státy v souladu s článkem 5 se vypracovávají podle jednotného vzoru (štítek). Musí odpovídat technickým podmínkám uvedeným v příloze.
Článek 2
Další technické podmínky, které znesnadňují padělání nebo pozměňování víz, budou určeny postupem podle článku 6.
Článek 3
1. Technické podmínky uvedené v článku 2 jsou tajné a nezveřejňují se. Jsou sdělovány pouze subjektům určeným členskými státy pro tisk a osobám řádně pověřeným členským státem nebo Komisí.
2. Každý členský stát určí jeden subjekt, který bude odpovědný za tisk víz. Název tohoto subjektu sdělí Komisi a ostatním členským státům. K tomuto účelu může být dvěma nebo více členskými státy určen tentýž subjekt. Každý členský stát je oprávněn změnit jím určený subjekt. Uvědomí o tom Komisi a ostatní členské státy.
Článek 4
1. Aniž jsou dotčeny odpovídající širší předpisy týkající se ochrany údajů, má osoba, jíž je uděleno vízum, právo ověřit osobní údaje uvedené na vízu a případně požadovat provedení oprav nebo výmazů.
2. Na vízech podle jednotného vzoru se neuvádějí žádné strojově čitelné informace, pokud nejsou uvedeny rovněž v rámečcích popsaných v bodech 6 až 12 přílohy nebo pokud nejsou uvedeny v odpovídajícím cestovním dokladu.
Článek 5
Pro účely tohoto nařízení se "vízem" rozumí oprávnění udělené členským státem nebo rozhodnutí přijaté členským státem, jež je vyžadováno pro vstup na jeho území za účelem
- zamýšleného pobytu v tomto členském státě nebo ve více členských státech, jehož celková délka nepřekročí tři měsíce,
- průjezdu přes území nebo pásmo tranzitního prostoru letišť tohoto členského státu nebo více členských států.
Článek 6
1. Odkazuje-li se na postup uvedený v tomto článku, použijí se následující ustanovení.
2. Komisi je nápomocen výbor složený ze zástupců členských států, kterému předsedá zástupce Komise.
Zástupce Komise předloží výboru návrh opatření, která mají být přijata. Výbor zaujme stanovisko k návrhu ve lhůtě, kterou může předseda stanovit podle naléhavosti věci. Stanovisko se přijímá většinou stanovenou v čl. 148 odst. 2 Smlouvy pro přijímání rozhodnutí, která má Rada přijímat na návrh Komise. Hlasům zástupců členských států ve výboru je přidělena váha stanovená v uvedeném článku. Předseda nehlasuje.
3. a) Komise přijme zamýšlená opatření, jsou-li v souladu se stanoviskem výboru.
b) Pokud zamýšlená opatření nejsou v souladu se stanoviskem výboru, nebo pokud výbor žádné stanovisko nezaujme, předloží Komise Radě neprodleně návrh opatření, která mají být přijata.
Pokud se Rada neusnese ve lhůtě dvou měsíců, přijme navrhovaná opatření Komise, s výjimkou případů, kdy se Rada proti opatřením vysloví prostou většinou.
Článek 7
Pokud členské státy užívají jednotný vzor víz pro jiné účely, než které jsou uvedeny v článku 5, musí být přijata vhodná opatření, aby nebyla možná záměna s vízy uvedenými v článku 5.
Článek 8
Toto nařízení vstupuje v platnost dvacátým dnem po vyhlášení
kterým se mění nařízení (EHS) č. 2092/91 o ekologickém zemědělství a k němu se vztahujícím označování zemědělských produktů a potravin
RADA EVROPSKÝCH SPOLEČENSTVÍ,
s ohledem na Smlouvu o založení Evropského společenství, a zejména na článek 43 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k tomu, že Komise získala podle nařízení (EHS) č. 2092/91 [4] zvláštní pravomoc k přezkoumání řady ustanovení uvedeného nařízení do 1. července 1994 a k předložení vhodných návrhů na změnu daného nařízení;
vzhledem k tomu, že se ukazuje, že platnost ustanovení o označování zemědělských produktů a potravin obsahujících složku zemědělského původu vyprodukovanou producentem přecházejícím na ekologické zemědělství, která končí dnem 1. července 1995, by měla být prodloužena, aby těmto producentům umožnila zhodnotit dodatečné náklady na produkci příslušným označováním produktů;
vzhledem k tomu, že přezkum článků 5, 10 a 11, který Rada požadovala do 1. července 1994 ukázal, že je k dobrému řízení a uplatňování daného nařízení nezbytná řada odborných a redakčních úprav v těchto článcích i v jiných ustanoveních; že se proto upřednostňuje stanovení těchto pozměněných pravidel a následkem toho se na určitou dobu odkládá stanovení pravidel týkajících se živočišné výroby;
vzhledem k tomu, že přezkum ukázal, že ustanovení týkající se označování potravin připravených pouze zčásti ze složek zemědělského původu, které byly vyprodukovány ekologickými metodami produkce, by měla být zdokonalena, aby se na ekologicky vyprodukované složky v těchto potravinách mohl položit větší důraz;
vzhledem k tomu, že se také ukázalo, že označení uvedené v příloze V by mělo zůstat nepovinné, ale aby se zamezilo zneužívání tohoto označení, by mělo být jeho použití omezeno na prodej balených potravin nebo na přímý prodej producentem nebo zpracovatelem konečnému zákazníkovi, pokud může být jednoznačně určena povaha produktu;
vzhledem k tomu, že se dále ukázalo, že by se rozmnožovací materiál měl získávat z ekologicky pěstovaných rostlin, ale že je nezbytné, aby existoval systém odchylek, který producentům umožní používat po přechodnou dobu rozmnožovací materiál vyprodukovaný obvyklým způsobem, když není k dispozici žádný ekologicky vyprodukovaný rozmnožovací materiál;
vzhledem k tomu, že ze stejných důvodů musí být povoleno užívat po přechodnou dobu celé sazenice získané obvyklým způsobem a určené k vysazení pro pěstování rostlin;
vzhledem k tomu, že se ukázalo, že řada produktů používaných před přijetím nařízení (EHS) č. 2092/91 podle zásad dobré praxe ekologického zemědělství dodržovaných ve Společenství nebyla zahrnuta do přílohy II nařízení; že používání takových produktů by mělo být dovoleno do té míry, do jaké je povoleno v obvyklém zemědělství;
Článek 1
Nařízení (EHS) č. 2092/91 se mění takto:
1. V čl. 1 odst. 2 se datum "1. července 1992" nahrazuje datem "30. června 1995".
2. Ustanovení čl. 4 bodu 2 se nahrazuje tímto:
"2. "produkcí". činnosti v zemědělském podniku zahrnující produkci, balení a první označování jako ekologicky vyprodukované produkty zemědělské produkce vyprodukované v daném podniku;".
3. Ustanovení čl. 4 bodu 3 se nahrazuje tímto:
"3. "přípravou". činnosti při konzervování nebo zpracování zemědělských produktů a také balení nebo změny označování, které odkazuje na ekologické metody produkce u čerstvých, konzervovaných nebo zpracovaných produktů;".
4. Ustanovení čl. 4 bodu 6 se nahrazuje tímto:
"6. "složkami". látky, včetně doplňkových látek, použité při přípravě produktů uvedených v čl. 1 odst. 1 písm. b), podle definice uvedené v čl. 6 odst. 4 směrnice 79/112/EHS o sbližování právních předpisů členských států týkajících se označování potravin určených k prodeji konečnému spotřebiteli, jejich obchodní úpravy a související reklamy;".
5. V článku 4 se vkládají nové body, které zní:
"9. "balenou potravinou" se rozumí jakákoli položka vymezená v čl. 1 odst. 3 písm. b) směrnice 79/112/EHS;
10. "seznamem složek" se rozumí seznam složek uvedených v článku 6 směrnice 79/112/EHS."
6. V článku 2, čl. 5 odst. 1 písm. b), čl. 9 odst. 9 písm. a), čl. 11 odst. 1 písm. b), čl. 11 odst. 2 písm. a) a čl. 11 odst. 6 písm. a) se odkazy na "články 6 a 7" nahrazují odkazy na "článek 6".
7. V čl. 5 odst. 1 se vkládá nové písmeno, které zní:
"d) u produktů vyprodukovaných po 1. lednu 1997 musí označení uvádět název nebo číselný kód kontrolního subjektu nebo orgánu, kterému hospodářský subjekt podléhá. Členské státy rozhodnou, zda vyžadují uvedení názvu nebo číselného kódu a uvědomí o tom Komisi;".
8. Ustanovení čl. 5 odst. 2 se zrušuje.
9. Ustanovení čl. 5 odst. 3 se nahrazuje tímto:
"3. Označování a propagace produktů uvedených v čl. 1 odst. 1 písm. b) může v obchodním popisu produktu odkazovat na ekologické metody produkce pouze tehdy, pokud:
a) nejméně 95 % složek produktu, které jsou zemědělského původu, jsou vyprodukovány podle pravidel stanovených v článku 6 nebo dovezeny ze třetích zemí podle podmínek stanovených v článku 11 nebo jsou získány z takto vyprodukovaných nebo dovezených produktů;
b) všechny ostatní složky produktu, které jsou zemědělského původu, jsou uvedeny v příloze VI oddílu C nebo je členský stát přechodně povolil v souladu s jakýmikoli prováděcími opatřeními přijatými v případě potřeby podle odstavce 7;
c) produkt obsahuje jako složky nezemědělského původu pouze látky uvedené v příloze VI oddílu A;
d) produkt ani jeho složky zemědělského původu uvedené v písmeni a) nebyly podrobeny ošetření, při kterém byly použity látky neuvedené v příloze VI oddílu B;
e) produkt ani jeho složky nebyly podrobeny ošetření ionizujícím zářením;
f) produkt připravil nebo dovezl hospodářský subjekt, který podléhá kontrolním opatřením stanoveným v článcích 8 a 9;
g) u produktů vyprodukovaných po 1. lednu 1997 musí označení uvádět název nebo číselný kód kontrolního subjektu nebo orgánu, kterému podléhá hospodářský subjekt, který provedl poslední operaci přípravy. Členské státy rozhodnou, zda vyžadují uvedení názvu nebo číselného kódu a uvědomí o tom Komisi.
Z údajů odkazujících na ekologické metody produkce musí jasně vyplývat, že se vztahují k zemědělské metodě produkce, a musí u nich být uveden odkaz na dotyčné složky zemědělského původu, pokud takový odkaz není jasně uveden u seznamu složek."
10. Ustanovení čl. 5 odst. 4 se nahrazuje tímto:
"4. Složky zemědělského původu mohou být zahrnuty do přílohy VI oddílu C pouze tehdy, pokud se prokáže, že tyto složky jsou zemědělského původu a ve Společenství se neprodukují v dostatečném množství podle pravidel stanovených v článku 6 nebo nemohou být dovezeny ze třetích zemí podle pravidel stanovených v článku 11."
11. Ustanovení čl. 5 odst. 5 se nahrazuje tímto:
"5. Produkty označované nebo propagované podle odstavců 1 nebo 3 mohou nést označení odkazující na přechod na ekologické metody produkce, pokud:
a) jsou zcela splněny požadavky odstavce 1 nebo odstavce 3, s výjimkou požadavku na délku přechodného období uvedeného v příloze I odstavci 1;
b) bylo dodrženo přechodné období trvající nejméně dvanáct měsíců před sklizní;
c) dané údaje neuvádějí zákazníka v omyl, pokud jde o rozdíl vůči produktům, které splňují veškeré požadavky odstavců 1 nebo 3. Po 1. lednu 1996 musí mít tyto údaje tuto podobu: "produkt přecházející na ekologické zemědělství". a nesmí být zapsány barvou, velikostí a typem písma, které by byly výraznější než obchodní název produktu; v označení nesmí být slova "ekologické zemědělství". výraznější než slova "produkt přecházející na".;
d) produkty obsahují pouze jednu složku zemědělského původu;
e) u produktů připravených po 1. lednu 1997 musí označení uvádět název nebo číselný kód kontrolního subjektu nebo orgánu, kterému podléhá hospodářský subjekt, který provedl poslední operaci produkce nebo přípravy. Členské státy rozhodnou, zda vyžadují uvedení názvu nebo číselného kódu a uvědomí o tom Komisi;".
12. V článku 5 se za odstavec 5 vkládá nový odstavec, který zní:
"5a. Aniž je dotčen odstavec 3, může označení a propagace produktu uvedeného v čl. 1 odst. 1 písm. b) obsahovat údaje odkazující na ekologické metody produkce pouze tehdy, pokud:
a) nejméně 70 % složek produktu, které jsou zemědělského původu, jsou vyprodukovány podle pravidel stanovených v článku 6 nebo dovezeny ze třetích zemí podle podmínek stanovených v článku 11 nebo jsou získány z takto vyprodukovaných nebo dovezených výrobků;
b) všechny ostatní složky produktu, které jsou zemědělského původu, jsou uvedeny v příloze VI oddílu C nebo je členský stát přechodně povolil v souladu s jakýmikoli prováděcími opatřeními přijatými v případě potřeby podle odstavce 7;
c) údaje odkazující na ekologické metody produkce se uvádějí v seznamu složek a pouze v jasném vztahu k těm složkám získaným podle pravidel uvedených v článku 6 nebo dovezených ze třetích zemí podle podmínek stanovených v článku 11; jsou zapsány stejnou barvou, velikostí a typem písma jako ostatní údaje na seznamu složek. Tyto údaje musí být také uvedeny v samostatném prohlášení umístěném ve stejném vizuálním poli jako obchodní název a v němž je také uvedeno procento složek zemědělského původu nebo odvozených ze složek zemědělského původu získaných podle pravidel uvedených v článku 6 nebo dovezených ze třetích zemí podle podmínek stanovených v článku 11. Prohlášení nesmí být zapsáno barvou, velikostí nebo stylem písma, které by bylo výraznější než obchodní pojmenování produktu. Prohlášení má následující podobu: "X % zemědělských složek bylo vyprodukováno podle pravidel ekologického zemědělství".;
d) produkt obsahuje jako složky nezemědělského původu pouze látky uvedené v příloze VI oddílu A;
e) produkt ani jeho složky zemědělského původu uvedené v písmeni a) nebyly podrobeny ošetření, při kterém byly použity látky neuvedené v příloze VI oddílu B;
f) produkt ani jeho složky nebyly podrobeny ošetření ionizujícím zářením;
g) produkt připravil nebo dovezl hospodářský subjekt, který podléhá kontrolním opatřením stanoveným v článcích 8 a 9;
h) u produktů vyprodukovaných po 1. lednu 1997 musí označení uvádět název nebo číselný kód kontrolního subjektu nebo orgánu, kterému podléhá hospodářský subjekt, který provedl poslední operaci produkce nebo přípravy. Členské státy rozhodnou, zda vyžadují uvedení názvu nebo číselného kódu a uvědomí o tom Komisi;".
13. Ustanovení čl. 5 odst. 6 se nahrazuje tímto:
"6. V průběhu přechodného období, které končí dnem 31. prosince 1997, může označování a propagace produkt uvedeného v čl. 1 odst. 1 písm. b) částečně připraveného ze složek, které nesplňují požadavky odst. 3 písm. a), odkazovat na ekologické metody produkce, pokud:
a) nejméně 50 % složek zemědělského původu splňuje požadavky odst. 3 písm. a);
b) produkt splňuje požadavky odst. 3 písm. c), d), e) a f);
c) údaje odkazující na ekologické metody produkce:
- jsou uvedeny pouze v seznamu složek podle ustanovení směrnice 79/112/EHS, naposledy pozměněné směrnicí 89/395/EHS,
- jasně odkazují pouze na ty složky, které byly získány podle pravidel uvedených v článku 6 nebo dovezených podle pravidel uvedených v článku 11;
d) složky a jejich poměrná množství jsou na seznamu složek uvedeny sestupně podle hmotnosti;
e) údaje na seznamu složek mají stejnou barvu, velikost a typ písma;".
14. V čl. 5 odst. 8 se první pododstavec nahrazuje tímto:
"8. V příloze VI oddílech A, B a C se v souladu s postupem stanoveným v článku 14 stanoví omezující seznam látek a produktů uvedených v odst. 3 písm. b), c) a d) a v odst. 5a písm. b), d) a e)."
15. Ustanovení čl. 5 odst. 9 se nahrazuje tímto odstavcem a za něj se doplňují nové odstavce 10 a 11, které zní:
"9. Pro výpočet procent uvedených v odstavcích 3 a 6 platí pravidla stanovená v článcích 6 a 7 směrnice 79/112/EHS.
10. Produkt uvedený v čl. 1 odst. 1 obsahující složku získanou podle pravidel stanovených v článku 6 nesmí obsahovat stejnou složku, které by nebyla získána podle těchto pravidel.
11. Do 1. ledna 1999 Komise přezkoumá ustanovení tohoto článku a článku 10 a předloží jakékoli vhodné návrhy na jejich přezkum."
16. Článek 6 se nahrazuje tímto:
"Článek 6
1. Z ekologické metody produkce vyplývá, že pro produkci produktů uvedených v čl. 1 odst. 1 písm. a), kromě osiva a vegetativního rozmnožovacího materiálu:
a) musí být splněny přinejmenším požadavky přílohy I a v případě potřeby prováděcí pravidla, která se k nim vztahují;
b) pouze produkty složené z látek uvedených v přílohách I a II mohou být použity jako přípravky na ochranu rostlin, detergenty, hnojiva nebo pomocné půdní látky nebo k jiným účelům, pokud je pro některé látky takový účel upřesněn v příloze II. Mohou být použity pouze za zvláštních podmínek stanovených v přílohách I a II a to takovým způsobem, který je povolen v dotyčných členských státech v zemědělství obecně v souladu s příslušnými ustanoveními Komise nebo s vnitrostátními předpisy v souladu s právem Společenství;
c) používá se výhradně osivo a vegetativní rozmnožovací materiál vyprodukovaný ekologickou metodou produkce uvedenou v odstavci 2.
2. Z ekologické metody produkce vyplývá, že u osiva a vegetativního rozmnožovacího materiálu byly matečná rostlina v případě osiva a matečná rostlina(y) v případě vegetativního rozmnožovacího materiálu vyprodukovány podle ustanovení předchozího odstavce písm. a) a b) přinejmenším po jednu generaci nebo u trvalých kultur po dvě vegetační období.
3. a) Odchylně od odst. 1 písm. c) lze v průběhu přechodného období, které skončí dnem 31. prosince 2000, a se souhlasem příslušných orgánů členského státu používat osivo a vegetativní rozmnožovací materiál nezískané ekologickou metodou produkce, pokud uživatelé tohoto rozmnožovacího materiálu mohou ke spokojenosti kontrolního subjektu nebo orgánu členského státu prokázat, že na trhu nebylo možné získat rozmnožovací materiál vhodné odrůdy daného druhu, který by splňoval požadavky odstavce 2. V takovém případě se musí používat rozmnožovací materiál, který nebyl ošetřen přípravky, které nejsou uvedeny v příloze II oddíle B, pokud je takový materiál na trhu Společenství dostupný. Členské státy uvědomí ostatní členské státy a Komisi o jakémkoli povolení uděleném podle tohoto odstavce.
b) Postup uvedený v článku 14 lze použít při rozhodování o:
- zavedení omezení tykajících se přechodných opatření uvedených v písmeni a) pro některé druhy nebo typy rozmnožovacího materiálu nebo zákaz chemického ošetření do 31. prosince 2000,
- zachování odchylky uvedené v písmeni a) pro některé druhy nebo typy rozmnožovacího materiálu a pro celé Společenství nebo pro některé jeho části po 31. prosinci 2000,
- zavedení procesních pravidel a kritérií týkajících se odchylky uvedené v písmeni a) a o jejím ohlašování příslušným odborným organizacím, ostatním členským státům a Komisi.
4. Do 31. prosince 1999 Komise přezkoumá ustanovení tohoto článku, zejména odst. 1 písm. c) a odstavce 2, a předloží jakékoli vhodné návrhy na jejich přezkum."
17. Za článek 6 se vkládá tento článek, který zní:
"Článek 6a
1. Pro účely tohoto článku se "sazenicemi" rozumějí celé sazenice určené k pěstování v produkci rostlin.
2. Z ekologické metody produkce vyplývá, že producenti používají sazenice vyprodukované podle článku 6.
3. Odchylně od odstavce 2 se sazenice, které nebyly získány ekologickými metodami produkce, mohou používat po přechodné období, které končí dnem 31. prosince 1997, pokud jsou splněny tyto podmínky:
a) příslušný orgán členského státu povolil použití poté, co uživatel nebo uživatelé tohoto materiálu prokázal(i) ke spokojenosti kontrolního subjektu nebo orgánu členského státu, že nebyl(i) schopni získat příslušnou odrůdu dotyčného druhu na trhu Společenství;
b) sazenice nebyly od vysetí ošetřeny jinými přípravky než těmi, které jsou uvedeny v příloze II oddílech A a B;
c) sazenice pocházejí od producenta, který přijal kontrolní systém, který je rovnocenný podmínkám stanoveným v článku 9, a souhlasil s uplatněním omezení v písmeni b); toto ustanovení vstupuje v platnost dnem 1. ledna 1996;
d) po výsadbě se musí sazenice pěstovat podle ustanovení čl. 6 odst. 1 písm. a) a b) po dobu nejméně šest týdnů před sklizní;
e) označování jakéhokoli produktu obsahujícího složky, které jsou získány z takovýchto sazenic, nesmí zahrnovat údaje uvedené v článku 10;
f) aniž je dotčeno jakékoli omezení vyplývající z postupu uvedeného v odstavci 4, zrušuje se jakékoli povolení udělené podle tohoto odstavce, jakmile nedostupnost skončí, a jeho platnost skončí nejpozději dnem 31. prosince 1997.
4. a) Při udělení povolení uvedeného v odstavci 3 členský stát neprodleně oznámí ostatním členským státům a Komisi tyto informace:
- datum povolení,
- jméno dotyčné odrůdy a druhu,
- požadované množství a odůvodnění tohoto množství,
- očekávanou dobu skladování,
- jakékoli další informace, které si vyžádá Komise nebo členské státy.
4. b) Pokud informace, které jakýkoli členský stát předložil Komisi a členskému státu, který udělil povolení, ukáže, že v době skladování je dotyčná odrůda dostupná, členský stát zváží zrušení povolení nebo zkrácení doby jeho platnosti a do deseti dnů od přijetí informace uvědomí Komisi a ostatní členské státy o přijatých opatřeních.
4. c) Na žádost členského státu nebo z podnětu Komise se otázka předloží k přezkoumání výboru uvedenému v článku 14. V souladu s postupem stanoveným v článku 14 může být rozhodnuto o zrušení povolení nebo o změně doby jeho platnosti."
18. V článku 7 se za odstavec 1 vkládá nový odstavec, který zní:
"1a. Podmínky uvedené v odstavci 1 neplatí pro produkty, které se obecně používaly před přijetím tohoto nařízení podle zásad dobré praxe ekologického zemědělství dodržovaných ve Společenství."
19. V čl. 9 odst. 1 se slova "hospodářské subjekty produkující nebo připravující produkty uvedené v článku 1" nahrazují slovy "hospodářské subjekty produkující, připravující nebo dovážející ze třetích zemí produkty uvedené v článku 1".
20. V čl. 9 odst. 5 písm. b) se slovo "nesrovnalostí" nahrazuje slovy "nesrovnalostí nebo protiprávního jednání".
21. V čl. 9 odst. 6 písm. c) se slova "protiprávní jednání" nahrazují slovy "nesrovnalosti nebo protiprávní jednání".
22. V čl. 9 odst. 6 písm. d) se slova "stanovené v odstavcích 7, 8 a 9" nahrazují slovy "stanovené v odstavcích 7, 8, 9 a 11".
23. V článku 9 se za odstavec 6 vkládá nový odstavec, který zní:
"6a. Členské státy vydají do 1. ledna 1996 všem kontrolním subjektům nebo orgánům schváleným nebo určeným v souladu s ustanoveními tohoto článku číselný kód. Uvědomí o něm ostatní členské státy a Komisi; Komise zveřejní číselné kódy v seznamu uvedeném v článku 15 posledním pododstavci."
24. V článku 9 se doplňuje nový odstavec, který zní:
"11. S platností od 1. ledna 1998 a aniž jsou dotčeny odstavce 5 a 6 musí schválené kontrolní subjekty splnit požadavky stanovené v podmínkách normy EN 45011 ze dne 26. června 1989."
25. Ustanovení čl. 10 odst. 1 se nahrazuje tímto:
"1. Údaj nebo logo uvedené v příloze V potvrzující, že produkty podléhají zvláštnímu kontrolnímu systému, mohou být uváděny na označení produktů podle článku 1 pouze tehdy, pokud tyto produkty:
a) splňují požadavky čl. 5 odst. 1 nebo 3;
b) podléhaly kontrolním mechanismům uvedeným v článku 9 po celou dobu stádia produkce a přípravy;
c) producent nebo přípravce je prodává v uzavřených obalech přímo konečnému spotřebiteli nebo je uvádí na trh jako balené potraviny; v případě přímého prodeje producentem nebo přípravcem konečnému spotřebiteli se uzavřený obal nevyžaduje, pokud označování umožňuje jasnou a jednoznačnou identifikaci výrobku, na který se toto označení vztahuje;
d) na jejich značení je uvedeno jméno nebo obchodní firma producenta, přípravce nebo prodejce spolu s názvem nebo číselným kódem kontrolního subjektu nebo orgánu a jakékoli označení vyžadované podle ustanovení nařízení o označování potravin podle práva Společenství."
26. V čl. 10 odst. 3 písm. a) se slova "článků 5, 6 a 7" nahrazují slovy "článků 5 a 6".
27. V článku 10 se odstavce 5, 6, a 7 nahrazují tímto:
"Obecná prováděcí opatření
Článek 10a
1. Zjistí-li některý členský stát nesrovnalosti nebo protiprávní jednání při uplatňování tohoto nařízení u produktu pocházejícího z jiného členského státu a nesoucího údaje uvedené v článku 2 nebo v příloze V, uvědomí o tom Komisi a členský stát, který určil kontrolní orgán nebo schválil kontrolní subjekt.
2. Členské státy přijmou veškerá nezbytná a opatření, aby zabránily podvodnému používání údajů uvedených v článku 2 nebo v příloze V."
28. V čl. 11 odst. 3 písm. a) se slova "kontrolním orgánům" nahrazují slovy "kontrolnímu subjektu nebo kontrolnímu orgánu".
29. V čl. 11 odst. 6 písm. a) se datum "31. července 1995" nahrazuje datem "31. prosince 2002".
30. V čl. 11 odst. 6 písm. a) se poslední věta nahrazuje tímto:
"Platnost tohoto povolení skončí rozhodnutím zapsat třetí zemi do seznamu uvedeného v odst. 1 písm. a), pokud se netýká produktu vyprodukovaného v oblasti, která nebyla upřesněna v rozhodnutí uvedeném v odst. 1 písm. a) a která nebyla zkoumána v rámci žádosti předložené třetí zemí, a pouze pokud tato třetí země souhlasila, aby pokračoval postup schvalování uvedený v tomto odstavci."
31. V článku 11 se doplňuje nový odstavec, který zní:
"7. Komise může v souladu s postupem stanoveným v článku 14 na žádost členského státu schválit kontrolní subjekt třetí země, který předtím vyhodnotil daný členský stát, a doplnit ho do seznamu uvedeného v odst. 1 písm. a). Komise doručí žádost dotyčné třetí zemi."
32. V článku 13 se před první odrážku vkládá nová odrážka, která zní:
"— prováděcí pravidla k tomuto nařízení,".
33. V článku 13 se poslední odrážka nahrazuje tímto:
"— změny přílohy V za účelem vymezení loga Společenství, které bude doplněno k údajům ukazujícím, že produkty podléhají kontrolnímu systému, nebo tyto údaje nahradí."
Článek 2
Toto nařízení vstupuje v platnost sedmým dnem po vyhlášení
Nařízení Komise (ES) č. 2694/95 ze dne 21. listopadu 1995 o zařazení určitého zboží do kombinované nomenklatury
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2658/87 ze dne 23. července 1987 o celní a statistické nomenklatuře a o společném celním sazebníku [1], naposledy pozměněné nařízením Komise (ES) č. 2588/95 [2], a zejména na článek 9 uvedeného nařízení,
vzhledem k tomu, že podle uvedených všeobecných pravidel musí být zboží popsané ve sloupci 1 tabulky v příloze tohoto nařízení zařazeno na základě odůvodnění ve sloupci 3 do odpovídajících kódů KN uvedených ve sloupci 2;
PŘIJALA TOTO NAŘÍZENÍ:
Článek 1
Zboží popsané ve sloupci 1 tabulky v příloze se v kombinované nomenklatuře zařazuje do odpovídajících kódů uvedených ve sloupci 2 této tabulky.
Článek 2
Závazné informace o sazebním zařazení zboží vydané celními orgány členských států, které nejsou v souladu s tímto nařízením, mohou být podle ustanovení čl. 12 odst. 6 nařízení Rady (EHS) č. 2913/92 nadále používány po dobu tří měsíců.
Článek 3
Toto nařízení vstupuje v platnost dvacátým prvním dnem po vyhlášení
Nařízení Komise (ES) č. 2802/95 ze dne 4. prosince 1995 o zařazení určitého zboží do kombinované nomenklatury
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2658/87 ze dne 23. července 1987 o celní a statistické nomenklatuře a o společném celním sazebníku [1], naposledy pozměněné nařízením Rady (ES) č. 2588/95 [2], a zejména na článek 9 uvedeného nařízení,
vzhledem k tomu, že nařízení (EHS) č. 2658/87 stanovilo všeobecná pravidla pro výklad kombinované nomenklatury a že se tato pravidla vztahují i na každou jinou nomenklaturu, která je na ní plně nebo částečně založena nebo k ní přidává další třídění a která je zřízena zvláštními předpisy Společenství za účelem uplatňování celních a jiných opatření týkajících se obchodu se zbožím;
PŘIJALA TOTO NAŘÍZENÍ:
Článek 1
Zboží popsané ve sloupci 1 tabulky v příloze se v kombinované nomenklatuře zařazuje do odpovídajících kódů KN uvedených ve sloupci 2 této tabulky.
Článek 2
Závazné informace o sazebním zařazení zboží vydané celními orgány členských států, které nejsou v souladu tímto nařízením, mohou být podle ustanovení čl. 12 odst. 6 nařízení Rady č. 2913/92 ze dne 12. října 1992 nadále používány po dobu tří měsíců.
Článek 3
Toto nařízení vstupuje v platnost dvacátým prvním dnem po vyhlášení
kterým se stanoví vývozní náhrady v odvětví vína a kterým se zrušuje nařízení (EHS) č. 2137/93
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 822/87 ze dne 16. března 1987 o společné organizaci trhu s vínem [1], naposledy pozměněné nařízením (ES) č. 1544/95 [2], a zejména na čl. 55 odst. 8 uvedeného nařízení,
vzhledem k tomu, že mezinárodní obchodní situace nebo zvláštní požadavky určitých trhů mohou vyžadovat rozlišení náhrady podle použití nebo místa určení daného výrobku;
PŘIJALA TOTO NAŘÍZENÍ:
Článek 1
1. Vývozní náhrady stanovené v článku 55 nařízení (EHS) č. 822/87 jsou stanoveny v příloze tohoto nařízení.
2. Zrušuje se nařízení (EHS) č. 2137/93.
Článek 2
Toto nařízení vstupuje v platnost třetím dnem po vyhlášení
ze dne 18. prosince 1995, kterým se mění některá nařízení o společné organizaci trhů v odvětví drůbežího masa a vajec a o společném obchodním režimu pro vaječný albumin a mléčný albumin
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 234/79 ze dne 5. února 1979 o postupu při přizpůsobování nomenklatury společného celního sazebníku používané pro zemědělské produkty [1], ve znění nařízení (EHS) č. 3209/89 [2], a zejména na čl. 2 odst. 1 uvedeného nařízení,
s ohledem na nařízení Rady (EHS) č. 2771/75 ze dne 29. října 1975 o společné organizaci trhu s vejci [3], naposledy pozměněné aktem o přistoupení Rakouska, Finska a Švédska a nařízením (ES) č. 3290/94 [4], a zejména na čl. 3 odst. 2, čl. 5 odst. 4, čl. 6 odst. 4 a čl. 18 odst. 13 uvedeného nařízení,
s ohledem na nařízení Rady (EHS) č. 2777/75 ze dne 29. října 1975 o společné organizaci trhu s drůbežím masem [5], naposledy pozměněné aktem o přistoupení Rakouska, Finska a Švédska a nařízením (ES) č. 3290/94, a zejména na čl. 5 odst. 4 a čl. 8 odst. 12 uvedeného nařízení,
s ohledem na nařízení Rady (EHS) č. 2783/75 ze dne 29. října 1975 o společném obchodním režimu pro vaječný albumin a mléčný albumin [6], naposledy pozměněné aktem o přistoupení Rakouska, Finska a Švédska a nařízením (ES) č. 3290/94, a zejména na čl. 2 odst. 2, čl. 3 odst. 4 a čl. 4 odst. 4 uvedeného nařízení,
s ohledem na nařízení Rady (EHS) č. 715/90 ze dne 5. března 1990 o opatřeních vztahujících se na zemědělské produkty a některé zboží vyrobené ze zemědělských produktů pocházející ze států AKT nebo ze zámořských zemí a území [7], naposledy pozměněné nařízením (ES) č. 2484/94 [8], a zejména na čl. 27 odst. 2 uvedeného nařízení,
s ohledem na nařízení Rady (ES) č. 3491/93 ze dne 13. prosince 1993 o určitých postupech pro uplatňování Evropské dohody zakládající přidružení mezi Evropskými společenstvími a jejich členskými státy na straně jedné a Maďarskou republikou na straně druhé [9], naposledy pozměněné nařízením (ES) č. 3379/94 [10], a zejména na článek 1 uvedeného nařízení,
s ohledem na nařízení Rady (ES) č. 3492/93 ze dne 13. prosince 1993 o určitých postupech pro uplatňování Evropské dohody zakládající přidružení mezi Evropskými společenstvími a jejich členskými státy na straně jedné a Polskou republikou na straně druhé [11], naposledy pozměněné nařízením (ES) č. 3379/94, a zejména na článek 1 uvedeného nařízení,
s ohledem na nařízení Rady (ES) č. 3296/94 ze dne 19. prosince 1994 o určitých postupech pro uplatňování Evropské dohody zakládající přidružení mezi Evropskými společenstvími a jejich členskými státy na straně jedné a Českou republikou na straně druhé [12], naposledy pozměněné nařízením (ES) č. 3379/94, a zejména na článek 1 uvedeného nařízení,
s ohledem na nařízení Rady (ES) č. 3297/94 ze dne 19. prosince 1994 o určitých postupech pro uplatňování Evropské dohody zakládající přidružení mezi Evropskými společenstvími a jejich členskými státy na straně jedné a Slovenskou republikou na straně druhé [13], naposledy pozměněné nařízením (ES) č. 3379/94, a zejména na článek 1 uvedeného nařízení,
s ohledem na nařízení Rady (EHS) č. 1601/92 ze dne 15. června 1992 o zvláštních opatřeních pro Kanárské ostrovy týkajících se některých zemědělských produktů [14], naposledy pozměněné nařízením Komise (ES) č. 2537/95 [15], a zejména na čl. 3 odst. 4 uvedeného nařízení,
s ohledem na nařízení Rady (ES) č. 774/94 ze dne 29. března 1994 o otevření a správě některých celních kvót Společenství pro vysoce jakostní hovězí maso, vepřové maso, drůbeží maso, pšenici, sourež a otruby, krupičné otruby a jiná rezidua [16], naposledy pozměněné nařízením Komise (ES) č. 2198/95 [17], a zejména na článek 1 uvedeného nařízení,
s ohledem na nařízení Rady (ES) č. 3641/93 ze dne 20. prosince 1993 o některých postupech pro uplatňování prozatímní dohody o obchodu a obchodních záležitostech mezi Evropským hospodářským společenstvím a Evropským společenstvím uhlí a oceli na straně jedné a Bulharskou republikou na straně druhé [18], naposledy pozměněné nařízením (ES) č. 3379/94, a zejména na článek 1 uvedeného nařízení,
s ohledem na nařízení Rady (ES) č. 3642/93 ze dne 20. prosince 1993 o některých postupech pro uplatňování prozatímní dohody o obchodu a obchodních záležitostech mezi Evropským hospodářským společenstvím a Evropským společenstvím uhlí a oceli na straně jedné a Rumunskou republikou na straně druhé [19], naposledy pozměněné nařízením (ES) č. 3379/94, a zejména na článek 1 uvedeného nařízení,
s ohledem na nařízení Rady (ES) č. 1275/95 ze dne 29. května 1995 o některých postupech pro uplatňování dohody o volném obchodu a obchodních záležitostech mezi Evropským společenstvím, Evropským společenstvím pro atomovou energii a Evropským společenstvím uhlí a oceli na straně jedné a Estonskou republikou na straně druhé [20], a zejména na článek 1 uvedeného nařízení,
s ohledem na nařízení Rady (ES) č. 1276/95 ze dne 29. května 1995 o některých postupech pro uplatňování dohody o volném obchodu a obchodních záležitostech mezi Evropským společenstvím, Evropským společenstvím pro atomovou energii a Evropským společenstvím uhlí a oceli na straně jedné a Lotyšskou republikou na straně druhé [21], a zejména na článek 1 uvedeného nařízení,
s ohledem na nařízení Rady (ES) č. 1277/95 ze dne 29. května 1995 o některých postupech pro uplatňování dohody o volném obchodu a obchodních záležitostech mezi Evropským společenstvím, Evropským společenstvím pro atomovou energii a Evropským společenstvím uhlí a oceli na straně jedné a Litevskou republikou na straně druhé [22], a zejména na článek 1 uvedeného nařízení,
PŘIJALA TOTO NAŘÍZENÍ:
Článek 1
1. Kód KN 020731 se nahrazuje kódem KN 020734; kódy KN 02073990 a KN 020750 se nahrazují kódy KN 02071391, 02071491, 02072691, 02072791, 02073591, 02073681, 02073685 a 02073689; za kód KN 160231 se vkládá kód KN 160232
- v čl. 1 odst. 1 nařízení (EHS) č. 2777/75,
- v článku 1 nařízení Komise (EHS) č. 109/80 [24].
2. Před kód KN 010519 se vkládá kód KN 010512
3. Před kód KN 160239 se vkládá kód KN 160232
- v čl. 6 odst. 2 nařízení (EHS) č. 715/90,
- v článku 1 a čl. 3 odst. 1 písm. b) nařízení Komise (EHS) č. 903/90 [26].
4. V příloze I nařízení Komise (EHS) č. 1729/92 [27] se kód KN 020723 nahrazuje kódem KN 020733.
- nařízení Komise (EHS) č. 2699/93 [28],
- nařízení Komise (ES) č. 1431/94 [29],
- nařízení Komise (ES) č. 1559/94 [30],
- nařízení Komise (ES) č. 1474/95 [31],
- nařízení Komise (ES) č. 1484/95 [32],
- nařízení Komise (ES) č. 1866/95 [33].
6. Článek 1 nařízení Rady (EHS) č. 2783/75 se nahrazuje tímto:
"Článek 1 Nestanoví-li toto nařízení jinak, použijí se na tyto výrobky sazby cel společného celního sazebníku:
Kódy KN Popis zboží
Článek 2
Toto nařízení je závazné v celém rozsahu a přímo použitelné ve všech členských státech.
RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 84 odst. 2 této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
v souladu s postupem stanoveným v článku 189c Smlouvy [3],
vzhledem k tomu, že Společenství je vážně znepokojeno nehodami lodí se ztrátami na životech;
vzhledem k tomu, že pro lodě typu ro-ro platí od 1. července 1998 Mezinárodní předpis pro řízení bezpečnosti zajišťující bezpečnost lodí a zabránění znečištění (dále jen "předpis ISM", který byl přijat Mezinárodní námořní organizací (IMO) na základě rezoluce jejího shromáždění A.741(18) ze dne 4. listopadu 1993 za přítomnosti členských států a byl zahrnut do Mezinárodní úmluvy o bezpečnosti lidského života na moři z roku 1974;
vzhledem k tomu, že toto představuje jedno z řady opatření ke zvýšení bezpečnosti na moři; že předpis ISM nemá ještě závaznou, ale jen doporučující podobu;
vzhledem k tomu, že bezpečnost lidského života na moři lze účinně zvýšit přísným a závazným uplatňováním předpisu ISM;
vzhledem k tomu, že řízení bezpečnosti lodí typu ro-ro je předmětem naléhavého zájmu Společenství; že jednotné a systematické uplatňování předpisu ISM ve všech členských státech může být krokem k řízení bezpečnosti lodí typu ro-ro;
vzhledem k tomu, že ve svém usnesení ze dne 22. prosince 1994 o bezpečnosti osobních lodí typu ro-ro [4] Rada vyzvala Komisi, aby v souladu s mezinárodním právem předložila návrh na uspíšené závazné uplatňování předpisu ISM na všechny pravidelné služby osobních lodí typu ro-ro provozované mezi evropskými přístavy;
vzhledem k tomu, že se vyžaduje přísné a závazné uplatňování předpisu ISM, aby bylo zajištěno, že společnosti provozující námořní osobní lodě typu ro-ro zavedou a budou řádně udržovat systémy řízení bezpečnosti jak na lodích, tak na úrovni společností;
vzhledem k tomu, že opatření na úrovni Společenství je nejlepší cestou k zajištění uspíšeného závazného uplatňování předpisu ISM a účinné kontroly jeho uplatňování s tím, že se zamezí narušování soutěže mezi různými přístavy Společenství a mezi loďmi typu ro-ro; že jen přímo použitelné nařízení může zajistit toto uplatňování; že uspíšené uplatňování vyžaduje, aby toto nařízení bylo použitelné od 1. července 1996;
vzhledem k tomu, že uspíšené závazné provádění předpisu ISM na všech lodích typu ro-ro bez ohledu na to, pod kterou vlajkou plují, rovněž bere v úvahu požadavek obsažený v bodu 2 rezoluce A.741(18) Mezinárodní námořní organizace, který důrazně naléhá na vlády, aby předpis provedly co nejdříve, přičemž přednost je dána mimo jiné lodím přepravujícím cestující;
vzhledem k tomu, že za bezpečnost lodí odpovídají především státy vlajky; že členské státy mohou zajistit, aby trajekty plující pod jejich vlajkou a společnosti tyto trajekty provozující vyhověly přiměřeným pravidlům pro řízení bezpečnosti; že vyžadovat účinný soulad s pravidly bezpečnosti jako podmínku pro provozování osobních lodí typu ro-ro na pravidelných linkách je pro členské státy jedinou cestou, jak zajistit bezpečnost všech lodí typu ro-ro bez ohledu na jejich vlajku, které jsou provozovány nebo mají být provozovány na pravidelných linkách z přístavů těchto členských států;
vzhledem k tomu, že společnosti provozující lodě typu ro-ro výlučně v chráněných vodách mezi přístavy ve stejném členském státě představují omezenější riziko a budou muset převzít poměrně větší administrativní zátěž než ostatní společnosti, a proto by jim měla být poskytnuta dočasná odchylka;
vzhledem k tomu, že je nezbytné stanovit podmínky, za kterých je uplatňován předpis ISM, a že je nezbytné vymezit podmínky pro vydávání a ověřování dokladu o shodě a osvědčení o řízení bezpečnosti;
vzhledem k tomu, že členské státy mohou považovat za nezbytné přenést své pravomoci na specializované subjekty pro plnění svých povinností vyplývajících z tohoto nařízení nebo se při plnění těchto povinností na tyto subjekty spoléhat; že vhodnou cestou k zajištění jednotné a přiměřené úrovně kontroly je vyžadovat, aby všechny tyto subjekty vyhovovaly požadavkům směrnice Rady 94/57/ES ze dne 22. listopadu 1994, kterou se stanoví společná pravidla a normy pro subjekty pověřené inspekcemi a prohlídkami lodí a pro související činnosti námořní správy [5];
vzhledem k tomu, že členský stát musí mít možnost pozastavit provoz určitých lodí typu ro-ro plujících z jeho přístavů, pokud je přesvědčen o existenci vážného rizika ohrožení bezpečnosti života nebo majetku nebo životního prostředí, s výhradou rozhodnutí přijatého v rámci regulativního výboru, které členský stát musí respektovat;
vzhledem k tomu, že pro změnu tohoto nařízení při zohlednění vývoje na mezinárodní úrovni je nezbytné uplatnit zjednodušený postup projednávání ve výboru regulativní povahy;
vzhledem k tomu, že rychlé zavedení těchto bezpečnostních pravidel vyvolává zvláštní technické a správní problémy pro Řecko, protože existuje velmi vysoký počet společností usazených v Řecku provozujících trajekty pod řeckou vlajkou a výlučně mezi řeckými přístavy; že má být proto poskytnuta odchylka s omezenou dobou platnosti řešící tuto situaci s příhlédnutím k tomu, že linková osobní a trajektová doprava mezi řeckými přístavy bude do 1. ledna 2004 vyloučena z volného pohybu služeb podle nařízení Rady (EHS) č. 3577/92 ze dne 7. prosince 1992 o uplatňování zásady volného pohybu služeb v námořní dopravě v členských státech (námořní kabotáž) [6],
PŘIJALA TOTO NAŘÍZENÍ:
Článek 1
Účelem tohoto nařízení je posílit řízení bezpečnosti a bezpečný a k životnímu prostředí šetrný provoz osobních lodí typu ro-ro plujících mezi přístavy členských států Společenství na pravidelných linkách, a to tak, aby společnosti provozující lodě typu ro-ro dodržovaly předpis ISM pomocí těchto opatření:
- společnosti zavedou a budou patřičně udržovat systémy řízení bezpečnosti na lodích a na pobřeží,
- kontrolu těchto systémů vykonávají správami státu vlajky a přístavního státu.
Článek 2
Pro účely tohoto nařízení a pro účely uplatňování předpisu ISM se:
a) "lodí typu ro-ro" rozumí námořní plavidlo pro přepravu cestujících vybavené zařízením umožňujícím silničním nebo železničním vozidlům najet na loď nebo sjet z lodi, přičemž plavidlo přepravuje více než 12 cestujících;
b) "linkovou dopravou" rozumí řada plaveb lodí typu ro-ro provozovaných tak, aby sloužily dopravě mezi dvěma nebo více stejnými místy buď
1) podle zveřejněného jízdního řádu, nebo
2) plavbami tak pravidelnými nebo tak četnými, že tvoří zřejmou systematickou řadu;
c) "společností" rozumí vlastník lodi typu ro-ro nebo jakýkoliv jiný subjekt či osoba, jako je správce nebo nájemce plavidla, kterému vlastník lodi svěřil provozování lodi;
d) "uznaným subjektem" rozumí subjekt uznaný v souladu se směrnicí 94/57/ES;
e) "předpisem ISM" rozumí Mezinárodní předpis pro řízení bezpečnosti lodí a pro zabránění znečištění, přijatý Mezinárodní námořní organizací na základě rezoluce jejího shromáždění A.741(18) ze dne 4. listopadu 1993 a připojený k tomuto nařízení;
f) "správou" rozumí vládu státu, pod jehož vlajkou je loď typu ro-ro oprávněna plout;
g) "dokladem o shodě" rozumí doklad vydaný společnostem v souladu s odstavcem 13.2 předpisu ISM;
h) "osvědčením o řízení bezpečnosti" rozumí osvědčení vydané lodím typu ro-ro v souladu s odstavcem 13.4 předpisu ISM;
i) "chráněnými vodami" rozumí oblasti, kde je celoroční pravděpodobnost významné výšky vln překračujících 1,5 m menší než 10 %, a ve kterých loď typu ro-ro nikdy není vzdálena více než šest námořních mil od místa útočiště, kterého mohou osoby ze ztroskotané lodi dosáhnout.
Článek 3
Toto nařízení platí pro všechny společnosti provozující nejméně jednu loď typu ro-ro z přístavu členského státu Společenství nebo do něj a poskytující linkovou dopravu bez ohledu na vlajku, pod kterou pluje.
Článek 4
1. Všechny společnosti jsou povinny vyhovět všem ustanovením odstavců 1.2 až 13.1 a odstavce 13.3 předpisu ISM, jako by byla závazná, aby jejich plavidla mohla poskytovat linkovou dopravu z přístavu členského státu Společenství nebo do něj.
2. Odchylně od odstavce 1 smějí společnosti do 1. července 1997 odložit povinnost vyhovět tomuto nařízení, pokud provozují loď nebo lodě typu ro-ro zajišťující linkovou dopravu výlučně v chráněných vodách mezi přístavy umístěnými ve stejném členském státě.
Článek 5
1. Členské státy vyhoví ve vztahu ke společnostem a lodím typu ro-ro odstavcům 13.2, 13.4 a 13.5 předpisu ISM, jako by byly závazné.
2. Pro účely odstavce 1 mohou členské státy přenést své úkoly pouze na uznaný subjekt či se na něj spolehnout zcela nebo částečně.
Pro účely odstavce 13.2 předpisu ISM může členský stát vydat doklady o shodě pouze společnosti, jejíž hlavní středisko činnosti je na jeho svrchovaném území. Před vydáním dokladů se členské státy poradí se správou států, pod jejichž vlajkou jsou lodě typu ro-ro této společnosti oprávněny plout, pokud tato správa není správou vydávajícího členského státu.
3. Doklad o shodě platí pět let ode dne vydání za předpokladu, že se jednou za rok uskuteční kontrola v zájmu potvrdit řádné fungování systému řízení bezpečnosti a potvrdit, že případné úpravy zavedené od poslední kontroly vyhovují předpisu ISM.
4. Osvědčení o řízení bezpečnosti platí pět let ode dne jeho vydání za předpokladu, že se nejméně každých 30 měsíců uskuteční průběžná kontrola s cílem potvrdit řádné fungování systému řízení bezpečnosti a potvrdit, že případné úpravy zavedené od poslední kontroly vyhovují předpisu ISM.
5. Pro účely tohoto nařízení a zejména článku 6 přijme každý členský stát doklad o shodě nebo osvědčení o řízení bezpečnosti vydané správou kteréhokoliv jiného členského státu nebo uznaným subjektem působícím jejím jménem.
6. Členský stát uzná doklady o shodě a osvědčení o řízení bezpečnosti vydané správou třetí země nebo jejím jménem, jestliže prokazují soulad s tímto nařízením.
Doklady o shodě a osvědčení o řízení bezpečnosti vydané jménem správ třetích zemí mohou být uznány jen tehdy, jestliže byly vydány uznaným subjektem.
Článek 6
Členské státy se samy přesvědčí, že všechny společnosti poskytující linkovou dopravu loďmi typu ro-ro z jejich přístavů nebo do nich vyhovují tomuto nařízení.
Článek 7
Domnívá-li se členský stát, že společnost, přestože je držitelem dokladu o shodě, není schopna provozovat loď typu ro-ro na pravidelné lince z jeho přístavů nebo do nich vzhledem k tomu, že existuje možnost vážného ohrožení bezpečnosti života nebo majetku nebo životního prostředí, může provoz této dopravy pozastavit do doby, než je toto nebezpečí odstraněno.
V tom případě se použije tento postup:
Článek 8
V zájmu zohlednění všeobecných podmínek předpisu ISM přezkoumá Komise uplatňování tohoto nařízení tři roky po jeho vstupu v platnost a navrhne veškerá vhodná opatření.
Článek 9
V zájmu zohlednění vývoje na mezinárodní úrovni, a zejména na úrovni Mezinárodní námořní organizace, mohou být postupem podle čl. 10 odst. 2 změněny a zahrnuty do přílohy řídících zásad pro správy týkajících se uplatňování předpisu ISM
a) definice předpisu ISM v článku 2;
b) lhůty platnosti dokladů o shodě nebo osvědčení o řízení bezpečnosti a četnost kontrol těchto dokladů podle čl. 5 odst. 3 a 4;
c) příloha;
Článek 10
1. Komisi je nápomocen výbor zřízený podle čl. 12 odst. 1 směrnice Rady 93/75/EHS [7].
2. Zástupce Komise předloží výboru návrh opatření, která mají být přijata. Výbor zaujme stanovisko k návrhu ve lhůtě, kterou může předseda stanovit podle naléhavosti věci. Stanovisko se přijímá většinou stanovenou v čl. 148 odst. 2 Smlouvy pro přijímání rozhodnutí, která má Rada přijímat na návrh Komise. Hlasům zástupců členských států ve výboru je přidělena váha stanovená v uvedeném článku. Předseda nehlasuje.
3. a) Komise přijme zamýšlená opatření, jsou-li v souladu se stanoviskem výboru.
b) Pokud zamýšlená opatření nejsou v souladu se stanoviskem výboru nebo pokud výbor žádné stanovisko nezaujme, předloží Komise Radě neprodleně návrh opatření, která mají být přijata. Rada se usnese kvalifikovanou většinou.
c) Pokud se Rada neusnese do 40 dní ode dne, kdy jí byl návrh předán, přijme navrhovaná opatření Komise.
Článek 11
Odchylně od prvního pododstavce se toto nařízení až do 31. prosince 1997 nevztahuje na společnosti zřízené podle řeckého práva, které mají své hlavní středisko činnosti v Řecku a které provozují lodě typu ro-ro zapsané a plující pod vlajkou Řecka a poskytující linkovou dopravu výlučně mezi přístavy v Řecku.
Toto nařízení je závazné v celém rozsahu a přímo použitelné ve všech členských státech.
o zlepšení zemědělské statistiky Společenství (96/411/ES)
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 43 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na rozhodnutí Rady 93/464/EHS ze dne 22. července 1993 o rámcovém programu prioritních akcí v oblasti statistických informací v letech 1993 až 1997 [3], a zejména s ohledem na čl. 4 písm. a) tohoto rozhodnutí,
vzhledem k tomu, že rámcový program zavedený rozhodnutím 93/464/EHS mimo jiné uvádí, že je nezbytné, aby se lépe využívaly prostředky věnované na zemědělskou statistiku tak, že se uplatní výsledky screeningového programu zavedeného usnesením Rady ze dne 19. června 1989 o provádění plánu prioritních akcí v oblasti statistických informací: statistický program Evropských společenství 1989 - 1992 [4];
vzhledem k tomu, že tento screening zmapoval nejdůležitější oblasti změn, které je třeba provést v zemědělské statistice Společenství;
vzhledem k tomu, že tyto změny zahrnují některé z hlavních oblastí, ve kterých je možné dosáhnout úspor a ve kterých existují nové nebo vzrůstající potřeby; že tyto změny je třeba přizpůsobit obecným dohodnutým zásadám;
vzhledem k tomu, že vnitrostátní přizpůsobování je třeba koordinovat na úrovni Společenství tak, aby se zabezpečilo, že:
a) údaje zůstanou u každého členského státu dostatečně spolehlivé a mezi členskými státy navzájem srovnatelné;
b) případné nezbytné změny v právních předpisech schvalovaných Radou bude Komise moci rozpoznat, připravit a navrhnout včas a současně také Komise včas schválí prováděcí pravidla k těmto předpisům;
c) metodické studie provedené různými členskými státy s ohledem na efektivní způsoby uspokojování nových informačních potřeb budou relevantní;
d) při plánování vnitrostátních činností budou zohledněny společné zájmy Společenství;
e) finanční prostředky Společenství a členských států umožňující uskutečňování tohoto programu budou používány co nejefektivněji;
vzhledem k tomu, že nejlepším způsob dosažení koordinace je v rámci formální struktury, která umožňuje kolektivní zvažování technických omezení a priorit a umožňuje rozhodování v souladu se zájmy Společenství a členských států;
vzhledem k tomu, že provedení nezbytných změn vyžaduje finanční příspěvek Společenství členským státům podle jejich objektivních potřeb;
vzhledem k tomu, že dosažení zamýšlených úspor si pravděpodobně vyžádá nutné technické úpravy prováděcích pravidel k určitým statistickým zjišťováním; že takové úpravy je třeba provést ve spojení s přiměřenými ochrannými opatřeními;
vzhledem k tomu, že je třeba přijmout opatření za účelem možného prodloužení platnosti tohoto rozhodnutí s ohledem na příští rámcový program prioritních akcí v oblasti statistických informací na období po roce 1997;
vzhledem k tomu, že rozdělení úkolů mezi Komisi a členské státy je plně v souladu se zásadou subsidiarity,
PŘIJALA TOTO ROZHODNUTÍ:
Článek 1
Cíl
S ohledem na prostředky, které jsou k dispozici, přijmou členské státy pro zlepšení uspokojování informačních potřeb prostřednictvím zemědělské statistiky Společenství po reformě společné zemědělské politiky opatření pro přizpůsobení svých vnitrostátních zemědělských statistických systémů. Přitom vezmou v úvahu pracovní oblasti uvedené přílohách I a II, jakož i cíle, charakteristiky a kritéria uvedené v příloze III.
Článek 2
Úloha Komise
Komise, jednající v souladu s členskými státy:
a) stanovuje společný plán koordinace a všeobecný rámec pro nutné metodické popisy činností;
b) kontroluje kvalitu a porovnatelnost údajů;
c) stanovuje a provádí opatření na úrovni Společenství, které jsou pro účely tohoto Rozhodnutí významné.
Článek 3
Časový rámec a postup
Proces přizpůsobení zemědělské statistiky Společenství, uvedený v článku 1, začne v průběhu období 1996-1997. Komise ho koordinuje prostřednictvím technických akčních plánů uvedených v článku 4. Po tomto období může Rada rozhodnout o prodloužení doby platnosti v souladu s návrhy Komise uvedenými v článku 11.
Článek 4
Technické akční plány pro zemědělskou statistiku
1. Technický akční plán pro zemědělskou statistiku stanoví Komise každý rok postupem podle článku 10. Tyto plány zahrnou činnosti, které mají být provedeny členskými státy ve smyslu článku 1. Dostupné prostředky se použijí tak, aby se co nejvíce zvýšila efektivnost nákladů vložených do zemědělské statistiky Společenství za současného uspokojení požadavků práva Společenství, neformálních ujednání a nových informačních potřeb.
2. Každoroční technický akční plán zahrne podrobný seznam opatření pro příští rok a přibližný časový rozvrh na další dva roky. Při sestavování plánu je třeba mít na zřeteli:
a) existující závazky na toto období, např. seznam a periodicitu zjišťování Společenství, která mají být provedena členskými státy a další údaje, které mají předávány Komisi;
b) písemné informace od členských států podle čl. 5 písm b) a c);
c) prostředky potřebné na každou z akcí s přihlédnutím k prostředkům, které jsou k dispozici.
Článek 5
Zprávy členských států
Členské státy předají každý rok (rok "n") nejpozději k 31. březnu:
a) stručnou zprávu o provádění opatření dohodnutých pro předchozí rok ("n-1");
b) stručný popis různých opatření přijatých do plánu na příští rok ("n+1");
c) oznámení důležitějších opatření plánovaných nebo navrhovaných na oba následující roky ("n+2" a "n+3"), pokud jsou významná pro účely tohoto rozhodnutí.
Popis zahrne předpokládané změny metodiky provádění, prováděcích činností, předpokládané problémy a návrhy jejich řešení, využití prostředků Společenství a členských států a návrhy na zlepšení situace na úrovni Společenství. Přitom se označí opatření, u kterých je nezbytná podpora ze strany Společenství.
Komise navrhne postupem podle článku 10 zjednodušené příklady zpráv za účelem usnadnění jejich vypracování.
Článek 6
Finanční ustanovení
1. Společenství přispěje na náklady vynaložené členskými státy při provádění úprav vnitrostátních zemědělských statistických systémů nebo na náklady na přípravné činnosti, které se týkají nových nebo zvýšených potřeb v rámci technického akčního plánu.
2. V souladu s technickým akčním plánem rozhodne Komise každý rok postupem podle článku 10 o výši příspěvku pro členské státy.
3. Příspěvek bude k dispozici členským státům každý rok po předložení roční zprávy o provádění předpokládaných opatření v předešlém roce a po přijetí této zprávy Komisí. V případě nutnosti provede Komise ve spolupráci s příslušnými orgány členských států kontroly na místě.
Článek 7
Flexibilita
Pokud je to nutné pro dosažení cílů tohoto rozhodnutí, může Komise po dobu trvání technického akčního plánu postupem podle článku 10 schválit žádost členského státu o umožnění přizpůsobení jedné nebo více oblastí uvedených v příloze IV: sledované regiony, další územní členění, definice, metodika statistického zjišťování, doba zjišťování, seznam ukazatelů a velikostní třídy.
Článek 8
Přizpůsobení se změněným okolnostem
Komise může postupem podle článku 10 upravit přílohu I (statistické oblasti, ve kterých jsou možné úspory) a přílohu II (statistické oblasti s novými nebo rostoucími potřebami). O těchto úpravách uvědomí Evropský parlament a Radu.
Článek 9
Úloha Stálého výboru pro zemědělskou statistiku
Stálý výbor pro zemědělskou statistiku, založený rozhodnutím 72/279/EHS [5], se schází nejméně jednou za rok k projednání těchto otázek:
a) zprávy vypracované členskými státy o realizaci programu v předchozím roce;
b) opatření navrhovaná členskými státy na příští rok a plán na dva další roky;
c) technický akční plán na příští rok;
d) finanční příspěvek Společenství uvedený v článku 6;
e) možné změny příloh I a II.
Článek 10
Prováděcí ustanovení
Komise přijme opatření nezbytná pro provádění tohoto rozhodnutí. Komisi je nápomocen Stálý výbor pro zemědělskou statistiku, dále jen "výbor".
Zástupce Komise předloží výboru návrh opatření, která mají být přijata. Výbor zaujme stanovisko k návrhu ve lhůtě, kterou může předseda stanovit podle naléhavosti věci. Stanovisko se přijímá většinou podle čl. 148 odst. 2 Smlouvy pro přijímání rozhodnutí, která má Rada přijímat na návrh Komise. Hlasům zástupců členských států ve výboru je přidělena váha stanovená v uvedeném článku. Předseda nehlasuje.
Komise přijme zamýšlená opatření, jsou-li v souladu se stanoviskem výboru.
Pokud zamýšlená opatření nejsou v souladu se stanoviskem výboru nebo pokud výbor žádné stanovisko nezaujme, předloží Komise Radě neprodleně návrh opatření, která mají být přijata. Rada se usnese kvalifikovanou většinou.
Pokud se Rada neusnese do tří měsíců ode dne, kdy jí byl návrh předán, přijme navrhovaná opatření Komise.
Článek 11
Zpráva
Do 1. listopadu 1997 zpracuje Komise po konzultaci se Stálým výborem pro zemědělskou statistiku zprávu o provádění tohoto rozhodnutí pro Evropský parlament a Radu a podle potřeby přiloží k této zprávě návrhy na prodloužení doby platnosti.
Článek 12
Toto rozhodnutí je určeno členským státům.
o uvedení na trh geneticky modifikované pylově sterilní čekanky (Cichorium intybus L.) s částečnou tolerancí k herbicidu glufosinát-amonium podle směrnice Rady 90/220/EHS (Text s významem pro EHP)
(96/424/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 90/220/EHS ze dne 23. dubna 1990 o záměrném uvolňování geneticky modifikovaných organismů do životního prostředí [1] naposledy pozměněnou směrnicí Komise 94/15/ES [2], a zejména na článek 13 této směrnice,
vzhledem k tomu, že postup Společenství podle článků 10 až 18 směrnice Rady 90/220/EHS umožňuje příslušným orgánům členských států udělovat souhlas s uvedením živých produktů skládajících se z geneticky modifikovaných organismů na trh;
vzhledem k tomu, že příslušnému orgánu členského státu (Nizozemska) byla předložena notifikace týkající se uvedení takového produktu na trh;
vzhledem k tomu, že příslušný orgán Nizozemska postoupil dokumentaci k této záležitosti s příznivým stanoviskem Komisi; že příslušné orgány jiných členských států vznesly k uvedené dokumentaci námitky;
vzhledem k tomu, že podle čl. 13 odst. 3 je Komise proto povinna přijmout rozhodnutí postupem podle článku 21 směrnice 90/220/EHS;
vzhledem k tomu, že Komise po přezkoumání všech námitek, které byly podle směrnice 90/220/EHS vzneseny, a podle informací podaných v dokumentaci dospěla k těmto závěrům:
- není důvod se domnívat, že přenos genu bar na volně rostoucí populace čekanky bude mít jakékoli nepříznivé účinky, neboť tento přenos by mohl volně rostoucím populacím poskytnout výhodu v konkurenci či selekci pouze tehdy, kdyby herbicid glufosinat-amonium byl jediným prostředkem, který tyto populace hubí, což v tomto případě neodpovídá skutečnosti,
- souhlas s uvedením produktu na trh by se neměl vztahovat na jeho použití jako potraviny nebo krmiva, protože předložená notifikace se těchto účelů netýká,
- neexistují žádné bezpečnostní důvody k označení na štítku, že produkt byl získán technikami genetické modifikace,
- jelikož 50 % hybridních semen je tolerantních k herbicidu, mělo by být na štítku uvedeno, že výrobek může být tolerantní k herbicidu glufosinate-amonium, aby si pěstitelé byli vědomi, že nežádoucí výhonky tohoto produktu nelze tímto herbicidem hubit;
vzhledem k tomu, že autorizace chemických herbicidů používaných na rostliny a posuzování účinků jejich použití na lidské zdraví a životní prostředí spadá do oblasti působnosti směrnice Rady 91/414/EHS ze dne 15. července 1991 o uvádění přípravků na ochranu rostlin na trh [3] naposledy pozměněné směrnicí 96/12/ES [4], a nikoli do oblasti působnosti směrnice 90/220/EHS;
vzhledem k tomu, že čl. 11 odst. 6 a čl. 16 odst. 1 směrnice 90/220/EHS obsahují dodatečná ochranná ustanovení použitelná v případě získání nových informací o rizikách tohoto produktu;
vzhledem k tomu, že opatření uvedená v tomto rozhodnutí, jsou v souladu se stanoviskem výboru zástupců členských států zřízeného podle článku 21 směrnice 90/220/EHS,
PŘIJALA TOTO ROZHODNUTÍ:
Článek 1
1. Aniž jsou dotčeny jiné právní předpisy Společenství a s výhradou podmínek uvedených v odstavcích 2, 3 a 4, udělí orgány Nizozemska podle článku 13 směrnice 90/220/EHS souhlas s uvedením na trh níže uvedeného produktu, který notifikovala společnost Bejo-Zaden BV (číslo notifikace C/NL/94/25):
Produkt tvoří semena a rostliny čekanky (Cichorium intybus L. subsp. radicchio rosso) linií (RM3-3, RM3-4 a RM3-6) transformované Ti-plasmidem Agrobacterium tumefaciens s odstraněnými původními geny T-DNA a obsahující mezi hraničními úseky T-DNA:
i) gen pro barnasu z Bacillus amyloliquefaciens (ribonukleázu) s promotorem ESP 29 z Nicotiana tabacum a terminátorem genu pro nopalinsyntázu z Agrobacterium tumefaciens;
ii) gen bar ze Streptomyces hygroscopicus (pro phosphinothricin acetyltransferázu) s promotorem PSsuAra-tp z Arabidopsis thaliana a terminátorem genu 7 TL-DNA Agrobacterium tumefaciens;
iii) gen neo Escherichia coli (pro neomycin-phosphotransferasu II) s promotorem genu nopalinsyntázy Agrobacterium tumefaciens a terminátorem genu pro oktopinsyntázu Agrobacterium tumefaciens.
2. Tento souhlas se vztahuje na veškeré potomstvo pocházející z křížení produktu s jakoukoli běžně pěstovanou čekankou.
3. Tento souhlas se vztahuje na toto použití produktu k pěstitelským účelům.
4. Aniž jsou dotčeny požadavky na označení podle jiných právních předpisů Společenství, na štítku každého obalu semen se uvádí, že produkt:
- je určen k použití k pěstitelským účelům,
- může být tolerantní k herbicidu glufosinat-amonium.
Článek 2
Toto rozhodnutí je určeno členským státům.
kterým se stanoví zvláštní podmínky dovozu produktů rybolovu a akvakultury pocházejících z Mauritánie (Text s významem pro EHP)
(96/425/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 91/493/EHS ze dne 22. července 1991 o hygienických předpisech pro produkci a uvádění produktů rybolovu na trh1, naposledy pozměněnou směrnicí 95/71/ES2, a zejména na článek 11 uvedené směrnice,
vzhledem k tomu, že skupina odborníků Komise provedla inspekční návštěvu Mauritánie, aby ověřila podmínky, za nichž se produkují, skladují a expedují do Společenství produkty rybolovu;
vzhledem k tomu, že právní předpisy Mauritánie v oblasti hygienických kontrol a sledování produktů rybolovu lze považovat za rovnocenné ustanovením směrnice 91/493/EHS;
vzhledem k tomu, že úřad "Ministre de Pches et de l'Économie Maritime - Centre National de Recherches Océanographiques et des Pches - Département Valorisation et Inspection Sanitaire (MPEM-CNROP-DVIS)", příslušný úřad Mauritánie, je schopen účinně ověřovat dodržování platných právních předpisů;
vzhledem k tomu, že pravidla pro získání osvědčení o zdravotní nezávadnosti podle čl. 11 odst. 4 písm. a) směrnice 91/493/EHS musejí také stanovit vzor osvědčení, minimální požadavky na jazyk nebo jazyky, v nichž musí být osvědčení vypracováno, a funkci osoby, která je zmocněná jej podepsat;
vzhledem k tomu, že podle čl. 11 odst. 4 písm. b) směrnice 91/493/EHS je nutné připevnit na balení produktů rybolovu značku udávající název třetí země a schvalovací číslo provozovny a mrazírenského plavidla, z nichž produkty pocházejí;
vzhledem k tomu, že podle čl. 11 odst. 4 písm. c) směrnice 91/493/EHS musí být vypracován seznam schválených provozoven a mrazírenských plavidel; že tento seznam musí být vypracován na základě sdělení MPEM-CNROP-DVIS Komisi; že za zajištění souladu s ustanoveními stanovenými k tomuto účelu v čl. 11 odst. 4 směrnice 91/493/EHS proto odpovídá MPEM-CNROP-DVIS;
vzhledem k tomu, že MPEM-CNROP-DVIS vydal oficiální ujištění, že budou dodržována pravidla uvedená v kapitole V přílohy směrnice 91/493/EHS a splněny požadavky na schválení provozoven a mrazírenských plavidel, které jsou rovnocenné požadavkům stanoveným uvedenou směrnicí;
vzhledem k tomu, že opatření tohoto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
1. Osvědčení uvedené v čl. 2 odst. 1 musí být vypracováno nejméně v jednom úředním jazyce členského státu, v němž se kontroly provádějí.
2. V osvědčení musí být uvedeno jméno, funkce a podpis zástupce "Ministre de Pches et de l'Economie Maritime - Centre National de Recherches Océanographiques et des Pches - Département Valorisation et Inspection Sanitaire (MPEM-CNROP-DVIS)" a jeho úřední razítko v barvě odlišné od barvy ostatních údajů uvedených na osvědčení.
Článek 4
Toto rozhodnutí je určeno členským státům.
kterým se stanoví zvláštní podmínky dovozu produktů rybolovu a akvakultury pocházejících z Pobřeží slonoviny (Text s významem pro EHP)
(96/609/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 91/493/EHS ze dne 22. července 1991 o hygienických předpisech pro produkci a uvádění produktů rybolovu na trh [1], naposledy pozměněnou směrnicí 95/71/ES [2], a zejména na článek 11 uvedené směrnice,
vzhledem k tomu, že skupina odborníků Komise provedla inspekční návštěvu Pobřeží slonoviny, aby ověřila podmínky, za nichž se produkují, skladují a expedují do Společenství produkty rybolovu;
vzhledem k tomu, že právní předpisy Pobřeží slonoviny v oblasti hygienických kontrol a sledování produktů rybolovu lze považovat za rovnocenné ustanovením směrnice 91/493/EHS;
vzhledem k tomu, že úřad "Ministère de l’agriculture et des ressources animales – Direction générale des ressources animales (MARA-DGRA)" v Pobřeží slonoviny je schopen účinně ověřovat dodržování platných právních předpisů;
vzhledem k tomu, že pravidla pro získání osvědčení o zdravotní nezávadnosti podle čl. 11 odst. 4 písm. a) směrnice 91/493/EHS musejí také stanovit vzor osvědčení, minimální požadavky na jazyk nebo jazyky, v nichž musí být vypracováno, a funkci osoby, která je zmocněná ho podepsat;
vzhledem k tomu, že podle čl. 11 odst. 4 písm. b) směrnice 91/493/EHS je nutné připevnit na balení produktů rybolovu značku udávající jméno třetí země a schvalovací číslo provozovny, ze které produkty pocházejí;
vzhledem k tomu, že podle čl. 11 odst. 4 písm. c) směrnice 91/493/EHS musí být vypracován seznam schválených provozoven; že tento seznam musí být vypracován na základě sdělení MARA-DGRA Komisi; že za zajištění souladu s ustanoveními stanovenými k tomuto účelu v čl. 11 odst. 4 směrnice 91/493/EHS proto odpovídá MARA-DGRA;
vzhledem k tomu, že MARA-DGRA vydal oficiální ujištění, že budou dodržována pravidla uvedená v kapitole V přílohy směrnice 91/493/EHS a splněny požadavky na schválení provozoven, které jsou rovnocenné požadavkům stanoveným uvedenou směrnicí;
vzhledem k tomu, že opatření tohoto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
1. Osvědčení uvedené v čl. 2 odst. 1 musí být vypracováno nejméně v jednom úředním jazyce členského státu, v němž se kontroly provádí.
2. V osvědčení musí být uvedeno jméno, funkce a podpis zástupce "Ministère de l’agriculture et des ressources animales – Direction générale des ressources animales" a úřední razítko MARA-DGRA v barvě odlišné od barvy ostatních údajů uvedených na osvědčení.
Článek 4
Toto rozhodnutí je určeno členským státům.
o zákazu používání některých látek s hormonálním nebo tyreostatickým účinkem a beta-sympatomimetik v chovech zvířat a o zrušení směrnic 81/602/EHS, 88/146/EHS a 88/299/EHS
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 43 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
(1) vzhledem k tomu, že směrnice 81/602/EHS [4] zakazuje některé látky s hormonálním účinkem a některé látky s tyreostatickým účinkem a že směrnice 88/146/EHS [5] zakazuje používání některých látek s hormonálním účinkem v chovech zvířat, avšak připouští výjimky;
(2) vzhledem k tomu, že směrnice Rady 88/299/EHS [6] stanoví podmínky pro udělení výjimek podle článku 7 směrnice 88/146/EHS ze zákazu obchodování s některými kategoriemi zvířat a jejich masem;
(3) vzhledem k tomu, že některé látky s tyreostatickým, estrogenním, androgenním nebo gestagenním účinkem mohou být na základě reziduí, která zanechávají v mase a jiných potravinách živočišného původu, nebezpečné pro spotřebitele a nepříznivě ovlivňovat kvalitu potravin živočišného původu;
(4) vzhledem k tomu, že v chovech zvířat se nezákonně používají nové látky s anabolickým účinkem, jako např. beta-sympatomimetika pro stimulaci růstu a užitkovosti zvířat;
(5) vzhledem k tomu, že výsledky šetření provedených Komisí v členských státech v letech 1990–1992 ukazují, že beta-sympatomimetika jsou v oblasti chovů zvířat k dispozici v širokém měřítku, což usnadňuje jejich nezákonné používání;
(6) vzhledem k tomu, že nevhodné používání beta-sympatomimetik může vážně ohrozit lidské zdraví; vzhledem k tomu, že v zájmu spotřebitele je třeba zakázat držení, podávání zvířatům jakéhokoliv druhu, jakož i uvádění beta-sympatomimetik na trh za tímto účelem; vzhledem k tomu, že dále je třeba zakázat držení, podávání zvířatům jakéhokoliv druhu a uvádění stilbenů a tyreostatických látek na trh a regulovat používání dalších látek;
(7) vzhledem k tomu, že podávání léčiv na bázi beta-sympatomimetik může být povoleno pro přísně definované léčebné účely u některých kategorií skotu, koňovitých a zvířat v zájmovém chovu;
(8) vzhledem k tomu, že je třeba zajistit, aby všichni spotřebitelé mohli získat maso a potraviny pocházející z masa za stejných nabídkových podmínek a aby tyto výrobky vyhovovaly co nejvíce jejich požadavkům a očekáváním; vzhledem ke spotřebitelské citlivosti může tento přístup vést jedině ke vzrůstu spotřeby těchto výrobků;
(9) vzhledem k tomu, že je třeba pokračovat v uplatňování zákazu používání látek s hormonálním účinkem pro krmné účely; vzhledem k tomu, že použití některých látek k léčebným nebo zootechnickým účelům může být povoleno, je však třeba přísné kontroly, aby se zabránilo jejich zneužití;
(10) vzhledem k tomu, že ochranné lhůty nejsou na úrovni Společenství sjednoceny a mezi členskými státy se vyskytují značné rozdíly, zejména u schválených veterinárních léčiv obsahujících hormonální látky nebo beta-sympatomimetika; vzhledem k tomu, že ve snaze o sjednocení by měly být u těchto léčiv stanoveny maximální ochranné lhůty;
(11) vzhledem k tomu, že je nutné živá zvířata, takto ošetřená z léčebných nebo zootechnických důvodů, a maso těchto zvířat zásadně vyloučit z obchodování, protože by byla ohrožena efektivita kontrolního plánu jako celku; vzhledem k tomu, že pro obchodování s chovnými zvířaty a s chovnými zvířaty na konci jejich reprodukčního života ve Společenství a pro dovoz těchto zvířat do Společenství ze třetích zemí mohou být za určitých podmínek stanoveny výjimky z tohoto zákazu;
(12) vzhledem k tomu, že tyto výjimky mohou být povoleny, jsou-li poskytnuty dostatečné záruky pro to, aby se zabránilo ohrožení volné soutěže; vzhledem k tomu, že tyto záruky se týkají přípravků, které mohou být použity, podmínek pro jejich použití a kontrol dodržování těchto podmínek, zejména vzhledem k nezbytné ochranné lhůtě;
(13) vzhledem k tomu, že na dodržení opatření vyplývajících z této směrnice musí být účinně dohlíženo;
(14) vzhledem k tomu, že by měly být zrušeny směrnice 81/602/EHS, 88/146/EHS a 88/299/EHS;
(15) vzhledem k tomu, že pro účinný boj ve všech členských státech proti případnému nezákonnému používání přípravků zvyšujících růst a produktivitu chovu je třeba akce organizovat na úrovni Společenství;
(16) vzhledem k tomu, že 18. ledna 1996 Evropský parlament vyzval Komisi a Radu, aby i nadále bránily dovozu masa ošetřeného hormony do Společenství, požádal o zachování úplného zákazu používání prostředků pro zvýšení růstu v chovech zvířat a vyzval Radu, aby za tímto účelem neodkladně přijala návrh Komise, ke kterému vydal svoje stanovisko 19. dubna 1994;
PŘIJALA TUTO SMĚRNICI:
Článek 1
1. Pro účely této směrnice se použijí definice pro maso a masné výrobky uvedené ve směrnicích 64/433/EHS [7], 71/118/EHS [8], 77/99/EHS [9] a 91/495/EHS [10], pro produkty vodního hospodářství ve směrnici 91/493/EHS [11] a pro veterinární léčiva ve směrnicích 81/851/EHS [12] a 81/852/EHS [13].
2. Kromě toho se rozumí:
a) "hospodářskými zvířaty" domácí druhy zvířat – skot, prasata, ovce, kozy, lichokopytníci, drůbež a králíci, jakož i volně žijící zvířata jmenovaných druhů a volně žijící přežvýkavci, kteří byli odchováni v hospodářství;
b) "léčebným ošetřením" podání – podle článku 4 této směrnice – schválené látky jednotlivému hospodářskému zvířeti vyšetřenému veterinárním lékařem k ošetření poruch plodnosti – zahrnujících přerušení nežádoucí březosti – a v případě beta-sympatomimetik ke zmírnění kontrakcí dělohy u krav při porodu, k ošetření poruch dýchání a ke zmírnění kontrakcí dělohy u koňovitých, chovaných pro jiné než jatečné účely;
c) "zootechnickým ošetřením" podání:
i) jakékoliv látky povolené podle článku 5 této směrnice jednotlivému hospodářskému zvířeti k synchronizaci říje nebo k přípravě dárkyň a příjemkyň pro implantaci embryí, po vyšetření zvířete veterinárním lékařem, nebo podle článku 5 odstavce 2 na jeho odpovědnost;
ii) v případě živočichů vodního hospodářství skupině chovných zvířat k sexuální inverzi na předpis veterinárního lékaře a na jeho odpovědnost;
d) "nezákonným ošetřením" použití neschválených látek nebo přípravků, nebo použití látek nebo přípravků schválených právními předpisy Společenství, ale k jiným účelům a za jiných podmínek, než právní předpisy Společenství stanoví.
Článek 3
Členské státy zakážou:
a) podávat látky s tyreostatickým, estrogenním, androgenním, nebo gestagenním účinkem v jakékoliv formě, jakož i beta-sympatomimetika hospodářským zvířatům nebo živočichům vodního hospodářství;
b) držet v hospodářství zvířata uvedená v písmenu a), pokud nejsou pod úředním dohledem, uvádět na trh nebo porážet pro lidskou spotřebu hospodářská zvířata nebo živočichy vodního hospodářství, kteří obsahují látky uvedené v písmenu a) nebo u kterých byla prokázána přítomnost těchto látek, pokud nelze prokázat, že dotyčná zvířata byla ošetřena v souladu s články 4 nebo 5;
c) uvádět na trh pro lidskou spotřebu vodní živočichy, kterým byly podány látky uvedené v písmenu a), jakož i výrobky pocházející z těchto živočichů;
d) uvádět na trh maso zvířat uvedených v písmenu b);
e) zpracovávat maso uvedené v písmenu d).
Článek 4
Odchylně od článků 2 a 3 mohou členské státy povolit:
1. podávat hospodářským zvířatům za léčebným účelem 17–betaestradiol, testosteron a progesteron nebo deriváty těchto látek, které mohou být po resorpci v místě aplikace lehce převedeny zpět na výchozí sloučeniny hydrolýzou. Veterinární léky použité k léčebnému ošetření musí splňovat požadavky pro uvádění na trh stanovené směrnicí 81/851/EHS a smí být podávány pouze veterinárním lékařem injekčně, nebo ve formě vaginálních spirál k ošetření ovariální dysfunkce, a to pouze jednoznačně identifikovaným hospodářským zvířatům, v žádném případě ne implantací. Ošetření identifikovaných zvířat musí odpovědný veterinární lékař zaregistrovat. Tento veterinární lékař musí do registru, který má vyhovovat smyslu směrnice 81/851/EHS, zaznamenat přinejmenším následující údaje:
- druh ošetření,
- druh povoleného přípravku,
- datum ošetření,
- totožnost ošetřeného zvířete.
Registr musí být příslušnému orgánu na vyžádání zpřístupněn;
2. podávat pro léčebné účely schválená veterinární léčiva obsahující:
i) allyltrenbolon, podávaný orálně, nebo beta-sympatomimetika koňovitým a zvířatům v zájmovém chovu, pokud jsou podávána v souladu s návodem výrobce;
ii) beta-sympatomimetika v injekční formě k zmírnění kontrakcí dělohy u krav při porodu;
Tyto látky musí podávat pouze veterinární lékař, nebo v případě veterinárních léčiv uvedených v bodě i) se podávají jen pod jeho přímou odpovědností; odpovědný veterinární lékař zanese toto ošetření do registru, přičemž zaznamená nejméně údaje uvedené v bodě 1.
Chovatelům je zakázáno držení veterinárních léčiv obsahujících beta-sympatomimetika, která jsou použitelná pro zmírnění kontrakcí dělohy.
Bez újmy prvního pododstavce bodu 2 ii) je však léčebné ošetření zakázáno v případě užitkových zvířat, včetně chovných zvířat na konci jejich reprodukčního života.
Článek 5
Členské státy mohou – odchylně od čl. 3 písm. a) a aniž je dotčen článek 2 – povolit, pro účely zootechnického ošetření, podávat hospodářským zvířatům veterinární léčiva s estrogenním, androgenním nebo gestagenním účinkem, která jsou schválena v souladu se směrnicemi 81/851/EHS a 81/852/EHS. Tato veterinární léčiva musí podávat veterinární lékař jednoznačně identifikovaným zvířatům; ošetření musí být odpovědným veterinárním lékařem zaregistrováno v souladu s čl. 4 bodem 1.
Členské státy však mohou povolit, aby synchronizace říje, jakož i příprava dárkyň a příjemkyň pro implantaci embryí nebyla provedena přímo veterinárním lékařem, ale pouze na jeho odpovědnost.
Pokud jde o živočichy vodního hospodářství, rybí násada může být během prvních tří měsíců ošetřena za účelem sexuální inverze veterinárními léčivy s androgenním účinkem, schválenými v souladu se směrnicemi 81/851/EHS a 81/852/EHS.
V případech uvedených v tomto článku vystaví veterinární lékař jednorázový předpis, kde upřesní příslušné ošetření a množství požadovaného přípravku a předepsané přípravky zaznamená do registru.
Zootechnické ošetření je však zakázáno v případě užitkových zvířat, včetně období výkrmu chovných zvířat na konci jejich reprodukčního života.
Článek 6
1. Hormonální přípravky a beta-sympatomimetika, jejichž podávání hospodářským zvířatům je povoleno v článcích 4 a 5, musí vyhovovat požadavkům směrnic 81/851/EHS a 81/852/EHS.
2. Přesto však nesmí být podle odstavce 1 povoleny:
a) tyto hormonální přípravky:
i) přípravky s depotním účinkem;
ii) přípravky s ochrannou lhůtou delší než 15 dní po konci ošetření;
iii) přípravky:
- které byly schváleny podle předpisů, jež předcházely změně provedené nařízením č. 2309/93 (EHS) [14],
- u nichž nejsou známy podmínky použití,
- pro které nejsou známy reagencie, ani analytické přístroje pro zjišťování přítomnosti reziduí v množství překračujícím povolené limity,
b) veterinární léčiva obsahující beta-sympatomimetika s ochrannou lhůtou po konci ošetření delší než 28 dnů.
Článek 7
1. Členské státy mohou pro obchodní účely povolit uvádět na trh chovná zvířata a chovná zvířata na konci jejich reprodukčního života, která byla během posledního období chovu ošetřena podle článků 4 a 5, dále mohou povolit použití razítka Společenství pro maso těchto zvířat, jestliže byly dodrženy podmínky stanovené v článcích 4 a 5 a minimální ochranné lhůty stanovené v čl. 6 odst. 2 písm. a) bodu ii) nebo písm. b), nebo ochranné lhůty, které jsou v souladu s povolením k uvádění na trh.
Přesto však je možné před uplynutím ochranné lhůty obchodovat s vysoce hodnotnými koňmi – zejména závodními, sportovními nebo cirkusovými, nebo koňmi určenými k plemenitbě či pro výstavy, včetně evidovaných koňovitých – kterým byla z důvodů jmenovaných v článku 4 podána veterinární léčiva, která obsahují allyltrenbolon nebo beta-sympatomimetika, pokud splňují podmínky pro podání a druh i datum ošetření jsou uvedeny v osvědčení nebo v průvodních listinách tato zvířata doprovázejících.
2. Maso nebo produkty ze zvířat, kterým byly podány látky s estrogenním, androgenním nebo gestagenním účinkem nebo beta-sympatomimetika v souladu s ustanovením výjimek tétosměrnice, smějí být uváděny na trh pro lidskou spotřebu, pokud byla dotyčná zvířata ošetřena veterinárními léčivy vyhovujícími požadavkům článku 6 a pokud byly dodrženy ochranné lhůty před porážkou zvířete.
Článek 8
Členské státy zajistí, aby:
1. látky uvedené v článku 2 a v čl. 3 písm. a) byly při dovozu, výrobě, skladování, distribuci, prodeji a použití výlučně ve vlastnictví osob oprávněných podle vnitrostátních předpisů v souladu s článkem 1 směrnice 90/676/EHS [15];
2. navíc ke kontrolám stanoveným ve směrnicích o uvádění různých dotyčných přípravků na trh, byly příslušnými vnitrostátními orgány bez předchozího oznámení prováděny úřední kontroly stanovené v článku 11 směrnice 96/23/ES [16] za účelem zjištění:
a) držení nebo přítomnosti látek nebo přípravků zakázaných podle článku 2, které by byly určeny k podávání zvířatům pro účely výkrmu;
b) nezákonného ošetření zvířat;
c) nedodržení ochranných lhůt stanovených v článku 6;
d) nedodržení omezení podle článků 4 a 5 při používání některých látek nebo přípravků;
3. vyšetření za účelem zjištění přítomnosti:
a) látek uvedených v bodě 1 ve zvířatech, v napájecí vodě pro zvířata a na všech místech, na kterých jsou zvířata odchovávána nebo ustájena;
4. pokud se při kontrolách prováděných podle bodů 2 a 3 zjistí:
a) přítomnost látek nebo přípravků, jejichž používání nebo držení je zakázáno, nebo přítomnost reziduí látek, jejichž přítomnost prokazuje nezákonné ošetření – byly takové látky nebo přípravky zabaveny a aby ošetřená zvířata nebo jejich maso byly umístěny pod úřední dozor do doby, než se uplatní příslušné sankce;
b) nesplnění požadavků bodu 2 písm. b) a c) – příslušný orgán přijal náležitá opatření odpovídající závažnosti porušení předpisů.
Článek 9
Aniž je dotčena směrnice 81/851/EHS musí podniky kupující nebo vyrábějící látky s tyreostatickým, estrogenním, androgenním nebo gestagenním účinkem a beta-sympatomimetika, podniky, které mají povolení jakéhokoliv druhu pro prodej takových látek, dále podniky, které kupují farmaceutické přípravky a veterinární léčiva nebo které je z těchto látek vyrábějí, vést registr, ve kterém jsou uvedena v chronologickém pořadí množství vyrobená nebo zakoupená a množství prodaná nebo použitá k výrobě farmaceutických přípravků a veterinárních léčiv a jména osob, kterým byla tato množství prodána nebo od kterých byla koupena.
Výše uvedené informace musí být příslušnému orgánu na vyžádání zpřístupněny, v případě počítačových záznamů ve formě výtisku.
Článek 10
Tam, kde výsledky kontrol provedených v členském státě ukážou, že požadavky této směrnice v zemi původu zvířat nebo výrobku nejsou splněny, příslušný orgán tohoto členského státu použije směrnici Rady 89/608/EHS [17] ze dne 21. listopadu 1989 o vzájemné pomoci mezi správními orgány členských států a jejich spolupráci s Komisí k zajištění správného používání veterinárních a zootechnických právních předpisů.
Článek 11
1. Třetí země, jejichž právní předpisy povolují uvádění na trh a podávání stilbenů, stilbenových derivátů, jejich solí a esterů, nebo tyreostatických látek pro podávání zvířatům všech druhů, nesmí být podle právních předpisů Společenství zahrnuty do žádného seznamu zemí, ze kterých povolují členské státy dovoz hospodářských zvířat, živočichů vodního hospodářství, nebo masa nebo výrobků z těchto živočichů.
2. Členské státy zakážou ze třetích zemí uvedených na některém ze seznamů podle odstavce 1 také dovoz:
a) hospodářských zvířat a živočichů vodního hospodářství:
i) jimž byly podány v jakékoliv formě přípravky nebo látky uvedené v čl. 2 bodě a);
ii) jimž byly podány látky nebo přípravky uvedené v bodě (a) článku 3, pokud tyto látky nebo přípravky nebyly podány v souladu s ustanoveními a požadavky stanovenými v článcích 4, 5 a 7 a nebyly dodrženy mezinárodně doporučené ochranné lhůty;
b) masa nebo výrobků pocházejících ze zvířat, jejichž dovoz je zakázán podle písmene a).
3. Přesto však chovná zvířata a chovná zvířata na konci svého reprodukčního života, nebo maso z nich, smějí být dovezeny ze třetích zemí, pokud tyto země poskytnou záruky alespoň rovnocenné zárukám stanoveným touto směrnicí, které byly stanoveny postupem podle článku 33 směrnice 96/23/ES pro použití kapitoly V uvedené směrnice.
4. Kontroly dovozů ze třetích zemí se provádějí v souladu s čl. 4 odst. 2 písm. c) směrnice Rady 91/496/EHS [18] ze dne 15. července 1991, kterou se stanoví zásady organizace veterinárních kontrol zvířat dovážených do Společenství ze třetích zemí a kterou se mění směrnice 89/662/EHS, 90/425/EHS a 90/675/EHS, s čl. 8 odst. 2 směrnice Rady 90/675/EHS [19] ze dne 10. prosince 1990, kterou se stanoví zásady organizace veterinární kontroly produktů dovážených do Společenství ze třetích zemí.
Článek 12
Rada může na návrh Komise přijmout kvalifikovanou většinou přechodná opatření, nezbytná k zavedení režimu stanoveného touto směrnicí.
Článek 13
1. Směrnice 81/602/EHS, 88/146/EHS a 88/299/EHS se zrušují ode dne 1. července 1997.
2. Odkazy na zrušené směrnice se považují za odkazy na tuto směrnici v souladu se srovnávací tabulkou v příloze.
Článek 14
1. Členské státy uvedou do 1. července 1997 včetně sankcí v účinnost právní a správní předpisy nezbytné pro dosažení souladu s touto směrnicí, a pro beta-sympatomimetika nejpozději do 1. července 1997. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
3. Až do provedení ustanovení této směrnice, pokud jde o beta-sympatomimetika, se nadále v této oblasti používají vnitrostátní předpisy při dodržování obecných ustanovení Smlouvy.
Článek 15
ze dne 10. května 1996, kterou se směrnice Rady 76/116/EHS o sbližování právních předpisů členských států týkajících se hnojiv přizpůsobuje technickému pokroku (Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství, a zejména na článek 100a této smlouvy,
s ohledem na směrnici Rady 76/116/EHS ze dne 18. prosince 1975 o sbližování právních předpisů členských států týkajících se hnojiv [1], naposledy pozměněnou směrnicí 89/530/EHS [2], a zejména na čl. 9 odst. 1 uvedené směrnice,
vzhledem k tomu, že článek 7a Smlouvy stanoví vytvoření prostoru bez vnitřních hranic, v němž je zajištěn volný pohyb zboží, osob, služeb a kapitálu;
vzhledem k tomu, že směrnice Rady 76/116/EHS stanoví pravidla pro uvádění hnojiv na vnitřní trh;
vzhledem k tomu, že v příloze I směrnice 76/116/EHS je třeba doplnit nová hnojiva, aby mohla být opatřena označením Společenství podle přílohy II uvedené směrnice;
vzhledem k tomu, že oznámení 94/C 138/04 [3] stanoví postup, který by měly dodržovat všechny osoby (výrobci nebo jejich zástupci), které chtějí pro určité hnojivo použít označení Společenství podle přílohy II směrnice 76/116/EHS; že tento postup spočívá v předložení technického dokladu orgánům členského státu, který vystupuje jako zpravodaj ve věci tohoto technického dokladu u pracovní skupiny pro hnojiva při Evropské komisi;
vzhledem k tomu, že opatření této směrnice jsou v souladu se stanoviskem Výboru pro přizpůsobení směrnic pro odstranění technických překážek obchodu s hnojivy technickému pokroku,
PŘIJALA TUTO SMĚRNICI:
Článek 1
Příloha I směrnice 76/116/EHS se mění takto:
1. V bodě 1 části A "Dusíkatá hnojiva" se doplňuje hnojivo obsažené v příloze I této směrnice.
V části A. 1 přílohy III směrnice 76/116/EHS se doplňuje tento výrobek a přípustná odchylka:
"Močovina se síranem amonným 0,5 %" .
Článek 3
1. Členské státy přijmou právní a správní předpisy nezbytné pro dosažení souladu s touto směrnicí do 31. května 1997. Neprodleně o nich uvědomí Komisi.
2. Členské státy sdělí Komisi znění vnitrostátních právních předpisů, které přijmou v oblasti působnosti této směrnice.
Článek 4
Tato směrnice je určena členským státům.
kterou se mění směrnice 77/388/EHS o společném systému daně z přidané hodnoty
RADA EVROPSKÉ UNIE,
s ohledem na Smlouvu o založení Evropského společenství a zejména článek 99 této smlouvy,
s ohledem na návrh Komise,
s ohledem na stanovisko Evropského parlamentu [1],
s ohledem na stanovisko Hospodářského a sociálního výboru [2],
vzhledem k tomu, že čl. 12 odst. 3 písm. d) směrnice 77/388/EHS [3] stanoví, že pravidla pro zdaňování zemědělských produktů, které nespadají do kategorie 1 přílohy H, schválí Rada jednomyslně na návrh Komise do 31. prosince 1994; že do uvedeného dne mohly členské státy, které na ně nyní uplatňují sníženou sazbu, uplatňovat tuto sazbu nadále; že toto ustanovení umožňovalo dvouletý odklad uplatňování základní sazby;
vzhledem k tomu, že zkušenost ukázala, že strukturální nerovnováha mezi sazbami daně z přidané hodnoty uplatňované v členských státech na zemědělské produkty z oboru květinářství a zahradnictví vedla k případům, v nichž bylo upozorňováno na podvodné činnosti; že tuto strukturální nerovnováhu bylo možno přímo přičítat použití čl. 12 odst. 3 písm. d), jejž je proto nutno opravit;
vzhledem k tomu, že nejlepším řešením je poskytnout všem členským státům dočasně možnost uplatňovat na dodání zemědělských produktů z oboru květinářství a zahradnictví, jakož i na palivové dřevo, sníženou sazbu,
PŘIJALA TUTO SMĚRNICI:
Článek 1
Směrnice 77/388/EHS se mění takto:
1. V čl. 12 odst. 3 se zrušuje písmeno d).
2. V čl. 28 odst. 2 se doplňuje nové písmeno, které zní:
"i) Členské státy mohou uplatňovat sníženou sazbu na dodání živých rostlin (včetně cibulí, kořenů a obdobných produktů, řezaných květin a ozdobného listoví) a na dodání palivového dřeva."
Článek 2
Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 3
Tato směrnice se použije ode dne 1. ledna 1995.
Článek 4
Tato směrnice je určena členským státům.
Směrnice Evropského parlamentu a Rady 96/57/ES ze dne 3. září 1996 o požadavcích na energetickou účinnost elektrických chladniček, mrazniček a jejich kombinací, které jsou určeny pro domácnost
EVROPSKÝ PARLAMENT A RADA EVROPSKÉ UNIE,
s ohledem na smlouvu o založení Evropského hospodářského společenství, a zejména na článek 100a této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
v souladu s postupem stanoveným v článku 189b Smlouvy [3],
(1) vzhledem k tomu, že je důležité podporovat opatření zaměřená na řádné fungování vnitřního trhu;
(2) vzhledem k tomu, že Rada ve svém usnesení ze dne 15. ledna 1985 o zdokonalení programů úspory energie v členských státech [4] vyzvala členské státy, aby dále usilovaly o podporu racionálnějšího využívání energie dalším rozvojem integrovaných politik úspor energie, a aby tam, kde je to potřebné, své úsilí zvýšily;
(3) vzhledem k tomu, že chladicí zařízení pro domácnost představují nezanedbatelnou část spotřeby elektrické energie v domácnostech a tím i celkové spotřeby elektrické energie ve Společenství; že různé typy chladicích zařízení dostupných na trhu Společenství mají velice rozdílné úrovně spotřeby na daný objem, i když jejich ostatní vlastnosti jsou podobné, tzn. že mají velice rozdílné energetické účinnosti;
(4) vzhledem k tomu, že některé členské státy již začínají přijímat předpisy týkající se účinnosti chladniček a mrazniček pro domácnost, což může vytvořit překážky obchodu s těmito výrobky ve Společenství;
(5) vzhledem k tomu, že je třeba vzít za základ vysokou úroveň ochrany obsaženou v návrzích týkajících se sbližování právních a správních předpisů členských států týkajících se zdraví, bezpečnosti, ochrany životního prostředí a ochrany spotřebitelů; že tato směrnice zajišťuje vysokou úroveň ochrany jak pro okolí, tak pro spotřebitele a jejím cílem je přitom významné zvýšení energetické účinnosti uvedených zařízení;
(6) vzhledem k tomu, že přijetí takových opatření spadá do pravomoci Společenství, že požadavky této směrnice jsou v souladu s jejími cíli a tak odpovídají požadavkům článku 3b Smlouvy;
(7) vzhledem k tomu, že kromě toho článek 130r Smlouvy požaduje ochranu a zlepšování životního prostředí a uvážlivé a racionální využívání přírodních zdrojů, přičemž oba tyto cíle jsou součástí politiky Společenství v oblasti životního prostředí; že výroba a spotřeba elektrické energie vytváří 30 % emisí oxidu uhličitého (CO2) vyrobeného člověkem a přibližně 35 % spotřeby primární energie ve Společenství; že se uvedená procenta stále zvyšují;
(8) vzhledem k tomu, že kromě toho má rozhodnutí Rady 89/364/EHS ze dne 5. června 1989 o akčním programu Společenství na zlepšení účinnosti využití elektrické energie [5] dvojí cíl, a to jednak podpořit spotřebitele, aby dávali přednost spotřebičům a zařízením s vysokou energetickou účinností, a jednak zlepšit účinnost spotřebičů a zařízení;
(9) vzhledem k tomu, že Rada ve svých závěrech ze dne 29. října 1990 stanovila cíl stabilizovat do roku 2000 emise oxidu uhličitého (CO2) ve Společenství na úrovni roku 1990; že pro dosažení tohoto cíle se vyžadují přísnější opatření ke stabilizování emisí (CO2) ve Společenství;
(10) vzhledem k tomu, že byl rozhodnutím 91/556/EHS [6] stanoven program na podporu energetické účinnosti ve Společenství (program SAVE);
(11) vzhledem k tomu, že opatření na zlepšení energetické účinnosti, která se již uplatňují u většiny typů chladicích zařízení dostupných v současné době, nezvýší výrazně jejich výrobní cenu a počáteční náklady na zavedení těchto opatření se během několika málo let, nebo dokonce ještě dříve, navrátí úsporami elektrické energie; že tento výpočet nebere v úvahu dodatečný prospěch, kterým je úspora vnějších nákladů za neuskutečněnou výrobu elektrické energie, k nimž se počítají např. emise oxidu uhličitého (CO2) a ostatních znečišťujících látek;
(12) vzhledem k tomu, že "přirozené" zvyšování energetické účinnosti vyvolané působením trhu a zlepšením výrobních postupů, přibližně odhadované na 2 % ročně, přispěje k celkovému úsilí o dosažení přísnějších norem spotřeby energie;
(13) vzhledem k tomu, že směrnice 92/75/EHS [7] (rámcová směrnice) a směrnice Komise 94/2/ES [8] (kterou se provádí směrnice 92/75/EHS), která požaduje povinné označování spotřebičů štítky a uvádění spotřeby energie dalšími formami, zvýší povědomí spotřebitelů o energetické účinnosti chladicích zařízení pro domácnost; že toto opatření tudíž také podnítí různé konkurenční podniky, aby nabídly úroveň energetické účinnosti svých výrobků vyšší, než požaduje tato směrnice; že však ustanovení o informování spotřebitele musí být doplněno uvedením normativních údajů, aby bylo dosaženo plného účinku a skutečného zlepšení celkové průměrné účinnosti prodaných spotřebičů;
(14) vzhledem k tomu, že tato směrnice, která je zaměřena na odstranění technických překážek, pokud se týká zlepšování energetické účinnosti chladicích zařízení pro domácnost, musí sledovat "nový přístup" zavedený usnesením Rady ze dne 7. května 1985 o novém přístupu k technické harmonizaci a normalizaci [9], který stanoví, že harmonizace právních předpisů se omezuje na stanovení základních požadavků prostřednictvím směrnic, které musí výrobky uváděné na trh splňovat;
(15) vzhledem k tomu, že k zajištění správného provedení této směrnice je zapotřebí účinný donucovací systém zaručující výrobcům korektní podmínky hospodářské soutěže a chránící práva spotřebitele;
(16) vzhledem k tomu, že je třeba vzít v úvahu rozhodnutí Rady 93/465/EHS ze dne 22. července 1993 o modulech pro různé fáze postupů posuzování shody a o pravidlech pro připojování a používání označení shody CE [10], které jsou určeny k použití ve směrnicích technické harmonizace;
(17) vzhledem k tomu, že by se v zájmu mezinárodního obchodu měly používat všude tam, kde je to vhodné, mezinárodní normy; že spotřeba elektrické energie pro chladicí zařízení je stanovena normou Evropského výboru pro normalizaci EN 153 z července 1995, která vychází z mezinárodní normy;
(18) vzhledem k tomu, že chladicí zařízení pro domácnost, která vyhovují požadavkům na energetickou účinnost této směrnice, musí být opatřena označením CE a přidruženými informacemi proto, aby byl umožněn jejich volný pohyb;
(19) vzhledem k tomu, že se tato směrnice omezuje na chladicí zařízení pro domácnost určené pro potraviny a napájené z elektrické sítě, s výjimkou zařízení vyráběných podle zvláštních specifikací; že chladicí zařízení pro obchodní využití jsou mnohem různorodější a není vhodné je zahrnovat do této směrnice,
PŘIJALA TUTO SMĚRNICI:
Článek 1
Tato směrnice se vztahuje na nové elektrické chladničky pro domácnost, konzervátory zmrazených potravin, mrazničky na potraviny a jejich kombinace napájené z elektrické sítě, které jsou definovány v příloze I, dále jen "chladicí zařízení". Zařízení, která mohou využívat také jiný druh energie, zvláště akumulátory a chladicí zařízení pro domácnost pracující na absorpčním principu a zařízení vyrobená podle zvláštních specifikací, jsou z oblasti působnosti této směrnice vyňata.
Článek 2
1. Členské státy přijmou veškerá nezbytná opatření, aby chladicí zařízení, na která se vztahuje tato směrnice, mohla být uváděna na trh Společenství pouze pokud spotřeba elektrické energie dotyčného zařízení je menší nebo rovna maximální přípustné spotřebě pro jeho kategorii vypočítané v souladu s postupem stanoveným v příloze I.
2. Výrobce chladicího zařízení, na které se vztahuje tato směrnice, jeho zplnomocněný zástupce usazený ve Společenství nebo osoba odpovědná za uvádění zařízení na trh Společenství budou odpovědni za zajištění toho, že každé zařízení uváděné na trh splňuje požadavky uvedené v odstavci 1.
Článek 3
1. Členské státy nesmějí na svém území zakazovat, omezovat nebo bránit uvádět na trh chladicí zařízení opatřená označením CE osvědčujícím jejich shodu s ustanoveními této směrnice.
2. Pokud nemají důkaz o opaku, předpokládají členské státy předpokládají, že chladicí zařízení opatřená označením CE požadovaným podle článku 5, splňují všechna ustanovení této směrnice.
3. a) Pokud se na chladicí zařízení vztahují jiné směrnice týkající se jiných hledisek podmiňujících rovněž připojení označení CE, pak toto označení udává, že takové výrobky rovněž splňují, neprokáže-li se opak, ustanovení těchto jiných směrnic.
b) Pokud však jedna nebo několik takových směrnic výrobci dovoluje, aby si v průběhu přechodného období zvolil, jaká pravidla použije, pak označení CE vyjadřuje shodu pouze s ustanoveními těch směrnic, které výrobce použil. V tomto případě musí být v dokumentech, upozorněních nebo návodech, které jsou k chladicím zařízením přiloženy, uvedena referenční čísla použitých směrnic, jak byla zveřejněna v Úředním věstníku Evropských společenství.
Článek 4
Postupy posuzování shody a povinnosti vztahující se k označení CE chladicích zařízení jsou stanoveny v příloze II.
Článek 5
1. Jestliže jsou zařízení uváděna na trh, musí být opatřena označením CE, které se skládá z iniciál CE. Vzor značky je uveden v příloze III. Označení CE musí být na chladicím zařízení připojeno viditelným, čitelným a nesmazatelným způsobem, popřípadě může být také na obalu.
2. Je zakázáno připojovat na chladicí zařízení jakákoliv jiná označení, která by mohla uvádět třetí strany v omyl, pokud jde o význam a tvar označení CE. Na zařízeních, jejich obalu, návodu k použití nebo jiných dokumentech však může být připojeno jakékoli jiné označení, pokud označení CE zůstane viditelné a čitelné.
Článek 6
1. Pokud členský stát zjistí, že označení CE bylo připojeno neoprávněně, je výrobce nebo jeho zplnomocněný zástupce usazený ve Společenství povinen zajistit shodu výrobku a ukončit porušování směrnice v souladu s podmínkami stanovenými tímto členským státem. Pokud ani výrobce, ani jeho zplnomocněný zástupce není ve Společenství usazen, přebírá tuto povinnost osoba, která uvádí chladicí zařízení na trh Společenství.
2. Pokud neshoda trvá, přijme členský stát veškerá nezbytná opatření podle článku 7, aby omezil nebo zakázal uvádění dotyčného výrobku na trh nebo aby zajistil jeho stažení z trhu.
Článek 7
1. V každém rozhodnutí přijatém podle této směrnice, které obsahuje omezení pro uvádění chladicích zařízení na trh, musí být uvedeny přesné důvody, na kterých se toto rozhodnutí zakládá. Straně, které se rozhodnutí týká, je toto rozhodnutí neprodleně oznámeno a zároveň musí být tato strana informována o možnostech a časových lhůtách týkajících se opravných prostředků dostupných podle platných právních předpisů daného členského státu.
2. Členský stát o každém takovém opatření neprodleně uvědomí Komisi s uvedením důvodů pro své rozhodnutí. Komise uvědomí ostatní členské státy.
Článek 8
Před uplynutím čtyřleté lhůty od přijetí této směrnice posoudí Komise výsledky směrnice v porovnání s tím, co se od ní očekávalo. S ohledem na přechod ke druhé etapě zvyšování energetické účinnosti Komise zváží, po konzultaci se zainteresovanými stranami, potřebu vytvořit druhý soubor příslušných opatření, která by významně zlepšila energetickou účinnost chladicích zařízení pro domácnost. V takovém případě bude každé opatření na zlepšení energetické účinnosti a datum jeho vstupu v platnost vycházet z takové úrovně energetické účinnosti, která bude technicky a ekonomicky odůvodněná s ohledem na danou situaci. Rovněž budou zvážena jakákoliv další opatření, jevící se jako vhodná pro zlepšení účinnosti chladicích zařízení pro domácnost.
Článek 9
1. Členské státy přijmou a zveřejní právní a správní předpisy nezbytné pro dosažení souladu s touto směrnicí do jednoho roku od jejího přijetí. Neprodleně o nich uvědomí Komisi.
Členské státy použijí tyto předpisy po uplynutí tří let ode dne přijetí této směrnice.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění vnitrostátních právních předpisů, které přijmou v oblasti působnosti této směrnice.
3. V období tří let po přijetí této směrnice členské státy povolí uvádět na trh chladicí zařízení vyhovující stejným podmínkám, jako jsou ty, které platí na jejich území ke dni přijetí této směrnice.
Článek 10
ze dne 30. září 1996, kterou se mění směrnice Rady 76/432/EHS o sbližování právních předpisů členských států týkajících se brzdových zařízení kolových zemědělských a lesnických traktorů (Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství, a zejména na článek 100a této smlouvy,
s ohledem na směrnici Rady 74/150/EHS ze dne 4. března 1974 o sbližování právních předpisů členských států týkajících se schvalování typu kolových zemědělských a lesnických traktorů [1], naposledy pozměněnou směrnicí 88/297/EHS [2], a zejména na články 12 a 13 uvedené směrnice,
vzhledem k tomu, že zkoušky brzdění se mohou zdokonalit nahrazením středního zpomalení vzorcem definujícím brzdnou dráhu jako funkci rychlosti; že takovou změnu budou následovat další změny, jejichž cílem je zlepšení bezpečnosti traktorů a konstrukčních částí, které jsou v činnosti při užívání traktorů;
vzhledem k tomu, že opatření této směrnice jsou v souladu se stanoviskem Výboru pro přizpůsobování technickému pokroku zřízeného směrnicí 74/150/EHS,
PŘIJALA TUTO SMĚRNICI:
Článek 1
Přílohy I a II směrnice Rady 76/432/EHS [3] se mění v souladu s přílohou této směrnice.
Článek 2
1. Od 1. října 1997 nesmějí členské státy
- odmítnout udělit ES schválení typu nebo vydat doklad uvedený v čl. 10 odst. 1 poslední odrážce směrnice 74/150/EHS nebo udělit vnitrostátní schválení typu pro typ traktoru, ani
2. Od 1. března 1998 členské státy
- nesmějí již udělit ES schválení typu nebo vydat doklad uvedený v čl. 10 odst. 1 poslední odrážce směrnice 74/150/EHS a
- mohou odmítnout udělit vnitrostátní schválení typu
pro typ traktoru z důvodů týkajících se brzdových zařízení, pokud nejsou splněny požadavky směrnice 76/432/EHS ve znění této směrnice.
Článek 3
1. Členské státy uvedou v účinnost právní a správní předpisy nezbytné pro dosažení souladu s touto směrnicí do 1. října 1997. Neprodleně o nich uvědomí Komisi.
2. Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
3. Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 4
Směrnice Evropského parlamentu a Rady 96/73/ES ze dne 16. prosince 1996 o některých metodách kvantitativní analýzy dvousložkových směsí textilních vláken
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na článek 100a této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
v souladu s postupem stanoveným v článku 189b Smlouvy [3],
vzhledem k tomu, že směrnice Rady 72/276/EHS ze dne 17. července 1972 o sbližování právních předpisů členských států týkajících se některých metod kvantitativní analýzy dvousložkových směsí textilních vláken [4] byla opakovaně a podstatně pozměněna; že by z důvodu srozumitelnosti a přehlednosti měla být uvedená směrnice kodifikována;
vzhledem k tomu, že směrnice Evropského parlamentu a Rady 96/74/ES ze dne 16. prosince 1996 o názvech textilií [5] vyžaduje označování etiketami k určení složení vlákenných směsí textilních výrobků spolu s prováděním kontrol shody těchto výrobků s údaji na etiketě prostřednictvím analýzy;
vzhledem k tomu, že metody používané při úředních zkouškách v členských státech ke stanovení složení vlákenných směsí textilních výrobků by měly být jednotné, pokud jde jak o předúpravu vzorků, tak i o jejich kvantitativní analýzu;
vzhledem k tomu, že směrnice 96/74/ES předpokládá, že metody odběru vzorků a analýzy, které se mají používat v členských státech pro účely stanovení složení vlákenných směsí výrobků, budou stanoveny v samostatných směrnicích; že příloha II této směrnice stanoví 15 jednotných metod analýzy pro většinu textilních výrobků složených z dvousložkových směsí, jež jsou na trhu;
vzhledem k tomu, že technický pokrok vyžaduje časté přizpůsobování technických specifikací, které jsou uvedeny v samostatných směrnicích o metodách textilních analýz; že za účelem usnadnění provádění opatření pro to vyžadovaných musí být v rámci Výboru pro směrnice o názvech a označování textilií etiketami stanoven postup, který zajistí úzkou spolupráci mezi členskými státy a Komisí;
vzhledem k tomu, že v případě dvousložkových směsí, pro které neexistuje na úrovni Společenství žádná jednotná metoda analýzy, mohou laboratoře pověřené prováděním zkoušek stanovit složení takovéto směsi za použití jakékoli platné metody, kterou mají k dispozici, přičemž uvedou v protokolu o zkoušce získaný výsledek a, pokud je znám, stupeň přesnosti použité metody;
vzhledem k tomu, že ustanovení této směrnice jsou v souladu se stanoviskem Výboru pro směrnice o názvech a označování textilií etiketami;
vzhledem k tomu, že touto směrnicí nesmí být dotčeny povinnosti členských států týkající se lhůt pro provedení směrnic uvedených v příloze III, části B,
PŘIJALY TUTO SMĚRNICI:
Článek 1
Tato směrnice se týká metod kvantitativní analýzy některých dvousložkových směsí textilních vláken včetně přípravy laboratorních a zkušebních vzorků.
Článek 2
"Laboratorním vzorkem" se rozumí vzorek o vhodné velikosti pro analýzu, připravený ze vzorků odebraných z dávek, postupně odebíraných z celkového množství výrobků určených ke zkoušce.
"Zkušebním vzorkem" se rozumí část laboratorního vzorku potřebná k získání jednotlivého výsledku zkoušky.
Článek 3
Členské státy přijmou všechna nezbytná opatření k zajištění toho, aby v souladu se směrnicí 96/74/ES byla ustanovení příloh I a II o metodách kvantitativní analýzy některých dvousložkových směsí textilních vláken, včetně přípravy laboratorních a zkušebních vzorků, použita při všech úředních zkouškách pro stanovení složení textilních výrobků uváděných na trh.
Článek 4
Každá laboratoř pověřená prováděním zkoušek dvousložkových směsí, pro které neexistuje na úrovni Společenství jednotná metoda analýzy, stanoví složení takových směsí za použití jakékoliv platné metody, kterou má k dispozici, přičemž v protokolu o zkoušce uvede získaný výsledek a, pokud je znám, stupeň přesnosti použité metody.
Článek 5
1. Zřizuje se Výbor pro směrnice o názvech a označování textilií etiketami, dále jen "výbor", složený ze zástupců členských států, kterému předsedá zástupce Komise.
2. Výbor přijme svůj jednací řád.
3. Přizpůsobování metod kvantitativní analýzy uvedených v příloze II technickému pokroku musí probíhat v souladu s postupem stanoveným v článku 6.
Článek 6
1. Má-li být zahájen postup podle tohoto článku, přednese věc výboru jeho předseda, a to buď z vlastního podnětu, nebo na žádost zástupce členského státu.
2. Zástupce Komise předloží výboru návrh opatření, která mají být přijata. Výbor zaujme stanovisko k návrhu ve lhůtě, kterou může předseda stanovit podle naléhavosti věci. Stanovisko se přijímá většinou stanovenou v čl. 148 odst. 2 Smlouvy pro přijímání rozhodnutí, která má Rada přijímat na návrh Komise. Hlasům zástupců členských států ve výboru je přidělena váha stanovená v uvedeném článku. Předseda nehlasuje.
3. a) Komise přijme zamýšlená opatření, jsou-li v souladu se stanoviskem výboru.
b) Pokud zamýšlená opatření nejsou v souladu se stanoviskem výboru nebo pokud výbor žádné stanovisko nezaujme, předloží Komise Radě neprodleně návrh opatření, která mají být přijata.
Rada se usnese kvalifikovanou většinou.
c) Pokud se Rada neusnese do tří měsíců od předložení návrhu, přijme navrhovaná opatření Komise.
Článek 7
Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 8
Zrušují se směrnice uvedené v části A přílohy III, aniž jsou dotčeny povinnosti členských států, které se týkají lhůt pro provedení obsažených v části B přílohy III.
Odkazy na zrušené směrnice se považují za odkazy na tuto směrnici v souladu se srovnávací tabulkou obsaženou v příloze IV.
Článek 9
Tato směrnice je určena členským státům.
Tato směrnice vstupuje v platnost dvacátým dnem po vyhlášení
ze dne 19. listopadu 1996 o systémech pronájmu plavidel a tvorby cen ve vnitrostátní a mezinárodní vnitrozemské vodní dopravě ve Společenství
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 75 této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
v souladu s postupem stanoveným v článku 189c Smlouvy [3],
vzhledem k tomu, že rostoucí problémy zatížení silnic a železnic, dopravní bezpečnosti, životního prostředí, úspory energie a životní úrovně občanů si ve veřejném zájmu žádají větší rozvoj a lepší využití dopravního potenciálu vnitrozemské vodní dopravy, zejména zlepšení její konkurenceschopnosti;
vzhledem k tomu, že rozdíly mezi vnitrostátními právními předpisy o systémech obchodní činnosti ve vnitrozemské vodní dopravě nepřispívají k řádnému fungování vnitřního trhu v tomto odvětví; že proto by měla být na úrovni Společenství zavedena společná opatření pro celý trh vnitrozemské vodní dopravy ve smyslu usnesení Rady ze dne 24. října 1994 o strukturálních zlepšeních ve vnitrozemské vodní dopravě [4];
vzhledem k tomu, že řádné fungování vnitřního trhu ve vnitrozemské vodní dopravě vyžaduje uzpůsobení organizace pronájmu na základě rotace směrem k větší obchodní pružnosti s cílem dosáhnout systému volného pronájmu a tvorby cen;
vzhledem k tomu, že by za tímto účelem pro přechodné období mělo být přijato opatření, kterým by byla oblast působnosti systému rotace postupně omezována tak, aby se dopravci mohli přizpůsobit podmínkám volného trhu a případně vytvořit obchodní seskupení lépe vyhovující logistickým potřebám lodních dopravců;
vzhledem k tomu, že v souladu se zásadou subsidiarity je jak nezbytné, tak dostatečné stanovit na úrovni Společenství jednotný časový plán postupné liberalizace trhu při ponechání odpovědnosti za provedení této liberalizace na členských státech;
vzhledem k tomu, že musí být přijata opatření umožňující zásah do příslušného dopravního trhu v případě vážného narušení; že by proto Komise měla mít pravomoc učinit vhodná opatření postupem projednávání v poradním výboru,
PŘIJALA TUTO SMĚRNICI:
Článek 1
Pro účely této směrnice se:
a) "systémem pronájmu na základě rotace" rozumí systém přidělování poptávky zákazníků na přepravu nákladu na základě pořadí uvolnění plavidel po vyložení nákladu za předem stanovených cen a podmínek. Dopravci jsou podle pořadí registrace k rotaci vyzváni, aby si postupně vybrali z nabízených přepravních operací. Ti, kteří volbu nevyužijí, si však udržují své místo v pořadí;
b) "dopravcem" rozumí vlastník nebo provozovatel jednoho nebo více plavidel vnitrozemské plavby;
c) "příslušným orgánem" rozumí orgán pověřený členským státem řízením a organizací systému pronájmu na základě rotace;
d) "vážným narušením trhu" rozumí výskyt obtíží na trhu vnitrozemské vodní dopravy, které jsou specifické pro tento trh a které mohou vést k vážnému a potenciálně přetrvávajícímu převisu nabídky nad poptávkou, jenž by mohl vážně ohrozit finanční rovnováhu a přežití velkého počtu dopravců ve vnitrozemské vodní dopravě, pokud krátkodobé a střednědobé prognózy na daném trhu nenaznačují podstatné a trvalé zlepšení.
Článek 2
V oblasti vnitrostátní a mezinárodní vnitrozemské vodní dopravy ve Společenství se smlouvy mezi dotyčnými partnery volně uzavírají a ceny se volně dojednávají.
Článek 3
Odchylně od článku 2 mohou členské státy v přechodném období až do 1. ledna 2000 zachovat systém minimálních povinných tarifů a systémy pronájmu na základě rotace, pokud:
- jsou v souladu s podmínkami stanovenými v článcích 4, 5 a 6 a
- zavedené systémy rotace a tvorby cen jsou volně dostupné za stejných podmínek všem dopravcům členských států.
Článek 4
Během přechodného období podle článku 3 nesmí být předmětem systému pronájmu na základě rotace
a) přeprava ropy a plynu, tekutého nákladu a pevného hromadného nákladu, zvláštního nákladu jako například těžkého a nedělitelného nákladu, přeprava kontejnerů, přeprava v areálu přístavu, jakýkoliv druh přepravy pro vlastní potřebu a jakýkoliv druh dopravních operací, které již nepatří do systému pronájmu na základě rotace;
b) přeprava, s níž tento systém neumí účinně zacházet, zejména
- doprava vyžadující zařízení pro manipulaci se zbožím,
- kombinovaná doprava, zejména intermodální doprava, kde jsou trasy v zásadě vedeny po vnitrozemských vodních cestách a jejichž výchozí nebo konečné úseky (co nejkratší) jsou vedeny po silnici či železnici.
Článek 5
Během přechodného období podle článku 3 učiní členské státy nezbytné kroky k co největšímu zpružnění systémů pronájmu na základě rotace, zejména
- zajistí lodním dopravcům možnost uzavírat smlouvy na opakované cesty, tedy na sebe navazující cesty za použití stejného plavidla,
- zajistí vynětí a volné dojednání jednotlivých či opakovaných cest nabídnutých dvakrát za sebou podle systému pronájmu na základě rotace, které nenašly zájemce.
Článek 6
V období dvou let od vstupu této směrnice v platnost přijmou členské státy zúčastněné v systému pronájmu na základě rotace nezbytná opatření umožňující lodním dopravcům volnou volbu mezi třemi typy smluv:
- smlouvy na časovém základě včetně smlouvy o pronájmu, kdy dopravce poskytne jedno nebo více plavidel a posádku na určitou dobu výlučně k dispozici zákazníkovi pro přepravu zboží pro tohoto zákazníka proti zaplacení stanovené částky za den. Strany uzavírají smlouvu volně,
- smlouvy o objemu, kdy se dopravce zavazuje dopravit v období stanoveném smlouvou daný objem proti zaplacení sazby za tunu nákladu. Strany uzavírají smlouvu volně a musí se týkat velkých objemů,
- smlouvy na jednotlivou cestu nebo opakované cesty.
Článek 7
1. V případě vážného narušení trhu vnitrozemské vodní dopravy může Komise, aniž je dotčeno nařízení Rady (EHS) č. 1101/89 ze dne 27. dubna 1989 o strukturálních zlepšeních ve vnitrozemské vodní dopravě [5], na žádost členského státu přijmout vhodná opatření a zejména opatření, určená k zabránění jakéhokoli nového nárůstu dopravní kapacity nabízené na daném trhu. Rozhodnutí se přijímají postupem podle čl. 8 odst. 2.
2. Jestliže členský stát požádá o vhodná opatření, musí být rozhodnutí přijato do tří měsíců od obdržení této žádosti.
3. Žádost členského státu o přijetí vhodných opatření musí být doprovázena všemi informacemi potřebnými k posouzení hospodářské situace v daném odvětví, zejména
- uvedení průměrných nákladů a cen různých druhů dopravy,
- sazby za využití lodního prostoru,
- předpověď vývoje poptávky.
Tyto informace mohou být použity pouze ke statistickým účelům. Nesmějí být použity pro daňové účely ani sděleny třetí straně.
4. Rozhodnutí přijatá na základě tohoto článku, jejichž použitelnost nesmí překročit dobu trvání narušení trhu, jsou neprodleně oznámena členským státům.
Článek 8
1. Komisi je nápomocen výbor zřízený směrnicí 91/672/EHS [6].
2. Zástupce Komise předloží výboru návrh opatření, která mají být přijata. Výbor zaujme stanovisko k návrhu ve lhůtě, kterou může předseda stanovit podle naléhavosti věci, případně hlasováním.
Stanovisko je uvedeno do zápisu; kromě toho má každý členský stát právo požádat, aby byl v tomto zápisu uveden jeho postoj.
Komise přihlíží co nejvíce ke stanovisku výboru. Sdělí výboru způsob, jakým vzala toto stanovisko na vědomí.
Článek 9
1. Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 1. ledna 1997. Neprodleně o nich informují Komisi.
Tato opatření přijatá členskými státy obsahují odkaz na tuto směrnici nebo je takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy neprodleně sdělí Komisi informace o znění vnitrostátních právních předpisů, které přijmou v oblasti působnosti této směrnice.
Článek 10
Nařízení Komise (ES) č. 242/96 ze dne 7. února 1996 o zařazení určitého zboží do kombinované nomenklatury
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2658/87 ze dne 23. června 1987 o celní a statistické nomenklatuře a o společném celním sazebníku [1], naposledy pozměněné nařízením Komise (ES) č. 3009/95 [2], a zejména na článek 9 uvedeného nařízení,
vzhledem k tomu, že k zajištění jednotného uplatňování kombinované nomenklatury tvořící přílohu uvedeného nařízení je nezbytné přijmout opatření k zařazení zboží uvedeného v příloze tohoto nařízení;
vzhledem k tomu, že nařízení (EHS) č. 2658/87 stanovilo všeobecná pravidla pro výklad kombinované nomenklatury a že se tato pravidla vztahují i na každou jinou nomenklaturu, která je na ní plně nebo částečně založena nebo k ní přidává další třídění a která je zřízena zvláštními předpisy Společenství za účelem uplatňování celních nebo jiných opatření týkajících se obchodu se zbožím;
vzhledem k tomu, že podle uvedených všeobecných pravidel musí být zboží popsané ve sloupci 1 tabulky v příloze tohoto nařízení zařazeno na základě odůvodnění ve sloupci 3 do odpovídajících kódů KN uvedených ve sloupci 2;
vzhledem k tomu, že je účelné, aby závazné informace o sazebním zařazení zboží do kombinované nomenklatury, které vydaly orgány členských států a které nejsou v souladu s tímto nařízením, mohla osoba, které byly tyto informace vydány, nadále používat po dobu tří měsíců v souladu s čl. 12 odst. 6 nařízení Rady (EHS) č. 2913/92 ze dne 12. října 1992, kterým se vydává celní kodex Společenství [3], naposledy pozměněným nařízením Komise (EHS) č. 2454/93 [4];
vzhledem k tomu, že opatření uvedená tohoto nařízení jsou v souladu se stanoviskem Výboru pro celní kodex — odboru pro celní a statistickou nomenklaturu,
PŘIJALA TOTO NAŘÍZENÍ:
Článek 1
Zboží popsané ve sloupci 1 tabulky v příloze se v kombinované nomenklatuře zařazuje do odpovídajících kódů KN uvedených ve sloupci 2 této tabulky.
Článek 2
Závazné informace o sazebním zařazení zboží vydané celními orgány členských států, které nejsou v souladu s tímto nařízením, mohou být podle ustanovení čl. 12 odst. 6 nařízení Rady (EHS) č. 2913/92 nadále používány po dobu tří měsíců.
Článek 3
Toto nařízení vstupuje v platnost dvacátým prvním dnem po vyhlášení
ze dne 29. března 1996, kterým se mění nařízení (EHS) č. 1362/87 a nařízení (EHS) č. 1158/91, pokud jde o intervenční nákupy a poskytování podpory soukromého skladování sušeného odstředěného mléka, a nařízení (EHS) č. 1756/93, kterým se stanoví rozhodné skutečnosti pro zemědělský přepočítací koeficient pro mléko a mléčné výrobky
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 804/68 ze dne 27. června 1968 o společné organizaci trhu s mlékem a mléčnými výrobky [1], naposledy pozměněné nařízením Komise (ES) č. 2931/95 [2], a zejména na čl. 7 odst. 5 a článek 28 uvedeného nařízení,
s ohledem na nařízení Rady (EHS) č. 3813/92 ze dne 28. prosince 1992 o zúčtovací jednotce a přepočítacích koeficientech, které mají být používány pro účely společné zemědělské politiky [3], naposledy pozměněné nařízením (ES) č. 150/95 [4], a zejména na čl. 6 odst. 2 uvedeného nařízení,
vzhledem k tomu, že nařízení Rady (EHS) č. 1014/68 ze dne 20. července 1968, kterým se stanoví obecná pravidla pro veřejné skladování sušeného odstředěného mléka [5], naposledy pozměněné nařízením (EHS) č. 3577/90 [6], bylo s účinkem od 1. března 1996 zrušeno nařízením Rady (ES) č. 1538/95 [7]; že některá ustanovení nařízení (EHS) č. 1014/68 byla začleněna do článku 7 nařízení (EHS) č. 804/68, ve znění nařízení (ES) č. 1538/95; že nařízení Komise (EHS) č. 625/78 ze dne 30. března 1978,kterým se stanoví prováděcí pravidla pro veřejné skladování sušeného odstředěného mléka [8], naposledy pozměněné nařízením (ES) č. 1802/95 [9], bylo přepracováno při jeho úpravě v důsledku zrušení nařízení (EHS) č. 1014/68; že nařízení (EHS) č. 625/78 bylo zrušeno s účinností ode dne 1. března 1996 nařízením Komise (ES) č. 322/96 ze dne 22. února 1996, kterým se stanoví prováděcí pravidla pro veřejné skladování sušeného odstředěného mléka [10];
vzhledem k tomu, že nařízení Komise (EHS) č. 1362/87 ze dne 18. května 1987, kterým se stanoví prováděcí pravidla k nařízení (EHS) č. 777/87, pokud jde o intervenční nákup a poskytování podpory soukromého skladování sušenéhoodstředěného mléka [11], naposledy pozměněné nařízením (ES) č. 1137/94 [12], nařízení Komise (EHS) č. 1158/91 ze dne 3. května 1991 o nákupu sušeného odstředěného mléka intervenčními agenturami prostřednictvím nabídkového řízení [13], naposledy pozměněné nařízením (ES) č. 1802/95, a nařízení Komise (EHS) č. 1756/93 [14], naposledy pozměněné nařízením (ES) č. 315/96 [15], se odkazují na nařízení (EHS) č. 1014/68 a nařízení (EHS) č. 625/78; že je nutné nahradit tyto odkazy odkazy na nařízení (ES) č. 322/96; že kromě toho je nutné změnit nařízení (EHS) č. 1158/91 s cílem stanovit přesný způsob výpočtu kupní ceny na základě obsahu bílkovin v sušeném odstředěném mléce;
vzhledem k tomu, že pokud jde o režim podpory soukromého skladování sušeného odstředěného mléka, může smluvní strana podle článku 5 nařízení (EHS) č. 1362/87 provést vyskladnění při vývozu sušeného odstředěného mléka odchylně od běžně platných ustanovení po uplynutí třicetidenní smluvní lhůty; že tato odchylná, velmi málo používaná ustanovení zbytečně komplikují správu režimu; že je proto vhodné toto ustanovení zrušit;
vzhledem k tomu, že opatření tohoto nařízení jsou v souladu se stanoviskem Řídícího výboru pro mléko a mléčné výrobky,
PŘIJALA TOTO NAŘÍZENÍ:
Článek 1
Nařízení (EHS) č. 1362/87 se mění takto:
a) písmeno a) se nahrazuje tímto:
"a) bylo vyrobeno v podniku, který se zavázal trvale vést záznamy uvedené v čl. 2 odst. 1 písm. b) nařízení (ES) č. 322/96."
b) písmeno e) se nahrazuje tímto:
3. Článek 5 se zrušuje.
Článek 2
Nařízení (EHS) č. 1158/91 se mění takto:
2. Čl. 3 odst. 1 se nahrazuje tímto:
"1. Účastník se může účastnit nabídkového řízení pouze,
- pokud se jeho nabídka vztahuje na sušené odstředěného mléko vyrobené během 21 dní před dnem uplynutí lhůty pro podání nabídek.; v případě stanoveném v příloze III písm. e) druhé větě nařízení (ES) č. 322/96 činí toto období tři týdny,
- pokud se písemně zaváže plnit ustanovení čl. 4 odst. 6 nařízení (ES) č. 322/96."
3. V čl. 7 odst. 1 druhém pododstavci se písmeno c) nahrazuje tímto:
"c) sklad, do kterého má být zboží dodáno. Použijí se články 5 a 6 nařízení (ES) č. 322/96."
4. Článek 9 se nahrazuje tímto:
"Článek 9
Ve lhůtě mezi 120. a 140. dnem od převzetí sušeného odstředěného mléka uhradí intervenční agentura vybranému účastníkovi nabídkového řízení kupní cenu. Platba se uskuteční pro každé převzaté množství, pokud se zjistí, že byly dodrženy podmínky uvedené v čl. 1 odst. 2.
Kupní cena se vypočítá takto:
- pokud obsah bílkovin v tukuprosté sušině činí nejméně 35,6 %, nákupní cena se rovná nabídkové ceně,
- pokud obsah bílkovin činí nejméně 31,4 %, avšak nejvýše 35,6 %, nákupní cena se rovná nabídkové ceně snížené o částku "d", která se vypočítá takto:
d = nabídková cena × [(0,356 – obsah bílkovin) × 1,75].
Obsah bílkovin se stanoví postupem podle přílohy I nařízení (ES) č. 322/96."
Použijí se články 2 a 3 nařízení (ES) č. 322/96."
Článek 3
V příloze nařízení (EHS) č. 1756/93 se část C oddíl C.I bod 1 a část D bod 3 nahrazují tímto:
Nařízení Dotyčné částky Zemědělský přepočítací koeficient, který nutno použít
Článek 4
Toto nařízení vstupuje v platnost prvním dnem po vyhlášení
ze dne 22. dubna 1996, kterým se mění nařízení (EHS) č. 3906/89 s cílem rozšířit hospodářskou pomoc na Bosnu a Hercegovinu
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 235 této smlouvy,
s ohledem na návrh Komise,
s ohledem na stanovisko Evropského parlamentu [1],
ze dne 29. dubna 1996, kterým se stanoví prováděcí pravidla k nařízení Rady (EHS) č. 1785/81, pokud jde o sdělení v odvětví cukru
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 1785/81 ze dne 30. června 1981 o společné organizaci trhů v odvětví cukru [1], naposledy pozměněné nařízením (ES) č. 1101/95 [2], a zejména na článek 39 uvedeného nařízení,
vzhledem k tomu, že článek 39 nařízení (EHS) č. 1785/81 stanoví, že členské státy a Komise si vzájemně sdělují údaje nezbytné pro používání uvedeného nařízení; že za tímto účelem byla stanovena prováděcí pravidla v nařízení Komise (EHS) č. 787/83 ze dne 29. března 1983 o sdělování v odvětví cukru [3], naposledy pozměněném nařízením (EHS) č. 3819/85 [4]; že v důsledku vývoje, kterým od té doby prošla společná organizace trhů v odvětví cukru, a zejména v důsledku závazků, které přijalo Společenství v rámci Dohody o zemědělství uzavřené během Uruguayského kola mnohostranných obchodních jednání, je třeba tato pravidla jako celek přezkoumat a doplnit o nová a zároveň zrušit nařízení (EHS) č. 787/83 s účinkem od začátku hospodářského roku 1996/97;
vzhledem k tomu, že pro správné posouzení situace u cukru nakupovaného nebo prodávaného v rámci intervenčních opatření stanovených v nařízení (EHS) č. 1785/81 je nezbytné, aby byly k dispozici příslušné informace, týkající se zejména změn množství, kterými disponují intervenční agentury, a rozdělení těchto množství mezi jednotlivé sklady schválené podle čl. 1 odst. 2 nařízení Rady (EHS) č. 447/68 ze dne 9. dubna 1968, kterým se stanoví obecná pravidla pro intervenční nákup cukru [5], naposledy pozměněného nařízením (EHS) č. 1359/77 [6]; že za účelem kontroly používání intervenčního systému je rovněž nezbytné, aby byly pravidelně poskytovány informace o množstvích cukru nevhodného pro lidskou spotřebu a o množstvích použitých k výrobě některých chemických výrobků, popřípadě rovněž informace o množstvích cukru, která byla buď denaturována podlejednoho z postupů uvedených v příloze nařízení Komise (EHS) č. 100/72 ze dne 14. ledna 1972, kterým se stanoví prováděcí pravidla pro denaturaci cukru určeného ke krmení zvířat [7], naposledy pozměněného nařízením (ES) č. 260/96 [8], nebo použita při výrobě chemických výrobků uvedených v příloze nařízení Rady (EHS) č. 1010/86 ze dne 25. března 1986, kterým se stanoví obecná prováděcí pravidla pro poskytování produkčních náhrad pro některé výrobky z odvětví cukru používané v chemickém průmyslu [9], naposledy pozměněného nařízením (ES) č. 1101/95, jakož i výrobků uvedených v příloze nařízení Komise (EHS) č. 1729/78 ze dne 24. července 1978, kterým se stanoví prováděcí pravidla týkající se produkčních náhrad pro cukr používaný v chemickém průmyslu [10], naposledy pozměněného nařízením (ES) č. 260/96;
vzhledem k tomu, že pouze důsledné a pravidelné sledování obchodu se třetími zeměmi umožňuje bezprostředně sledovat, jak na vývoj tohoto obchodu působí omezení vyplývající jednak ze závazků, které Společenství učinilo v rámci výše uvedené dohody o zemědělství a které si případně vyžádají přijetí nezbytných opatření, zejména pro používání čl. 23 odst. 4a nařízení (EHS) č. 1785/81, a jednak ze závazků, které Společenství učinilo v rámci Mezinárodní dohody o cukru; že je tudíž třeba, aby Komise pravidelně dostávala příslušné informace nejen o dovozu a vývozu produktů, pro které byly stanoveny dávky nebo náhrady, tj. o činnostech, pro které se vydávají licence, zejména podle nařízení Komise (ES) č. 1464/95 ze dne 27. června 1995, kterým se stanoví zvláštní prováděcí pravidla k režimu dovozních a vývozních licencí v odvětví cukru [11], ve znění nařízení (ES) č. 2136/95 [12], s přihlédnutím k obecnějším ustanovením nařízení Komise (EHS) č. 3719/88 [13] naposledy pozměněného nařízením (ES) č. 2137/95 [14] a nařízení Komise (EHS) č. 3665/87 [15] naposledy pozměněného nařízením (ES) č. 1384/95 [16], ale také o dovozu a vývozu produktů vyvážených bez náhrady, ať již s licencí nebo bez licence, zejména těch, na které se vztahuje režim aktivního zušlechťovacího styku; že by rovněž mělo být možné sledovat dovoz preferenčního cukru, aby se zajistilo účinné provádění nařízení Komise (EHS) č. 2782/76 ze dne 17. listopadu 1976, kterým se stanoví prováděcí pravidla pro dovoz preferenčního cukru [17], naposledy pozměněného nařízením (EHS) č. 1714/88 [18];
vzhledem k tomu, že pro zajištění účinného řízení režimu kvót definovaného v hlavě III nařízení (EHS) č. 1785/81, zejména s ohledem na závazky vyplývající pro Společenství z uvedené dohody o zemědělství, je třeba znát všechny nezbytné údaje; že v tomto případě se jedná o používání nařízení Rady (EHS) č. 206/68 ze dne 20. února 1968, kterým se stanoví rámcové požadavky na smlouvy a oborové dohody pro nákup cukrové řepy [19], naposledy pozměněného Aktem o přistoupení Rakouska, Finska a Švédska, nařízení Rady (EHS) č. 193/82 ze dne 26. ledna 1982, kterým se stanoví obecná pravidla pro převody kvót v odvětví cukru [20], nařízení Komise (EHS) č. 2670/81 ze dne 14. září 1981, kterým se stanoví prováděcí pravidla pro výrobu cukru nad rámec kvóty [21], naposledy pozměněného nařízením (ES) č. 158/96 [22], a nařízení Komise (EHS) č. 1443/82 ze dne 8. června 1982, kterým se stanoví prováděcí pravidla pro režim kvót v odvětví cukru [23], naposledy pozměněného nařízením (ES) č. 392/94 [24]; že výše uvedené také platí pro režim, kterým se vyrovnávají náklady na skladování a který je stanoven v článku 8 nařízení (EHS) č. 1785/81; že se v tomto případě jedná o používání nařízení Rady (EHS) č. 1358/77 ze dne 20. června 1977, kterým se stanoví obecná pravidla pro vyrovnání nákladů na skladování v odvětví cukru a kterým se zrušuje nařízení (EHS) č. 750/68 [25], naposledy pozměněné nařízením (EHS) č. 3042/78 [26], jakož i nařízení Komise (EHS) č. 1998/78 ze dne 18. srpna 1978, kterým se stanoví prováděcí pravidla pro vyrovnání nákladů na skladování v odvětví cukru [27], naposledy pozměněné nařízením (EHS) č. 1758/93 [28];
vzhledem k tomu, že dotyčné osoby musí mít záruku, že se s údaji o jednotlivých podnicích bude zacházet jako s důvěrnými;
vzhledem k tomu, že opatření tohoto nařízení jsou v souladu se stanoviskem Řídicího výboru pro cukr,
PŘIJALA TOTO NAŘÍZENÍ:
Článek 1
Pokud jde o intervenční opatření stanovená podle čl. 9 odst. 1 a čl. 11 odst. 1 nařízení (EHS) č. 1785/81, každý členský stát sdělí Komisi každý týden, za předcházející týden,
a) množství bílého cukru a surového cukru vyjádřená v hmotnosti tel. quel, nabízená intervenční agentuře, avšak dosud touto agenturou nepřevzatá;
b) množství bílého cukru a surového cukru vyjádřená v hmotnosti tel. quel převzatá intervenční agenturou;
c) množství bílého cukru a surového cukru vyjádřená v hmotnosti tel. quel prodaná intervenční agenturou.
Článek 2
Každý členský stát sdělí Komisi na její žádost zejména údaje o množstvích bílého cukru a surového cukru vyjádřených v hmotnosti tel. quel, která převzala intervenční agentura a která byla rozdělena mezi schválené sklady.
Článek 3
Pokud jde o intervenční opatření stanovená podle čl. 9 odst. 2 nařízení (EHS) č. 1785/81, každý členský stát sdělí Komisi:
1. každý týden, za předcházející týden, množství bílého cukru a surového cukru vyjádřená v hmotnosti tel. quel, na která bylo vydáno osvědčení o prémii za denaturaci;
2. na žádost Komise, za určité období, denaturovaná množství bílého cukru a surového cukru, a uvede, který z postupů uvedených v příloze nařízení (EHS) č. 100/72 byl použit.
Článek 4
Pokud jde o intervenční opatření přijatá podle čl. 9 odst. 3 nařízení (EHS) č. 1785/81, každý členský stát sdělí Komisi:
1. nejpozději na konci každého kalendářního měsíce, za předcházející kalendářní měsíc, množství bílého cukru, množství surového cukru a sirupů vyjádřená jako bílý cukr, a množství isoglukosy vyjádřená jako sušina, pro která
a) bylo vydáno osvědčení o produkční náhradě;
b) byla zaplacena produkční náhrada;
2. každý rok nejpozději na konci září, za předcházející hospodářský rok, množství bílého cukru, množství surového cukru a sirupů vyjádřená jako bílý cukr a množství isoglukosy vyjádřená jako sušina, která jsou rozepsána podle produktů uvedených v příloze nařízení (EHS) č. 1010/86 a pro která
a) bylo vydáno osvědčení o produkční náhradě;
b) byla zaplacena produkční náhrada;
3. každý rok nejpozději na konci září, za předcházející hospodářský rok, množství základních produktů uvedených v bodě 2, které byly použity k výrobě meziproduktů uvedených v příloze nařízení (EHS) č. 1729/78.
Článek 5
Pokud jde o vývoz do třetích zemí, každý členský stát sdělí Komisi:
1. každý týden, za předcházející týden:
a) množství, na která byla vývozní licence skutečně vydána s částkami vývozních náhrad stanovených podle čl. 17 odst. 5 druhého pododstavce písm. a) nařízení (EHS) č. 1785/81, rozepsaná podle toho, zda se jedná o množství
- bílého cukru kódů KN 17019100, 17019910 a 17019990,
- surového cukru vyjádřená v hmotnosti tel. quel kódů KN 17011190 a 17011290,
- sacharosových sirupů vyjádřená jako bílý cukr kódů KN 17026090, 17029060, 17029071, 17029099 a 21069059,
- isoglukosy vyjádřená jako sušina kódů KN 17024010, 17026010, 17029030 a 21069030,
- inulinového sirupu vyjádřená jako ekvivalent sušiny cukru/isoglukosy kódu KN ex17026090;
b) množství bílého cukru kódu KN 17019910, pro která byla vývozní licence skutečně vydána s částkami vývozních náhrad stanovených podle čl. 17 odst. 5 druhého pododstavce písm. b) nařízení (EHS) č. 1785/81;
c) množství bílého cukru C, surového cukru C, isoglukosy C a inulinového sirupu C, popřípadě vyjádřená jako bílý cukr, jako sušina nebo jako ekvivalent sušiny cukru/isoglukosy, pro která byla vývozní licence skutečně vydána;
d) množství bílého cukru, množství surového cukru a sacharosových sirupů vyjádřená jako bílý cukr a množství isoglukosy vyjádřená jako sušina s odpovídajícími částkami vývozních náhrad stanovených podle čl. 17 odst. 5 druhého pododstavce písm. a) nařízení (EHS) č. 1785/81, pro která byla skutečně vydána vývozní licence za účelem vývozu ve formě produktů uvedených čl. 1 odst. 1 písm. b) nařízení (EHS) č. 426/86 [29];
2. nejpozději na konci každého kalendářního měsíce, za předcházející kalendářní měsíc, množství bílého cukru uvedená v bodě 1 písm. b), vyvezená podle čl. 8 odst. 4 a 5 nařízení (EHS) č. 3719/88;
3. za každý kalendářní měsíc a nejpozději na konci třetího kalendářního měsíce po dotyčném kalendářním měsíci:
a) množství cukru a sirupu vyjádřená jako bílý cukr, s odpovídajícími částkami vývozních náhrad, uvedená v článku 2 nařízení (ES) č. 1464/95, vyvezená v nezměněném stavu bez vývozní licence;
b) množství cukru zahrnutého v kvótách, vyvezená jako bílý cukr nebo ve formě zpracovaných produktů, vyjádřená jako bílý cukr, na která byla vydána vývozní licence za účelem provádění potravinové pomoci Společenství a jednotlivých členských států podle mezinárodních úmluv nebo jiných doplňkových programů, jakož i za účelem provádění jiných opatření Společenství týkajících se bezplatných dodávek potravin;
c) v případě vývozu uvedeného v článku 2a druhém pododstavci nařízení (EHS) č. 3665/87, množství cukru a sacharosových sirupů vyjádřená jako bílý cukr a množství isoglukosy vyjádřená jako sušina, vyvezená v nezměněném stavu, spolu s částkami odpovídajících náhrad;
d) množství bílého cukru, množství surového cukru a sacharosových sirupů vyjádřená jako bílý cukr, množství isoglukosy vyjádřená jako sušina, vyvezená ve formě produktů uvedených v příloze I nařízení Rady (EHS) č. 804/68 [30], jakož i ve formě produktů uvedených v příloze nařízení Komise (ES) č. 1222/94 [31], s odpovídajícími částkami vývozních náhrad stanovených podle čl. 17 odst. 5 druhého pododstavce písm. a) nařízení (EHS) č. 1785/81;
e) v případě vývozu uvedeného v bodu 1 písm. d) a v tomto písm. d), množství vyvezená bez náhrady.
Sdělení uvedená v písmenech d) a e) se Komisi předkládají zvlášť podle jednotlivých nařízení použitelných pro dotyčný zpracovaný produkt.
Článek 6
Každý členský stát sdělí Komisi:
1. každý týden, za předcházející týden, množství tel. quel bílého cukru a surového cukru, jiného než preferenčního cukru, množství cukerných sirupů, isoglukosy a inulinových sirupů, pro která byla skutečně vydána dovozní licence;
2. za každé čtvrtletí a nejpozději na konci třetího kalendářního měsíce následujícího po dotyčném čtvrtletí množství cukru vyjádřená jako bílý cukr:
a) dovezená ze třetích zemí ve formě zpracovaných produktů uvedených v článku 5 bodu 1 písm. d) a bodu 3 písm. d);
b) dovezená z jiných členských států nebo vyvezená do jiných členských států, buď v nezměněném stavu nebo ve formě zpracovaných produktů.
Článek 7
Každý členský stát sdělí Komisi:
1. každý týden, za předcházející týden, množství bílého cukru a množství surového cukru vyjádřená v hmotnosti tel. quel, pro která byla vydána dovozní nebo vývozní licence podle článku 10 nařízení (ES) č. 1464/95;
2. za každé čtvrtletí a nejpozději na konci druhého kalendářního měsíce následujícího po dotyčném čtvrtletí, množství cukru dovezená ze třetích zemí a zvlášť množství vyvezená jako zušlechtěné produkty v rámci režimu aktivního zušlechťovacího styku definovaného v článku 116 nařízení Rady (EHS) č. 2913/92 [32].
Článek 8
Pokud jde dovoz preferenčního cukru, každý členský stát:
1. sdělí Komisi nejpozději na konci každého kalendářního měsíce, za předcházející kalendářní měsíc, množství cukru vyjádřená v hmotnosti tel. quel, rozepsaná podle členského státu původu, na která byla vydána dovozní licence v souladu s nařízením (EHS) č. 2782/76;
2. zašle Komisi nejpozději na konci každého kalendářního měsíce, za předcházející kalendářní měsíc,
a) kopie příslušných průvodních osvědčení EUR 1;
b) kopie dokladů uvedených v čl. 7 odst. 2 nařízení (EHS) č. 2782/76;
c) případně kopie prohlášení uvedeného ve čl. 1 odst. 3 druhém pododstavci nařízení (EHS) č. 2782/76.
Dokumenty uvedené v písmenech a) a b) obsahují kromě informací stanovených v článku 6 a 7 nařízení (EHS) č. 2782/76 rovněž stupeň polarizace každého dovezeného množství, vypočítaný na šest desetinných míst;
3. sdělí Komisi každý rok nejpozději na konci října souhrnný seznam licencí a dokladů uvedených v článcích 6 a 7 nařízení (EHS) č. 2782/76, v kterém je uvedeno
a) celkové množství bílého cukru v tunách;
b) celkové množství surového cukru vyjádřeného v hmotnosti tel. quel v tunách;
c) množství surového cukru vyjádřeného v hmotnosti tel. quel v tunách, určené k přímé spotřebě;
skutečně dovezená ve smyslu nařízení (EHS) č. 2782/76 do dotyčného členského státu během dodací lhůty, která končí 30. června téhož kalendářního roku.
Článek 9
Každý členský stát sdělí Komisi:
1. před 1. březnem každého roku a za každý podnik vyrábějící cukr a každý podnik vyrábějící inulinový sirup, které se nacházejí na jeho území, prozatímní údaje o výrobě cukru a inulinového sirupu za probíhající hospodářský rok, zjištěné podle čl. 3 odst. 1 nařízení (EHS) č. 1443/82. V případě francouzských departementů Guadeloupe a Martinique, jakož i Španělska se však u třtinového cukru uvedené datum nahrazuje datem 1. července;
2. nejpozději na konci každého kalendářního měsíce, za předcházející kalendářní měsíc, údaje o výrobě isoglukosy v každém podniku vyrábějícím isoglukosu a nacházejícím se na jeho území, zjištěné podle čl. 3 odst. 2 a 2a nařízení (EHS) č. 1443/82; údaje o množstvích isoglukosy vyrobených za měsíc v režimu aktivního zušlechťovacího styku se sdělí zvlášť;
3. před 15. zářím každého roku a za každý podnik vyrábějící cukr nebo isoglukosu nebo inulinový sirup, který se nachází na jeho území, konečné údaje o výrobě cukru, isoglukosy a inulinového sirupu za předcházející hospodářský rok určený podle čl. 3 odst. 3 nařízení (EHS) č. 1443/82.
Článek 10
Každý členský stát sdělí Komisi během každého kalendářního měsíce za předcházející kalendářní měsíc:
a) množství cukru, isoglukosy a inulinového sirupu prodaná na jeho území ke spotřebě;
b) množství denaturovaného cukru;
Článek 11
Aniž je dotčen čl. 2 odst. 1 druhý pododstavec nařízení (EHS) č. 2670/81, každý členský stát sdělí Komisi před 15. březnem každého roku, za předcházející hospodářský rok, množství cukru C, isoglukosy C a inulinového sirupu C, která se považují za prodaná na vnitřním trhu Společenství ve smyslu čl. 1 odst. 1 uvedeného nařízení.
Článek 12
Každý členský stát sdělí Komisi:
1. před 15. dnem každého měsíce, za předcházející kalendářní měsíc, celková množství cukru B a C, popřípadě převedená do následujícího hospodářského roku podle článku 27 nařízení (EHS) č. 1785/81;
2. před 1. březnem každého roku, za příslušný hospodářský rok a za každý podnik vyrábějící cukr, celková množství cukru B a C převedená do následujícího hospodářského roku.
Avšak:
- v případě výroby řepného cukru ve Španělsku se datum 1. března nahrazuje datem 15. dubna,
Článek 13
Každý členský stát sdělí Komisi:
1. schválení uvedená v čl. 2 odst. 1 písm. c) a d) nařízení (EHS) č. 1358/77, jakož i případně schválení odejmutá podle článku 1 nařízení (EHS) č. 1998/78;
2. za každý kalendářní měsíc a nejpozději před 15. dnem druhého měsíce následujícího po dotyčném kalendářním měsíci, s použitím vzorového formuláře obsaženého v příloze I:
a) množství uvedená v čl. 4 odst. 2 nařízení (EHS) č. 1358/77;
b) množství prodaná ve smyslu čl. 12 odst. 1 nařízení (EHS) č. 1998/78.
Článek 14
Každý členský stát sdělí Komisi:
1. každý rok před 1. zářím za předcházející hospodářský rok a každý rok před 1. lednem za předcházející výrobní rok, údaje vztahující se k předpokládaným dodávkám cukru, isoglukosy a inulinového sirupu za dotyčné období s použitím vzorového formuláře uvedeného v příloze II;
2. každý rok před 1. říjnem za předcházející hospodářský rok údaje vztahující se k předpokládaným dodávkám melasy, s použitím vzorového formuláře uvedeného v příloze III.
Článek 15
Každý členský stát sdělí Komisi za každý kalendářní měsíc, nejpozději na konci třetího následujícího kalendářního měsíce, statistické údaje týkající se závazků, které přijalo Společenství na základě Mezinárodní dohody o cukru, s použitím vzorového formuláře uvedeného v přílohách IV a V.
Článek 16
Pro účely tohoto nařízení se rozumí:
a) "předcházejícím týdnem" referenční období od čtvrtka do středy;
b) "předcházejícím čtvrtletím" tříměsíční referenční období, buď od července do září, nebo od října do prosince, nebo od ledna do března, nebo od dubna do června;
c) "předcházejícím výrobním rokem" rozumí referenční období od 1. října jednoho kalendářního roku do 30. září následujícího kalendářního roku.
Článek 17
Komise členským státům zpřístupní informace, které jí byly oznámeny podle tohoto nařízení.
Nicméně údaje obsažené v těchto sděleních, které se týkají jednotlivých podniků, jejich technického zařízení a povahy a objemu jejich výroby, nebo údaje, které by umožnily tato fakta zjistit, mohou mít k dispozici pouze osoby, které v rámci Komise odpovídají za odvětví cukru. Takové údaje nemohou být poskytovány třetím stranám.
Článek 18
Článek 19
Toto nařízení vstupuje v platnost dnem 1. července 1996.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 2214/96 ze dne 20. listopadu 1996 o harmonizovaných indexech spotřebitelských cen (HISC): předávání a zveřejňování dílčích indexů HISC (Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 2494/95 ze dne 23. října 1995 o harmonizovaných indexech spotřebitelských cen [1],
vzhledem k tomu, že podle čl. 5 odst. 1 písm. b) nařízení (ES) č. 2494/95 je každý členský stát povinen vypracovávat harmonizovaný index spotřebitelských cen (HISC), počínaje indexem za leden 1997;
vzhledem k tomu, že v souladu s článkem 9 nařízení (ES) č. 2495/95 členské státy zpracovávají sebrané údaje pro vypracování HISC pokrývajícího všechny kategorie Klasifikace individuální spotřeby podle účelu (Classification of Individual Consumption by Purpose, COICOP); že je třeba tyto kategorie upravit;
vzhledem k tomu, že článek 11 nařízení (ES) č. 2494/95 požaduje, aby Komise (Eurostat) zveřejňovala HISC a odpovídající dílčí indexy; že je třeba tyto dílčí indexy definovat;
vzhledem k tomu, že pro zajištění srovnatelnosti HISC podle čl. 5 odst. 3 nařízení (ES) č. 2494/95 jsou nutná prováděcí pravidla;
vzhledem k tomu, že opatření tohoto nařízení jsou v souladu se stanoviskem Výboru pro statistické programy, zřízeného rozhodnutím Rady 89/382/EHS, Euratom [2];
vzhledem k tomu, že Evropský měnový institut byl konzultován v souladu s čl. 5 odst. 3 nařízení (ES) č. 2494/95 a vydal příznivé stanovisko,
PŘIJALA TOTO NAŘÍZENÍ:
Článek 1
Účel
Účelem tohoto nařízení je zavést dílčí indexy harmonizovaného indexu spotřebitelských cen (HISC), které členské státy vypracovávají měsíčně a předávají Komisi (Eurostatu), která je poté zveřejní.
Článek 2
Definice
Pro účely tohoto nařízení se "dílčím indexem HISC" rozumí cenový index za některou kategorii výdajů uvedenou v příloze I a vysvětlenou v příloze II tohoto nařízení. Ty jsou založeny na klasifikaci COICOP/HISC (klasifikace individuální spotřeby podle účelu upravená pro potřeby HISC) [3]. "Zveřejňováním" se rozumí zveřejnění údajů v jakémkoli formátu.
Článek 3
Vypracovávání a předávání dílčích indexů
Členské státy měsíčně vypracují a předají Komisi (Eurostatu) všechny dílčí indexy (příloha I), jejichž váha představuje více než jedno promile celkových výdajů zahrnutých do HISC [4]. Spolu s indexem za leden 1997 a následně vždy při změně struktury vážení předají členské státy Komisi (Eurostatu) odpovídající informace o vahách.
Článek 4
Zveřejňování dílčích indexů
Komise (Eurostat) zveřejní informace o dílčích indexech HISC za kategorie uvedené v příloze I tohoto nařízení, přičemž 1996 = 100.
Článek 5
Kontrola kvality
Členské státy poskytnou Komisi (Eurostatu) na její žádost informace o zařazení zboží a služeb do kategorií výdajů uvedených v přílohách I a II postačující ke kontrole souladu s tímto nařízením.
Článek 6
Vstup v platnost
Toto nařízení vstupuje v platnost dvacátým dnem po vyhlášení
kterým se zavádí identifikační systém pro obalové materiály podle směrnice Evropského parlamentu a Rady 94/62/ES o obalech a obalových odpadech (Text s významem pro EHP)
(97/129/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Evropského parlamentu a Rady 94/62/ES ze dne 20. prosince 1994 o obalech a obalových odpadech [1], a zejména na čl. 8 odst. 2 uvedené směrnice,
vzhledem k tomu, že identifikační systém má být přinejmenším v první etapě dobrovolný, avšak s výhradou revize pro stanovení, zda bude v pozdější etapě zaveden jako závazný;
vzhledem k tomu, že identifikační systém bude pravidelně přezkoumáván a v případě potřeby revidován postupem stanoveným v článku 21 směrnice 94/62/ES;
vzhledem k tomu, že opatření tohoto rozhodnutí jsou v souladu se stanoviskem výboru zřízeného podle článku 21 směrnice 94/62/ES,
PŘIJALA TOTO ROZHODNUTÍ:
Článek 1
Účelem tohoto rozhodnutí, které se vztahuje na veškeré obaly v oblasti působnosti směrnice 94/62/ES, je zavést číslování a zkratky, na nichž je identifikační systém založen a které označují charakter použitého obalového materiálu (materiálů) a určují, na které materiály se tento identifikační systém vztahuje.
Článek 2
Pro účely tohoto rozhodnutí:
- platí v případě potřeby definice uvedené v článku 3 směrnice 94/62/ES,
- "kombinovaným obalem" se rozumí obal vyrobený z různých materiálů, které od sebe nelze ručně oddělit, přičemž žádný z nich nepřekračuje určitý podíl hmotnosti, který se stanoví postupem podle článku 21 směrnice 94/62/ES. Stejným postupem mohou být stanoveny případné výjimky pro některé materiály.
Článek 3
Číslování a zkratky identifikačního systému jsou stanoveny v přílohách.
Jejich používání pro plasty uvedené v příloze I, papír a lepenku uvedené v příloze II, kovy uvedené v příloze III, dřevěné materiály uvedené v příloze IV, textilní materiály uvedené v příloze V, skleněné materiály uvedené v příloze VI a kombinované obaly uvedené v příloze VII je dobrovolné.
Rozhodnutí, zda bude tento identifikační systém pro kterýkoli materiál nebo materiály zaveden jako závazný, může být přijato postupem podle článku 21 směrnice 94/62/ES.
Článek 4
Toto rozhodnutí je určeno členským státům.
kterým se vymezuje pojetí důchodu subjektů kolektivního investování (SKI) pro účely směrnice Rady 89/130/EHS, Euratom o harmonizaci výpočtu hrubého národního produktu v tržních cenách (Text s významem pro EHP) (97/157/ES, Euratom)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na Smlouvu o založení Evropského společenství pro atomovou energii,
s ohledem na směrnici Rady 89/130/EHS, Euratom ze dne 13. února 1989 o harmonizaci výpočtu hrubého národního produktu v tržních cenách [1],
vzhledem k tomu, že pro účely vymezení hrubého národního produktu v tržních cenách (HNPtc) podle článku 1 směrnice 89/130/EHS, Euratom, které je na základě čl. 8 odst. 1 nařízení Rady (ES) č. 2223/96 ze dne 25. června 1996 o Evropském systému národních a regionálních účtů ve Společenství [2] možné použít po dobu platnosti rozhodnutí 94/728/ES, Euratom [3], je nezbytné vyjasnit pojetí důchodů subjektů kolektivního investování (SKI) podle platného Evropského systému integrovaných hospodářských účtů (ESA);
vzhledem k tomu, že druhé vydání ESA neobsahuje výslovná ustanovení o zaznamenávání důchodu SKI, zejména o jejich nerozděleném důchodu;
vzhledem k tomu, že je tudíž nezbytné vysvětlit podle těchto základních zásad pravidla druhého vydání ESA, aby se doporučila nejlepší metoda zaznamenávání tohoto důchodu;
vzhledem k tomu, že opatření tohoto rozhodnutí jsou v souladu se stanoviskem výboru zřízeného článkem 6 směrnice 89/130/EHS, Euratom,
PŘIJALA TOTO ROZHODNUTÍ:
Článek 1
Pro účely směrnice 89/130/EHS, Euratom se důchod SKI skládá jednak z obdržených úroků z vkladů a z jiných pořízených investic, jednak z dividend z akcií držených SKI. Tyto úroky a dividendy lze rozdělit investorům nebo kapitalizovat.
Pokud se tento důchod rozděluje, zaznamenává se na účet rozdělení důchodu akcionářů v rámci důchodu z vlastnictví a z podnikání (kód R40 právě platného systému ESA).
Pokud se tento důchod nerozděluje, musí se s ním zacházet jako s důchodem, který SKI vyplácí svým akcionářům, kteří jej bezprostředně znovu investují do SKI. Znamená to, že se tento důchod musí zaznamenat v rámci důchodu z vlastnictví a z podnikání, stejně jako v případě rozdělovaných důchodů. Stejná částka se dále uvádí v položce akcie ve finančním účtu akcionářů.
Článek 2
Toto rozhodnutí je určeno členským státům.
o postupu ověřování shody stavebních výrobků ve smyslu čl. 20 odst. 2 směrnice Rady 89/106/EHS, pokud jde o konstrukční výrobky ze dřeva a spojovací prvky (Text s významem pro EHP)
(97/176/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 89/106/EHS ze dne 21. prosince 1988 o sbližování právních a správních předpisů členských států týkajících se stavebních výrobků [1], ve znění směrnice 93/68/EHS [2], a zejména na čl. 13 odst. 4 uvedené směrnice,
vzhledem k tomu, že se na Komisi požaduje, aby mezi dvěma postupy ověřování shody výrobku podle čl. 13 odst. 3 směrnice 89/106/EHS zvolila „v souladu s bezpečností co nejméně obtížný postup“; že to znamená, že je nutné rozhodnout, zda je pro daný výrobek nebo skupinu výrobků systém řízení výroby, za nějž je odpovědný výrobce, nezbytnou a postačující podmínkou prokázání shody, nebo zda se z důvodů spojených s plněním kritérií uvedených v čl. 13 odst. 4 požaduje účast schváleného certifikačního orgánu;
vzhledem k tomu, že se v čl. 13 odst. 4 požaduje, aby byl takto stanovený postup uveden v pověřeních a v technických specifikacích; že je tedy žádoucí stanovit výrobky nebo skupiny výrobků, které budou základem pověření a technických specifikací;
vzhledem k tomu, že jsou oba postupy podle čl. 13 odst. 3 podrobně popsány v příloze III směrnice 89/106/EHS; že je tedy nezbytné jasně specifikovat metody, kterými se musí tyto dva postupy provádět podle přílohy III pro každý výrobek nebo skupinu výrobků, neboť příloha III dává určitým systémům přednost;
vzhledem k tomu, že postup uvedený v čl. 13 odst. 3 písm. a) odpovídá systémům stanoveným v první možnosti bez průběžného dozoru a v druhé a třetí možnosti bodu ii) oddílu 2 přílohy III a postup uvedený v čl. 13 odst. 3 písm. b) odpovídá systémům stanoveným v bodu i) oddílu 2 přílohy III a v první možnosti s průběžným dozorem bodu ii) oddílu 2 přílohy III;
vzhledem k tomu, že opatření stanovená tímto rozhodnutím jsou v souladu se stanoviskem Stálého výboru pro stavebnictví,
PŘIJALA TOTO ROZHODNUTÍ:
Článek 1
Shoda výrobků stanovených v příloze I se ověřuje postupem, při němž je za systém řízení výroby zajišťující, že výrobek je ve shodě s příslušnými technickými specifikacemi, výlučně odpovědný výrobce.
Článek 2
Shoda výrobků stanovených v příloze II se ověřuje postupem, při němž je kromě systému řízení výroby do posuzování a dozoru nad řízením výroby nebo samotným výrobkem zapojen schválený certifikační orgán.
Článek 3
Postup ověřování shody stanovený v příloze III musí být uveden v pověřeních pro harmonizované normy.
Článek 4
Toto rozhodnutí je určeno členským státům.
kterým se mění rozhodnutí 93/53/EHS o zřízení vědeckého výboru pro označení původu, zeměpisná označení a osvědčení o zvláštní povaze (Text s významem pro EHP)
(97/656/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
vzhledem k tomu, že je třeba upřesnit podmínky, které musí dodržet členové výboru při výkonu svých povinností,
ROZHODLA TAKTO:
Jediný článek
Rozhodnutí 93/53/EHS se mění takto:
1. v čl. 6 odst. 1 se první věta nahrazuje tímto:
"Funkční období členů je tříleté.";
2. v článku 6 se odstavec 2 nahrazuje tímto:
"2. Po uplynutí tříletého nebo dvouletého období, podle okolností, zůstávají členové, předseda i místopředseda ve svých funkcích, dokud nejsou nahrazeni nebo dokud nejsou znovu jmenováni.";
3. článek 9 se nahrazuje tímto:
2. Během svého funkčního období nebo po jeho uplynutí nemohou používat informace, o kterých se dozvěděli jako členové výboru, pro profesní účely.";
Členové výboru se vyhnou jakémukoliv střetu zájmů při výkonu svých funkcí."
ze dne 11. prosince 1997, kterým se zrušuje rozhodnutí Komise 97/613/ES a ukládají se zvláštní podmínky pro dovoz pistácií a určitých výrobků získaných z pistácií pocházejících nebo zasílaných z Íránu (97/830/ES) (Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na směrnici Rady 93/43/EHS ze dne 14. června 1993 o hygieně potravin [1], a zejména čl. 10 odst. 1 této směrnice,
vzhledem k tomu, že rozhodnutí Komise 97/613/ES ze dne 8. září 1997 o dočasném pozastavení dovozu pistácií a určitých výrobků získaných z pistácií pocházejících nebo zasílaných z Íránu [2] je použitelné do 15. prosince 1997 a mělo by být zrušeno;
vzhledem k tomu, že u pistácií pocházejících nebo zasílaných z Íránu bylo v mnoha případech zjištěno, že jsou kontaminovány nadměrným množstvím aflatoxinu B1;
vzhledem k tomu, že Vědecký výbor pro potraviny oznámil, že aflatoxin B1, dokonce i v malých dávkách, způsobuje rakovinu jater a navíc je genotoxický;
vzhledem k tomu, že tím vzniká vážné ohrožení veřejného zdraví ve Společenství a je nezbytné přijmout ochranná opatření na úrovni Společenství;
vzhledem k tomu, že bylo provedeno vyšetření hygienických podmínek v Íránu a ukázalo se, že je nutné zlepšení hygienické praxe a možností zpětného sledování pistácií; vzhledem k tomu, že pověřená skupina nebyla schopna zkontrolovat všechna stadia manipulace s pistáciemi před vývozem; vzhledem k tomu, že od íránských úřadů byly získány přísliby týkající se zejména zlepšení praxe při výrobě, manipulaci, třídění, zpracování, balení a přepravě; vzhledem k tomu, že je proto třeba podrobit pistácie nebo výrobky získané z pistácií pocházející nebo zasílané z Íránu zvláštním podmínkám, aby byla zajištěna vysoká úroveň ochrany veřejného zdraví;
vzhledem k tomu, že pistácie a výrobky získané z pistácií pocházející nebo zasílané z Íránu je přípustné dovážet, pokud bude zajištěno, že budou uplatněny tyto zvláštní podmínky;
vzhledem k tomu, že je nutné, aby výroba, třídění, manipulace, zpracování, balení a přeprava pistácií a výrobků získaných z pistácií byly v souladu se správnou hygienickou praxí; vzhledem k tomu, že je nutné stanovit hladinu aflatoxinu B1 a celkových aflatoxinů ve vzorcích odebraných ze zásilky bezprostředně předtím, než opustí Írán;
vzhledem k tomu, že je nutné, aby íránské orgány opatřily každou zásilku pistácií pocházejících nebo zasílaných z Íránu doprovodnými dokumentačními záznamy týkajícími se podmínek výroby, třídění, manipulace, zpracování, balení a přepravy a výsledků laboratorní analýzy zásilky z hlediska hladiny aflatoxinu B1 a celkových aflatoxinů;
vzhledem k tomu, že je nutné podrobit analýzám šarže pocházející nebo zasílané ze všech třetích zemí, aby se stanovily úrovně kontaminace pistácií aflatoxinem B1 a celkovými aflatoxiny ze všech zdrojů, vzhledem k tomu, že koordinované programy úředního dozoru nad potravinami musí být v tomto smyslu doplněny.
vzhledem k tomu, že konzultace s členskými státy byla uskutečněna 29. října a 10. listopadu 1997,
PŘIJALA TOTO ROZHODNUTÍ:
Článek 1
Tímto rozhodnutím se zrušuje rozhodnutí 97/613/ES ze dne 8. září 1997 o dočasném pozastavení dovozu pistácií a výrobků získaných z pistácií pocházejících nebo zasílaných z Íránu.
Článek 2
1. Členské státy mohou dovážet:
- pistácie spadající pod kód CN 08025000,
- pražené pistácie spadající pod kódy CN 20081913 a 20081993,
pocházející nebo zasílané z Íránu pouze, pokud jsou k zásilce připojeny výsledky úředního odběru vzorku a analýzy a zdravotní certifikát podle přílohy I, vyplněný, podepsaný a ověřený zástupcem íránského ministerstva zdravotnictví.
2. Pistácie a výrobky získané z pistácií pocházející nebo zasílané z Íránu mohou být dováženy do Společenství pouze prostřednictvím některého ze vstupních míst uvedených v příloze II.
3. Každá zásilka musí být označena kódem, který souhlasí s kódem na výsledku vzorku po úředním odběru vzorku a analýze a na zdravotním certifikátu podle odstavce 1.
4. Příslušné úřady v každém členském státě zajistí, aby byla kontrolována dokumentace dovážených pistácií pocházejících nebo zasílaných z Íránu, aby byl zajištěn soulad s požadavky na zdravotní certifikáty a výsledky odběru vzorků podle odstavce 1.
5. Příslušný úřad zajistí, aby před uvolněním na trh z místa vstupu do Společenství byla každá zásilka podrobena systematickému odběru vzorků a analýze z hlediska aflatoxinu B1 a celkových aflatoxinů. Komise bude příslušným úřadem informována o výsledcích těchto analýz.
Článek 3
Toto rozhodnutí musí být přezkoumáno do 31. října 1998 s cílem posoudit, zda zvláštní podmínky uvedené v článku 2 poskytují dostatečnou úroveň ochrany veřejného zdraví v rámci Společenství. Při přezkumu se musí také posoudit, zda trvá potřeba zvláštních podmínek.
Článek 4
Členské státy přijmou opatření nezbytná pro dosažení souladu s tímto rozhodnutím. Informují o tom Komisi.
Článek 5
Toto rozhodnutí je určeno členským státům.
ze dne 19. června 1997, kterou se přizpůsobují technickému pokroku přílohy I a II směrnice Evropského parlamentu a Rady 96/74/ES o názvech textilií (Text s významem pro EHP)
KOMISE EVROPSKÝCH SPOLEČENSTVÍ
s ohledem na Smlouvu o založení Evropského společenství,
s ohledem na směrnici Evropského parlamentu a Rady 96/74/ES ze dne 16. prosince 1996 o názvech textilií [1], a zejména na čl. 16 odst. 1 uvedené směrnice,
vzhledem k tomu, že textilní výrobky mohou být uváděny na trh v rámci Společenství pouze tehdy, pokud budou vyhovovat ustanovením uvedené směrnice;
vzhledem k tomu, že tato směrnice o názvech textilií stanoví názvy textilních vláken ve výrobku pro označování etiketami nebo jiné označování, aby bylo zajištěno, že zájmy spotřebitele budou chráněny správnými informacemi;
vzhledem k tomu, že pouze textilní vlákna uvedená v příloze I uvedené směrnice mohou být použita ve složení textilních výrobků určených pro vnitřní trh Společenství; že je nezbytné přizpůsobit technickému pokroku přílohy obsahující seznam vláken, aby byla zařazena nová vlákna, která se objevila od poslední změny směrnice;
vzhledem k tomu, že ustanovení této směrnice jsou v souladu se stanoviskem Výboru pro směrnice o názvech a označování textilií etiketami,
PŘIJALA TUTO SMĚRNICI:
Článek 1
Příloha I směrnice 96/74/ES se mění takto:
1. Položka č. 2 se mění takto:
- ve sloupci "Název" se za slovo "guanako" vkládá slovo "kašgora",
- ve sloupci "Popis vlákna" se za slovo "guanako" vkládají slova "kašgorská koza" (kříženec kašmírské a angorské kozy).
2. Položka č. 30 se mění takto:
- slova ve sloupci "Název" znějí "polyamid nebo nylon",
3. Čísla 31 až 41 se nahrazují čísly 34 až 44.
4. Vkládá se nová položka č. 31:
"vlákno ze syntetických lineárních makromolekul sestávajících z aromatických skupin spojených amidovými nebo imidovými vazbami, z nichž nejméně 85 % je napojeno přímo na dvě aromatická jádra, a pokud se vyskytují imidové vazby, jejich počet nepřesáhne počet amidových vazeb".
5. Vkládá se nová položka č. 32:
- slovo ve sloupci "Název" zní "polyimid",
6. Vkládá se nová položka č. 33:
"regenerované celulosové vlákno získané procesem rozpouštění a spřádání v organickém rozpouštědle, bez tvorby derivátů", - za slovo ve sloupci
"Název" se vkládá odkaz na poznámku pod čarou. Poznámka pod čarou zní:
"Organickým rozpouštědlem“ se v podstatě rozumí směs organických chemikálií a vody".
B
Článek 2
Příloha II směrnice 96/74/ES se mění takto:
1. Čísla 31 až 41 se nahrazují čísly 34 až 44
2. Vkládá se nová položka č. 31:
slovo a číslo ve sloupcích Vlákna a Procentuální podíly znějí:
"Aramid 8,00"
3. Vkládá se nová položka č. 32:
slovo a číslo ve sloupcích Vlákna a Procentuální podíly znějí:
"Polyimid 3,50"
4. Vkládá se nová položka č. 33:
slovo a číslo ve sloupcích Vlákna a Procentuální podíly znějí:
"Lyocel 13,00".
Článek 3
1. Členské státy uvedou v platnost právní a správní předpisy nezbytné pro dosažení souladu s přílohou směrnice 96/74/ES nejpozději do 1. června 1998.
Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 4
Tato směrnice je určena členským státům.
ze dne 13. října 1997, kterou se mění směrnice 92/50/EHS, 93/36/EHS a 93/37/EHS, které koordinují postupy při zadávání veřejných zakázek na služby, dodávky a stavební práce
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na článek čl. 57 odst. 2 a články 66 a 100a této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
v souladu s postupem uvedeným v článku 189b Smlouvy [3],
(1) vzhledem k tomu, že Rada svým rozhodnutím 94/800/ES ze dne 22. prosince 1994 o uzavření dohod jménem Evropského společenství s ohledem na záležitosti, které jsou v jeho působnosti, v rámci Uruguayského kola mnohostranných jednání (1986-1994) [4], schválila jménem Společenství mimo jiné i Dohodu o veřejných zakázkách, dále jen "Dohoda", jejímž úkolem je vytvořit mnohostranný rámec vyvážených práv a povinností s ohledem na veřejné zakázky s cílem dosáhnout liberalizace a rozšíření světového obchodu; že Dohoda nemá přímý účinek;
(2) vzhledem k tomu, že směrnice 92/50/EHS [5], 93/36/EHS [6] a 93/37/EHS [7] koordinovaly vnitrostátní řízení týkající se veřejných zakázek na služby, dodávky a stavební práce, aby byly zavedeny rovné podmínky pro soutěž o tyto zakázky ve všech členských státech;
(3) vzhledem k tomu, že zadavatelé, na které se vztahuje Dohoda, kteří vyhovují směrnici 92/50/EHS, 93/36/EHS a 93/37/EHS ve znění této směrnice a kteří uplatňují stejné předpisy, pokud se týká zhotovitelů, dodavatelů a poskytovatelů služeb ze třetích zemí, které podepsaly Dohodu, jsou proto v souladu s Dohodou;
(4) vzhledem k tomu, že na základě mezinárodních práv a závazků převedených na Společenství jako výsledek přijetí Dohody, ujednání, která se mají používat pro uchazeče o veřejné zakázky a výrobky ze třetích zemí, které podepsaly Dohodu, jsou ujednání definovaná Dohodou, jejíž oblast působnosti, v případě směrnice 92/50/EHS nezahrnuje zakázky na služby uvedené v příloze I B výše uvedené směrnice, zakázky na služby ve výzkumu a vývoji uvedené v kategorii 8 přílohy I A výše uvedené směrnice, zakázky na telekomunikačních služby uvedené v kategorii 5 přílohy I A výše uvedené směrnice, jejichž referenční čísla CPC jsou 7524, 7525 a 7526 a zakázky na finanční služby, zmíněné v kategorii 6 přílohy I A výše uvedené směrnice, v souvislosti s vydáváním, prodejem, nákupem nebo převodem cenných papírů nebo jiných finančních nástrojů, a na služby centrálních bank;
(5) vzhledem k tomu, že určitá ustanovení Dohody zavádějí výhodnější podmínky pro uchazeče o veřejnou zakázku než jsou ty, které jsou stanoveny ve směrnicích 92/50/EHS, 93/36/EHS a 93/37/EHS;
(6) vzhledem k tomu, že pokud zakázky zadávají zadavatelé ve smyslu Dohody, zakázky na služby, dodávky a stavební práce musí být ve Společenství zhotovitelům a výrobkům z členských států, přinejmenším tak dobře přístupné, jako jsou veřejné zakázky zadávané podle ujednání obsažených v Dohodě podnikům a výrobkům ze třetích zemí, které podepsaly Dohodu;
(7) vzhledem k tomu, že je proto třeba přizpůsobit a doplnit ustanovení směrnic 92/50/EHS, 93/36/EHS a 93/37/EHS;
(8) vzhledem k tomu, že použití těchto směrnic je třeba zjednodušit a rovnováhu, jíž bylo v oblasti zadávání veřejných zakázek dosaženo za stávajícího stavu práva Společenství, je nezbytné co nejvíce zachovat;
(9) vzhledem k tomu, že je proto nezbytné rozšířit použitelnost určitých změn ve směrnici 92/50/EHS na všechny služby, na něž se vztahuje tato směrnice;
(10) vzhledem k tomu, že zadavatelé mohou vyžadovat nebo přijímat vyjádření, která mohou použít při přípravě upřesnění určité veřejné zakázky, za předpokladu, že tato vyjádření nebudou bránit soutěži;
(11) vzhledem k tomu, že Komise zpřístupní malým a středním podnikům vzdělávací a informační materiály, které potřebují, aby se mohly plně uplatnit na změněném trhu veřejných zakázek,
PŘIJALY TUTO SMĚRNICI:
Článek 1
a) Odstavce 1 a 2 se nahrazují tímto:
"1. a) Tato směrnice se vztahuje na:
- veřejné zakázky na služby uvedené v čl. 3 odst. 3, veřejné zakázky na služby týkající se služeb uvedených v příloze I B, služby v kategorii 8 v příloze I A a telekomunikační služby v kategorii 5 přílohy I A s referenčními čísly CPC 7524, 7525 a 7526 zadávané zadavateli uvedenými v čl. 1 písm. b), pokud odhadovaná hodnota bez daně z přidané hodnoty (DPH) není menší než 200000 ECU,
- veřejné zakázky na služby týkající se služeb uvedených v příloze I A s výjimkou služeb v kategorii 8 a telekomunikačních služeb v kategorii 5 s referenčními čísly CPC 7524, 7525 a 7526:
i) zadaných zadavateli uvedenými v příloze I směrnice 93/36/EHS, pokud odhadovaná hodnota bez DPH není menší než stejná hodnota vyjádřená v ECU odpovídající 130000 zvláštních práv čerpání (ZPČ);
ii) zadaných zadavateli uvedenými v čl. 1 písm. b), kteří nejsou uvedeni v příloze I směrnice 93/36/EHS, pokud odhadovaná hodnota bez DPH není menší než stejná hodnota vyjádřená v ECU odpovídající 200000 ZPČ.
b) Prahové hodnoty stanovené v písm. a) vyjádřené v ECU a v národních měnách se v zásadě revidují každé dva roky s účinkem od 1. ledna 1996. Výpočet těchto hodnot je založen na průměrných denních hodnotách těchto měn vyjádřených v ECU a ECU vyjádřených v ZPČ za 24 měsíců končících posledním srpnovým dnem, který předchází revizi 1. ledna.
Způsob výpočtu stanovený v tomto písmenu zreviduje na návrh Komise Poradní výbor pro veřejné zakázky v zásadě dva roky po jeho počátečním použití.
c) Prahové hodnoty stanovené v písm. a) a prahové hodnoty vyjádřené v ECU a v národních měnách se zveřejňují v Úředním věstníku Evropských Společenství začátkem listopadu, který následuje po revizi stanovené v odst. 1 písm. b).
2. Pro účely výpočtu odhadované hodnoty zakázky zahrne zadavatel odhadovanou celkovou odměnu pro poskytovatele služeb, přičemž vezme v úvahu odstavce 3 až 7."
b) Odstavec 8 se zrušuje.
2. Ustanovení čl. 12 odst. 1 a 2 se nahrazuje tímto:
"1. Zadavatel sdělí do 15 dnů ode dne, kdy od nich obdržel písemnou žádost, všem odmítnutým zájemcům nebo uchazečům o veřejnou zakázku důvody zamítnutí jejich žádosti nebo nabídky a všem uchazečům, kteří podali řádnou nabídku, vlastnosti a výhody vybrané nabídky a uvede jméno úspěšného uchazeče.
Zadavatelé však mohou rozhodnout, že určité informace o zadání zakázky, uvedené v prvním pododstavci, nezveřejní, pokud by zveřejnění informací bránilo vynutitelnosti práva nebo bylo jinak v rozporu s veřejným zájmem nebo by poškodilo oprávněné obchodní zájmy určitých podniků, ať veřejných či soukromých, nebo by by bylo na újmu korektní hospodářské soutěži mezi poskytovateli služeb.
2. Zadavatelé neprodleně sdělí zájemcům nebo uchazečům o veřejnou zakázku skutečnosti a důvody, kvůli nimž se rozhodli nezadat zakázku, na niž byla vyhlášena soutěž, nebo obnovit soutěžní řízení. Jsou povinni učinit tak písemně, pokud jsou o to požádáni. O těchto rozhodnutích informují rovněž Úřad pro úřední tisky Evropských společenství."
3. Ustanovení čl. 13 odst. 1 a 2 se nahrazuje tímto:
"1. Tento článek se vztahuje na veřejné soutěže na určitý výkon organizované jako součást řízení vedoucího k zadání zakázky na poskytování služeb, jejíž odhadovaná hodnota bez DPH není menší než:
- prahová hodnota stanovená v první odrážce čl. 7 odst. 1 písm. a), pokud se týká služeb uvedených v příloze I B, služeb v kategorii 8 v příloze I A a telekomunikačních služeb v kategorii 5 přílohy I A s referenčními čísly CPC 7524, 7525 a 7526, zadanými zadavateli uvedenými v čl. 1 písm. b), nebo
- prahová hodnota stanovená v písm. i), druhé odrážky čl. 7 odst. 1 písm. a), pokud se týká služeb, uvedených v příloze I A s výjimkou služeb v kategorii 8 a telekomunikačních služeb v kategorii 5 s referenčními čísly CPC 7524, 7525 a 7526, zadaných zadavateli uvedenými v příloze I směrnice 93/36/EHS, nebo
- prahová hodnota stanovená v písm. ii), druhé odrážky čl. 7 odst. 1 písm. a), pokud se týká služeb uvedených v příloze I A s výjimkou služeb v kategorii 8 a telekomunikačních služeb v kategorii 5 s referenčními čísly CPC 7524, 7525 a 7526, zadaných zadavateli uvedenými v čl. 1 písm. b), kteří nejsou uvedeni v příloze I směrnice 93/36/EHS.
2. Tento článek se vztahuje na všechny veřejné soutěže na určitý výkon, pokud celková výše soutěžních cen a plateb účastníkům není menší než:
- prahová hodnota stanovená v čl. 7 odst. 1 písm. a) první odrážce, pokud se týká služeb uvedených v příloze I B, služeb v kategorii 8 v příloze I A a telekomunikačních služeb v kategorii 5 v příloze I A s referenčními čísly CPC 7524, 7525 a 7526 zadaných zadavateli uvedenými v čl. 1 písm. b), nebo
- prahová hodnota stanovená v písm. i), druhé odrážce čl. 7 odst. 1 písm. a), pokud se týká služeb, uvedených v příloze I A s výjimkou služeb v kategorii 8 a telekomunikačních služeb v kategorii 5 s referenčními čísly CPC 7524, 7525 a 7526, zadaných zadavateli uvedenými v příloze I směrnice 93/36/EHS, nebo
- prahová hodnota stanovená v písm. ii), druhé odrážce čl. 7 odst.1 písm. a), pokud se týká služeb, uvedených v příloze I A s výjimkou služeb v kategorii 8 a telekomunikačních služeb v kategorii 5 s referenčními čísly CPC 7524, 7525 a 7526, zadaných zadavateli uvedenými v čl. 1 písm. b), kteří nejsou uvedeni v příloze I směrnici 93/36/EHS."
4. Ustanovení čl. 18 odst. 2 se nahrazuje tímto:
"2. Lhůta pro obdržení nabídek stanovená v odstavci 1 může být nahrazena lhůtou dostatečně dlouhou na to, aby umožnila odpovídající podání nabídky, jež zpravidla nesmí být kratší než 36 dní a v žádném případě nesmí být kratší než 22 dní ode dne odeslání vyhlášení zakázky, pokud zadavatelé zaslali předběžné oznámení podle čl. 15 odst. 1, sestavené v souladu se vzorem v příloze III A (Předběžné informace), Úřednímu věstníku Evropských společenství nejpozději 52 dní a nejdříve 12 měsíců přede dnem odeslání vyhlášení zakázky podle čl. 15 odst. 2 Úřednímu věstníku Evropských společenství, za předpokladu, že předběžné oznámení obsahovalo navíc alespoň informace uvedené ve vzoru vyhlášení v příloze III B (Otevřené řízení), jež byly k dispozici, když bylo vyhlášení zveřejněno."
5. Ustanovení čl. 19 odst. 4 se nahrazuje tímto:
"4. Lhůta pro obdržení nabídek stanovená v odstavci 3 může být zkrácena na 26 dní, pokud zadavatelé zaslali předběžné oznámení podle čl. 15 odst. 1, vypracované v souladu se vzorem v příloze III A (Předběžné informace), Úřednímu Věstníku Evropských společenství nejpozději 52 dní a nejdříve 12 měsíců přede dnem odeslání vyhlášení zakázky podle čl. 15 odst. 2 Úřednímu věstníku Evropských společenství, za předpokladu, že předběžné oznámení obsahovalo navíc alespoň informace uvedené ve vzoru vyhlášení v příloze III C (Omezené řízení), nebo popřípadě v příloze III D (Vyjednávací řízení), jež byly k dispozici, když bylo vyhlášení zveřejněno."
6. V článku 23 se stávající znění stává odstavcem 1 a vkládá se tento odstavec.
"2. Nabídky do soutěže se podávají písemně, přímo nebo poštou. Členské státy mohou povolit podávání nabídek jakýmkoli jiným způsobem, jenž zabezpečí, aby:
- každá nabídka do soutěže obsahovala informace nutné pro její vyhodnocení,
- v průběhu vyhodnocování bylo zaručeno utajení nabídek,
- takové nabídky byly co nejdříve potvrzeny písemně nebo odesláním ověřené kopie, je-li to nezbytné pro dokazování,
- se nabídky do soutěže otevíraly, až uplyne lhůta pro jejich podání."
7. Vkládá se tento článek, který zní:
"Článek 38a
1. Aby bylo možné hodnocení výsledků uplatňování této směrnice, zašlou členské státy Komisi statistickou zprávu o zakázkách na služby zadané zadavateli za předchozí rok nejpozději do 31. října 1997 a potom každoročně do 31. října.
2. Tato zpráva přesně uvede alespoň:
a) v případě zadavatelů uvedených v příloze I směrnice 93/36/EHS:
- odhadovanou celkovou hodnotu zakázek zadaných každým zadavatelem pod prahovou hodnotu,
- počet a hodnotu zakázek zadaných každým zadavatelem nad prahovou hodnotu, pokud je to možné, dále rozdělené podle typu řízení, kategorie služby podle nomenklatury užité v příloze I a státní příslušnosti poskytovatele služeb, kterému byla zakázka zadána, a v případě vyjednávacího řízení, dále rozdělené v souladu s článkem 11 uvádějící počet a hodnotu zakázek zadaných každému členskému státu a třetím zemím;
b) v případě všech ostatních zadavatelů, na něž se vztahuje tato směrnice, u každé kategorie zadavatelů počet a hodnotu zakázek zadaných každým zadavatelem nad prahovou hodnotu, pokud je to možné dále rozdělené podle typu řízení, kategorie služeb podle nomenklatury užité v příloze I a státní příslušnosti poskytovatele služeb, kterému byla zakázka zadána, a v případě vyjednávacích řízení, dále rozdělené v souladu s článkem 11 uvádějící počet a hodnotu zakázek zadaných každému členskému státu a třetím zemím;
c) v případě zadavatelů uvedených v příloze I směrnice 93/36/EHS počet a celkovou hodnotu zakázek zadaných každým zadavatelem na základě výjimek z Dohody; v případě všech ostatních zadavatelů, na něž se vztahuje tato směrnice, celkovou hodnotu zakázek zadaných každou kategorií zadavatelů na základě výjimek z Dohody.
d) ostatní statistické informace, jež mají být určeny postupem podle čl. 40 odst. 3, které jsou požadovány v souladu s Dohodou.
Statistické informace požadované v souladu s tímto odstavcem se netýkají zakázek na služby uvedené v kategorii 8 přílohy I A, telekomunikační služby v kategorii 5 přílohy I A s referenčními čísly CPC 7524, 7525 a 7526 nebo na služby uvedené v příloze I B, za předpokladu, že jejich odhadovaná hodnota bez DPH je menší než 200000 ECU.
3. Komise určí v souladu s postupem stanoveným v čl. 40 odst. 3 povahu jakýchkoli dalších statistických informací, které jsou požadovány podle této směrnice."
9. Příloha III se nahrazuje zněním uvedeným v příloze II této směrnice.
Článek 2
Směrnice 93/36/EHS se nahrazuje tímto:
1. V článku 5:
A. Odstavec 1 se nahrazuje tímto:
"1. a) Hlavy II, III a IV a články 6 a 7 se vztahují na veřejné zakázky na dodávky zadávané:
i) zadavateli uvedenými v čl. 1 písm. b), včetně zakázek na dodávky zadávaných zadavateli uvedenými v příloze I v oblasti obrany, pokud se nejedná o výrobky uvedené v příloze II, pokud odhadovaná hodnota bez daně z přidané hodnoty (DPH) není menší než stejná hodnota vyjádřená v ECU odpovídající 200000 zvláštních práv čerpání (ZPČ);
ii) zadavateli uvedenými v příloze I, jejichž odhadovaná hodnota bez DPH není menší než stejná hodnota vyjádřená v ECU odpovídající 130000 ZPČ; v případě zadavatelů v oblasti obrany se toto týká jenom zakázek zahrnujících výrobky uvedené v příloze II.
b) Tato směrnice se vztahuje na veřejné zakázky na dodávky, jejichž odhadovaná hodnota je rovna dané prahové hodnotě v době zveřejnění vyhlášení podle čl. 9 odst. 2 nebo tuto hodnotu převyšuje.
c) Prahové hodnoty v ECU a v národních měnách, stanovené v písm. a) se v zásadě revidují každé dva roky s účinkem od l. ledna l996. Výpočet těchto hodnot se zakládá na průměrných denních hodnotách těchto měn vyjádřených v ECU a ECU vyjádřené v ZPČ za 24 měsíců končících posledním srpnovým dnem, který předchází revizi 1. ledna.
Způsob výpočtu stanovený v tomto pododstavci zreviduje na návrh Komise Poradní výbor pro veřejné zakázky v zásadě dva roky po jeho počátečním použití.
d) Prahová hodnota stanovená v písmeni a) a prahové hodnoty v ECU a v národních měnách se zveřejňují v Úředním věstníku Evropských společenství začátkem listopadu, který následuje po revizi stanovené v odst. 1 písm. c)."
B. Vkládá se tento odstavec, který zní:
"7. Zadavatelé zajistí, aby mezi jednotlivými dodavateli nedocházelo k diskriminaci."
2. Ustanovení čl. 7 odst. 1 a 2 se nahrazuje tímto:
"1. Zadavatel sdělí do 15 dnů ode dne, kdy od nich obdržel písemnou žádost, všem odmítnutým zájemcům nebo uchazečům o veřejnou zakázku důvody zamítnutí jejich žádosti nebo nabídky a všem uchazečům, kteří podali řádnou nabídku, vlastnosti a výhody vybrané nabídky a uvede jméno úspěšného uchazeče o veřejnou zakázku.
Zadavatelé však mohou rozhodnout, že jisté informace o zadání zakázky, uvedené v předchozím pododstavci, nezveřejní, pokud by zveřejnění informací bránilo vynutitelnosti práva nebo bylo jinak v rozporu s veřejným zájmem nebo by poškodilo oprávněné obchodní zájmy určitých podniků, ať veřejných či soukromých, nebo by bylo na újmu korektní hospodářské soutěže mezi dodavateli.
2. Zadavatelé neprodleně sdělí zájemcům nebo uchazečům o veřejnou zakázku rozhodnutí učiněná při zadávání zakázek, včetně důvodů, pro které se rozhodli nezadat zakázku, na niž byla vyhlášena soutěž, nebo obnovit soutěžní řízení. Jsou povinni učinit tak učinit písemně, pokud jsou o to požádáni. O těchto rozhodnutích informují rovněž Úřad pro úřední tisky Evropských společenství."
3. V článku 10 se vkládá tento odstavec:
"1a. Lhůta pro obdržení nabídek stanovená v odstavci 1 může být nahrazena lhůtou dostatečně dlouhou na to, aby umožnila odpovídající podání nabídky, jež zpravidla nesmí být kratší než 36 dní a v žádném případě nesmí být kratší než 22 dní ode dne odeslání vyhlášení zakázky, pokud zadavatelé zaslali předběžné oznámení podle čl. 9 odst. 1, vypracované v souladu se vzorem v příloze IV A (Předběžné informace), Úřednímu věstníku Evropských společenství nejpozději 52 dní a nejdříve 12 měsíců přede dnem odeslání vyhlášení zakázky podle čl. 9 odst. 2 Úřednímu věstníku Evropských společenství, za předpokladu, že předběžné oznámení obsahovalo navíc alespoň informace uvedené ve vzoru vyhlášení v příloze IV B (Otevřené řízení), jež byly k dispozici, když bylo vyhlášení zveřejněno."
4. V článku 11 se vkládá tento odstavec:
"3a. Lhůta pro obdržení nabídek stanovená v odstavci 3 může být zkrácena na 26 dní, pokud zadavatelé zaslali předběžné oznámení podle čl. 9 odst. 1, vypracované v souladu se vzorem v příloze IV A (Předběžné informace), Úřednímu Věstníku Evropských společenství nejpozději 52 dní a nejdříve 12 měsíců přede dnem odeslání vyhlášení zakázky podle čl. 9 odst. 2 Úřednímu věstníku Evropských společenství, za předpokladu, že předběžné oznámení obsahovalo navíc alespoň informace uvedené ve vzoru vyhlášení v příloze IV C (Omezené řízení), nebo popřípadě v příloze IV D (Vyjednávací řízení), jež byly k dispozici, když bylo vyhlášení zveřejněno."
5. V článku 15 se vkládá tento odstavec:
"3. Nabídky do soutěže se podávají písemně, přímo nebo poštou. Členské státy mohou povolit podávání nabídek jakýmkoli jiným způsobem, jenž zabezpečí, aby:
- každá nabídka do soutěže obsahovala informace nutné pro její vyhodnocení,
- v průběhu vyhodnocování bylo zaručeno utajení nabídek,
- takové nabídky byly co nejdříve potvrzeny písemně nebo odesláním ověřené kopie, je-li to nezbytné pro dokazování,
- se nabídky do soutěže otevíraly, až uplyne lhůta pro jejich podání."
1. Komise přezkoumá používání této směrnice konzultacemi Poradního výboru pro veřejné zakázky a popřípadě podá nové návrhy Radě s cílem především sladit opatření členských států přijatých pro provádění této směrnice.
2. Komise zreviduje tuto směrnici a všechna nová opatření, která mohou být přijata podle odstavce 1, s ohledem na výsledky dalších jednání stanovených v článku XXIV odst. 7 Dohody o veřejných zakázkách, uzavřené v rámciUruguay ského kola mnohostranných jednání [9], dále jen "Dohoda" a je-li to nezbytné, podá vhodné návrhy Radě.
3. Komise aktualizuje přílohu I v souladu s postupem stanoveným v čl. 32 odst. 2 na základě oprav a změn a aktualizovanou verzi zveřejní v Úředním věstníku Evropských společenství"
1. Aby bylo možné hodnocení výsledků použití této směrnice, zašlou členské státy Komisi statistickou zprávu o zakázkách na dodávky zadané zadavateli během předchozího roku nejpozději do 31. října 1996, a pokud se týká zadavatelů neuvedených v příloze I, nejpozději do 31. října 1997, a poté každoročně do 31. října.
2. Tato zpráva přesně uvede alespoň:
a) v případě zadavatelů uvedených v příloze I:
- odhadovanou celkovou hodnotu zakázek zadaných každým zadavatelem pod prahovou hodnotu,
- počet a hodnotu zakázek zadaných každým zadavatelem nad prahovou hodnotu, pokud je to možné dále rozdělené podle typu řízení, kategorie výrobku podle nomenklatury uvedené v čl. 9 odst. 1 a státní příslušnosti dodavatele, kterému byla zakázka zadána, a v případě vyjednávacího řízení, dále rozdělené v souladu s článkem 6 uvádějící počet a hodnotu zakázek zadaných každému členskému státu a třetím zemím;
b) v případě všech ostatních zadavatelů, na něž se vztahuje tato směrnice, u každé kategorie zadavatelů počet a hodnotu zakázek zadaných každým zadavatelem nad prahovou hodnotu, pokud je to možné dále rozdělené podle typu řízení, kategorie výrobku podle nomenklatury uvedené v čl. 9 odst. 1 a státní příslušnosti dodavatele, kterému byla zakázka zadána, a v případě vyjednávacích řízení, dále rozdělené v souladu s článkem 6 uvádějící počet a hodnotu zakázek zadaných každému členskému státu a třetím zemím;
c) v případě zadavatelů uvedených v příloze I počet a celkovou hodnotu zakázek zadaných každým zadavatelem na základě výjimek z Dohody; v případě všech ostatních zadavatelů, na něž se vztahuje tato směrnice, celkovou hodnotu zakázek zadanou každou kategorií zadavatelů na základě výjimek z Dohody;
d) ostatní statistické informace, jež mají být určeny postupem podle čl. 32 odst. 2, které jsou požadovány v souladu s Dohodou.
3. Komise určí v souladu s postupem stanoveným v čl. 32 odst. 2 povahu jakýchkoli dalších statistických informací, které jsou požadovány podle této směrnice."
8. Příloha I se nahrazuje zněním uvedeným v příloze I této směrnice a příloha IV se nahrazuje zněním uvedeným v příloze III této směrnice.
Článek 3
Směrnice 93/37/EHS se nahrazuje tímto:
1. V článku 6:
A. Odstavce 1 a 2 se nahrazují tímto:
"1. Tato směrnice se vztahuje na:
a) zakázky na stavební práce, jejichž odhadovaná hodnota bez daně z přidané hodnoty (DPH) není menší než stejná hodnota vyjádřená v ECU odpovídající 5000000 zvláštních práv čerpání (ZPČ);
b) zakázky na stavební práce uvedené v čl. 2 odst. 1, jejichž odhadovaná hodnota bez DPH není menší než 5000000 ECU.
2. a) Prahové hodnoty v ECU a v národních měnách, stanovené v odstavci 1 se v zásadě revidují každé dva roky s účinkem od l. ledna l996. Výpočet těchto hodnot se zakládá na průměrných denních hodnotách těchto měn vyjádřených v ECU a ECU vyjádřené v ZPČ za 24 měsíců končících posledním srpnovým dnem, který předchází revizi 1. ledna.
Prahová hodnota stanovená v odstavci 1 a prahové hodnoty v ECU a v národních měnách a se zveřejňují v Úředním věstníku Evropských společenství začátkem listopadu, který následuje po výše uvedené revizi.
b) Způsob výpočtu stanovený v písm. A) zreviduje Poradní výbor pro veřejné zakázky na návrh Komise v zásadě dva roky po jeho počátečním použití."
B. Vkládá se tento odstavec:
"6. Zadavatelé zajistí, aby mezi jednotlivými zhotoviteli nedocházelo k diskriminaci."
2. Ustanovení čl. 8 odst. 1 a 2 se nahrazují tímto:
"1. Zadavatel sdělí do 15 dnů ode dne, kdy od nich obdržel písemnou žádost, všem odmítnutým zájemcům nebo uchazečům o veřejnou zakázku důvody zamítnutí jejich žádosti nebo nabídky a všem uchazečům, kteří podali řádnou nabídku, vlastnosti a výhody vybrané nabídky a uvede jméno úspěšného uchazeče o veřejnou zakázku.
Zadavatelé však mohou rozhodnout, že jisté informace o zadání zakázky, uvedené v předchozím pododstavci, nezveřejní, pokud by zveřejnění informací bránilo vynutitelnosti práva nebo bylo jinak v rozporu s veřejným zájmem nebo by poškodilo oprávněné obchodní zájmy určitých podniků, ať veřejných či soukromých, nebo by bylo na újmu korektní hospodářské soutěži mezi zhotoviteli.
2. Zadavatelé neprodleně sdělí zájemcům nebo uchazečům o veřejnou zakázku rozhodnutí učiněná při zadávání zakázek, včetně důvodů, pro které se rozhodli nezadat zakázku, na niž byla vyhlášena soutěž, nebo obnovit soutěžní řízení. Jsou povinni tak učinit písemně, pokud jsou o to požádáni. O těchto rozhodnutích informují rovněž Úřad pro úřední tisky Evropských společenství."
3. Ustanovení čl. 12 odst. 2 se nahrazuje tímto:
"2. Lhůta pro obdržení nabídek stanovená v odstavci 1 může být nahrazena lhůtou dostatečně dlouhou na to, aby umožnila odpovídající podání nabídky, jež zpravidla nesmí být kratší než 36 dní a v žádném případě nesmí být kratší než 22 dní ode dne odeslání vyhlášení zakázky, pokud zadavatelé zaslali předběžné oznámení podle čl. 11 odst. 1, vypracované v souladu se vzorem v příloze IV A (Předběžné informace), Úřednímu věstníku Evropských společenství nejpozději 52 dní a nejdříve 12 měsíců přede dnem odeslání vyhlášení zakázky podle čl. 11 odst. 2 Úřednímu věstníku Evropských společenství, za předpokladu, že předběžné oznámení obsahovalo navíc alespoň informace uvedené ve vzoru vyhlášení v příloze IV B (Otevřené řízení), jež byly k dispozici, když bylo vyhlášení zveřejněno."
4. Ustanovení čl. 13 odst. 4 se nahrazuje tímto:
"4. Lhůta pro obdržení nabídek stanovená v odstavci 3 může být zkrácena na 26 dní, pokud zadavatelé zaslali předběžné oznámení podle čl. 11 odst. 1, vypracované v souladu se vzorem v příloze IV A (Předběžné informace), Úřednímu Věstníku Evropských společenství nejpozději 52 dní a nejdříve 12 měsíců přede dnem odeslání vyhlášení zakázky podle čl. 11 odst. 2 Úřednímu věstníku Evropských společenství, za předpokladu, že předběžné oznámení obsahovalo navíc alespoň informace uvedené ve vzoru vyhlášení v příloze IV C (Omezené řízení), nebo popřípadě v příloze IV D (Vyjednávací řízení), jež byly k dispozici, když bylo vyhlášení zveřejněno."
5. V článku 18 se dosavadní znění stává odstavcem 1 a vkládá se tento odstavec:
"2. Nabídky se podávají písemně, přímo nebo poštou. Členské státy mohou povolit podávání nabídek jakýmkoli jiným způsobem, jenž zabezpečí, aby:
- každá nabídka do soutěže obsahovala informace nutné pro její vyhodnocení,
- v průběhu vyhodnocování bylo zaručeno utajení nabídek,
- takové nabídky byly co nejdříve potvrzeny písemně nebo odesláním ověřené kopie, je-li to nezbytné pro dokazování,
- se nabídky do soutěže otevíraly, až uplyne lhůta pro jejich podání."
6. Vkládá se tento článek, který zní:
"Článek 33a
1. Aby bylo možné hodnocení výsledků použití této směrnice, zašlou členské státy Komisi statistickou zprávu o zakázkách na stavební práce zadaných zadavateli za předchozí rok nejpozději do 31. října 1997 a potom každoročně do 31. října.
2. Tato statistická zpráva přesně uvede alespoň:
a) v případě zadavatelů uvedených v příloze I směrnice 93/36/EHS:
- odhadovanou celkovou hodnotu zakázek zadaných každým zadavatelem pod prahovou hodnotu,
- počet a hodnotu zakázek zadaných každým zadavatelem nad prahovou hodnotu, pokud je to možné dále rozdělené podle typu řízení, kategorie stavebních prací podle nomenklatury užité v příloze II a státní příslušnosti zhotovitele, kterému byla zakázka zadána, a v případě vyjednávacího řízení, dále rozdělené v souladu s článkem 7 uvádějící počet a hodnotu zakázek zadaných každému členskému státu a třetím zemím;
b) v případě všech ostatních zadavatelů, na něž se vztahuje tato směrnice, u každé kategorie zadavatelů počet a hodnotu zakázek zadaných každým zadavatelem nad prahovou hodnotu, pokud je to možné dále rozdělené podle typu řízení, kategorie stavebních prací podle nomenklatury užité v příloze II a státní příslušnosti zhotovitele, kterému byla zakázka zadána, a v případě vyjednávacích řízení, dále rozdělené v souladu s článkem 7 uvádějící počet a hodnotu zakázek zadaných každému členskému státu a třetím zemím;
c) v případě zadavatelů uvedených v příloze I směrnice 93/36/EHS počet a celkovou hodnotu zakázek zadaných každým zadavatelem na základě výjimek z Dohody; v případě všech ostatních zadavatelů, na něž se vztahuje tato směrnice, celkovou hodnotu zakázek zadaných každou kategorií zadavatelů na základě výjimek z Dohody.
d) ostatní statistické informace, jež mají být určeny postupem podle čl. 35 odst. 3, které jsou požadovány v souladu s Dohodou.
3. Komise určí v souladu s postupem stanoveným v čl. 35 odst. 3 povahu jakýchkoli dalších statistických informací, které jsou požadovány podle této směrnice."
8. Příloha IV se nahrazuje zněním uvedeným v příloze IV této směrnice.
Článek 4
1. Členské státy přijmou právní a správní předpisy nezbytné pro dosažení souladu s touto směrnicí nejpozději do 13. října 1998. Uvědomí o nich Komisi.
Přijímají-li členské státy tato opatření, musí v nich být učiněn odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění hlavních ustanovení vnitrostátních předpisů, které přijaly v oblasti působnosti této směrnice a předají srovnávací tabulku mezi touto směrnicí a přijatými vnitrostátními předpisy.
Článek 5
Tato směrnice je určena členským státům.
o podávání informací o určitých existujících látkách ve smyslu nařízení Komise (EHS) č. 793/93 (Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 793/93 ze dne 23. března 1993 o hodnocení a kontrole rizik existujících látek [1], a zejména na čl. 12 odst. 2 tohoto nařízení,
vzhledem k tomu, že Komise potřebuje příslušné informace o určitých látkách za účelem zahájení postupu hodnocení podle článků 69, 84 a 112 smlouvy o přistoupení, dosud nepoužitých v nových členských státech, protože tato informace musí být dostupná dříve, než budou dostupné všechny informace požadované články 3 a 4 nařízení (EHS) č. 793/93;
vzhledem k tomu, že článek 12 předpokládá že výrobci a dovozci budou mít povinnost dodat dostupné informace o určitých látkách, o kterých se má za to, že představují vážná rizika pro člověka a životní prostředí;
vzhledem k tomu, že nařízení Komise (EHS) č. 1488/94 [2] nastiňuje principy hodnocení rizik existujících látek pro člověka a životní prostředí v souladu s nařízením (EHS) č. 793/93;
vzhledem k tomu, že opatření tohoto nařízení jsou v souladu se stanoviskem výboru zřízeného podle článku 15 nařízení (EHS) č. 793/93,
PŘIJALA TOTO NAŘÍZENÍ:
Článek 1
Výrobce (výrobci) a dovozce (dovozci) látek uvedených v příloze tohoto nařízení předají Komisi do čtyř měsíců od vstupu tohoto nařízení v platnost všechny závažné a dostupné informace týkající se expozice člověka a životního prostředí těmto látkám.
Informacemi o expozici se rozumí informace o emisi chemikálie nebo o expozici lidské populace nebo složek životního prostředí v různých fázích životního cyklu látky podle čl. 3 odst. 3 a přílohy 1A nařízení (ES) č. 1488/94, kde:
- se lidskou populací rozumí pracovníci, spotřebitelé a osoby exponované nepřímo přes životní prostředí,
- složky životního prostředí jsou voda, půda a ovzduší, stejně jako informace týkající se osudu chemikálií v čistírnách odpadních vod a jejich akumulace v potravinových řetězech,
- životní cyklus látky je chápán jako výroba, přeprava, skladování, komerční úprava v přípravku nebo jiné zpracování, použití a zneškodnění nebo obnova.
Článek 2
Toto nařízení vstupuje v platnost vyhlášením
Nařízení Rady (ES) č. 552/97 ze dne 24. března 1997, kterým se Myanmarskému svazu dočasně ruší přístup k všeobecným celním preferencím
RADA EVROPSKÉ UNIE,
s ohledem na Smlouvu o založení Evropského společenství,
s ohledem na nařízení Rady (ES) č. 3281/94 ze dne 19. prosince 1994 o uplatňování čtyřletého systému všeobecných celních preferencí (1995 až 1998) s ohledem na některé průmyslové výrobky pocházející z rozvojových zemí [1], zejména na čl. 12 odst. 3 uvedeného nařízení,
s ohledem na nařízení Rady (ES) č. 1256/96 ze dne 20. června 1996 o uplatňování víceletých systémů všeobecných celních preferencí s ohledem na některé zemědělské produkty pocházející z rozvojových zemí pro období od 1. července 1996 do 30. června 1999 [2], zejména na čl. 12 odst. 3 uvedeného nařízení,
s ohledem na návrh Komise [3],
s ohledem na stanovisko Evropského parlamentu [4],
s ohledem na stanovisko Hospodářského a sociálního výboru [5],
vzhledem k tomu, že podle nařízení (ES) č. 3281/94 a nařízení (ES) č. 1256/96 platí pro Myanmarský svaz (dále jen "Myanmar") všeobecné celní preference;
vzhledem k tomu, že článek 9 nařízení (ES) č. 3281/94 a článek 9 nařízení (ES) č. 1256/96 stanoví, že tyto preference mohou být dočasně úplně nebo částečně zrušeny, zejména v případě vykonávání jakékoliv formy nucené práce, jak je uvedeno v Ženevských úmluvách ze dne 25. září 1926 a ze dne 7. září 1956 a úmluvách Mezinárodní organizace práce (MOP) č. 29 a 105;
vzhledem k tomu, že Mezinárodní konfederace svobodných odborů (MKSO) a Evropská odborová konfederace (EOK) podaly dne 7. června 1995 u Komise společnou stížnost podle článku 9 nařízení (ES) č. 3281/94 a žádaly, aby byl Myanmar dočasně vyřazen ze systému všeobecných celních preferencí z důvodu vykonávání nucené práci v této zemi;
vzhledem k tomu, že dne 2. ledna 1997 oznámily MKSO a EOK Komisi, že chtějí svou společnou stížnost podanou podle nařízení (ES) č. 3281/94 rozšířit tak, aby byly zrušeny myanmarské nároky na preference také podle nařízení (ES) č. 1245/96;
vzhledem k tomu, že Komise přezkoumala stížnost ze dne 7. června 1995 ve spolupráci s výborem pro všeobecné preference; že důkazy předložené stěžovateli byly posouzeny jako dostatečné k tomu, aby bylo odůvodněno zahájení vyšetřování; že Komise rozhodla o zahájení vyšetřování oznámením ze dne 16. ledna 1996 [6];
vzhledem k tomu, že orgány Myanmaru byly formálně informovány o zahájení vyšetřování; že popřely, že jednání uvedená ve stížnosti nejsou nucenou prací a odkázali přitom na výjimky uvedené v čl. 2 odst. 2 úmluvy MOP č. 29 a konstatovaly, že tyto výjimky jsou obsaženy v městském zákoně (Town Act)z roku 1907 a zákoně o vesnicích (Village Act) z roku 1908, které umožňují nutit obyvatelstvo k výkonu prací a služeb; že tento výklad odmítá MOP, jejíž příslušné orgány vyzvaly k okamžitému zrušení uvedených zákonů, aby byl zajištěn soulad s literou a smyslem dohody č. 29;
vzhledem k tomu, že písemné a ústní výpovědi, které Komise shromáždila v průběhu vyšetřování vedeného ve spolupráci s výborem pro všeobecné preference, potvrzují tvrzení uvedená ve stížnosti; že z výpovědí vyplývá, že orgány Myanmaru běžně užívaly nucenou práci nejen v souvislosti s vojenskými operacemi, nýbrž také pro stavební projekty civilní a vojenské infrastruktury, a to za doprovodu nátlaku a často násilných represálií;
vzhledem k tomu, že za účelem doplnění informací, které shromáždila během vyšetřování, Komise požádala myanmarské orgány o spolupráci na vyšetřování prostřednictvím povolení příjezdu vyšetřovací komise; že tato žádost byla zamítnuta a vzhledem k tomu, že podmínky čl. 11 odst. 5 nařízení (ES) č. 3281/92 jsou tímto splněny, mohly být závěry vyšetřování založeny na dostupných informacích;
vzhledem k tomu, že důkazy, které Komise shromáždila v průběhu vyšetřování, jenž vedla na základě původní stížnosti MKSO a EOK, a následné závěry jsou dostačující k tomu, aby sloužily jako odůvodněný základ pro přezkoumání rozšířené stížnosti, kterou podaly MKSO a EOK dne 2. ledna 1997, se stává zvláštní vyšetřování zemědělského sektoru zbytečným; že požadavky čl. 9 odst. 2 nařízení (ES) č. 1256/96 byly tímto dodrženy a podmínky stanovené čl. 11 odst. 5 tohoto nařízení byly splněny;
vzhledem k tomu, že dostupné informace dostatečně odůvodňují rozhodnutí, že zrušení přístupu k systému všeobecných preferencí, na který má Myanmar nárok, je oprávněné;
vzhledem k tomu, že závěry vyšetřování byly oznámeny výboru pro všeobecné preference v souladu s čl. 12 odst. 1 nařízení (ES) č. 3281/94;
vzhledem k tomu, že systematický výskyt a celková rozšířenost odsuzovaného jednání odůvodňuje úplné zrušení preferencí;
vzhledem k tomu, že za těchto okolností je třeba dočasně zrušit všeobecné celní preference pro průmyslové výrobky a zemědělské produkty pocházející z Myanmaru, dokud nebude určeno, že k tomuto jednání již nedochází;
vzhledem k tomu, že zrušení preferencí by se nemělo vztahovat na zboží, které již bylo odesláno do Evropského společenství, pokud bylo zboží odesláno před vstupem tohoto nařízení v platnost,
PŘIJALA TOTO NAŘÍZENÍ:
Článek 1
Přístup k celním preferencím, který byl Myanmarskému svazu poskytnut na základě nařízení (ES) č. 3281/94 a nařízení (ES) č. 1256/96, se dočasně zrušuje.
Článek 2
Rada na návrh Komise kvalifikovanou většinou ukončí použitelnost tohoto nařízení, jakmile na základě zprávy Komise o nucené práci v Myanmaru shledá, že již nedochází k jednání uvedenému v čl. 9 odst. 1 první odrážce nařízení (ES) č. 3281/94 a čl. 9 odst. 1 první odrážce nařízení (ES) č. 1256/96, na základě kterého byl Myanmaru zrušen přístupu k všeobecným celním preferencím.
Článek 3
Toto nařízení vstupuje v platnost sedmým dnem po vyhlášení
ze dne 16. dubna 1997, kterým se stanoví prováděcí pravidla k nařízení Rady (ES) č. 2200/96, pokud jde o intervenční režim v odvětví ovoce a zeleniny
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 2200/96 ze dne 28. října 1996 o společné organizaci trhu s ovocem a zeleninou [1], a zejména na čl. 30 odst. 6 a články 48 a 57 uvedeného nařízení,
vzhledem k tomu, že hlava IV nařízení (ES) č. 2200/96 stanoví intervenční režim pro produkty obsažené v čl. 1 odst. 2 uvedeného nařízení; že je třeba stanovit prováděcí pravidla k těmto ustanovením;
že v souvislosti s těmito produkty je nutno spojení "nenabízený k prodeji" a "stažený z trhu" považovat za rovnocenná a musí být zahrnuta do jedné definice; že je rovněž třeba upřesnit, že na produkty stažené z trhu se nepoužijí ustanovení o požadavcích na balení;
vzhledem k tomu, že je nezbytné stanovit hospodářské roky pro produkty uvedené na seznamu v příloze II nařízení (ES) č. 2200/96;
vzhledem k tomu, že pro použití mezí stanovených v článcích 23 a 24 nařízení (ES) č. 2200/96 je nutné, aby organizace producentů stanovila u produktů "množství uvedené na trh" organizací producentů, přičemž se musí brát v úvahu produkce, kterou má dotyčná organizace producentů skutečně k dispozici, produkce pocházející od jiných organizací producentů i produkce pocházející od producentů, kteří nejsou členy žádné organizace producentů;
vzhledem k tomu, že článek 28 nařízení (ES) č. 2200/96 stanoví pro členské státy povinnost sdělovat kurzy zjištěné na reprezentativních trzích pro určité produkty a pro určité období; že je tedy třeba sestavit seznam těchto trhů a dotyčných produktů;
vzhledem k tomu, že článek 26 nařízení (ES) č. 2200/96 stanoví vyrovnávací platby Společenství za stažení u produktů uvedených v příloze II uvedeného nařízení; že je třeba stanovit systém vyplácení těchto vyrovnávacích plateb, který by umožnil dodržet za všech okolností meze stanovené v článku 23 nařízení (ES) č. 2200/96;
vzhledem k tomu, že pro zamezení nesprávného uplatňování režimu a pro zajištění jeho transparence musí organizace producentů předem oznámit každé stažení kontrolním orgánům; že pokud není oznámení provedeno, může se odbyt produktu uskutečnit až po získání povolení členského státu; že je dále třeba vytvořit komunikační systém pro organizace producentů a pro členské státy;
vzhledem k tomu, že je třeba pro účely článku 25 nařízení (ES) č. 2200/96 stanovit lhůty pro předkládání opatření přijatých členskými státy k ochraně životního prostředí při stahování produktů;
vzhledem k tomu, že čl. 30 odst. 1 písm. a) první, druhá a třetí odrážka nařízení (ES) č. 2200/96 stanoví, že ovoce a zelenina stažené z trhu v souladu s čl. 23 odst. 1 uvedeného nařízení, které nebyly prodány, mohou být bezplatně rozdělovány uvnitř i mimo území Společenství jako humanitární pomoc některým skupinám obyvatel prostřednictvím dobročinných organizací; že je proto třeba upravit předcházející schválení dobročinných organizací;
vzhledem k tomu, že je třeba zrušit nařízení Komise (EHS) č. 3587/86 [3] naposledy pozměněné nařízením (ES) č. 1363/95 [4], (EHS) č. 827/90 [5] naposledy pozměněné nařízením (ES) č. 771/95 [6], (EHS) č. 2103/90 [7] ve znění nařízení (ES) č. 1363/95, (EHS) č. 2276/92 [8] naposledy pozměněné nařízením (ES) č. 1363/95 a (ES) č. 113/97 [9], jejichž ustanovení vyšla z užívání nebo jsou nahrazena ustanoveními tohoto nařízení;
vzhledem k tomu, že opatření stanovená tímto nařízením jsou v souladu se společným stanoviskem Řídícího výboru pro čerstvé ovoce a zeleninu a Výboru Evropského zemědělského orientačního a záručního fondu,
PŘIJALA TOTO NAŘÍZENÍ:
Článek 1
Toto nařízení stanoví prováděcí pravidla k intervenčnímu režimu uvedenému v hlavě IV nařízení (ES) č. 2200/96 a vztahuje se na produkty uvedené v čl. 1 odst. 2 uvedeného nařízení.
Článek 2
1. Pro účely tohoto nařízení se "produkty staženými z trhu" a "produkty nenabízenými k prodeji" rozumějí v souladu s intervenčním režimem uvedeným v nařízení (ES) č. 2200/96 produkty, které nejsou prodávány prostřednictvím organizace producentů.
2. Produkty stažené z trhu musí splňovat platné normy, pokud takové normy byly přijaty podle článku 2 nařízení (ES) č. 2200/96. V tomto případě se však nepoužijí normy týkající se balení a obalové úpravy.
Článek 3
1. U každého produktu je "množství uvedené na trh" organizací producentů uvedené v čl. 23 odst. 3 nařízení (ES) č. 2200/96 souhrnem následujících produkcí:
a) produkce členů skutečně prodaná prostřednictvím organizace producentů nebo touto organizací zpracovaná;
b) produkce členů organizace producentů, prodaná přímo jejími členy za podmínek stanovených v čl. 11 odst. 1 písm. c) bodu 3 první a čtvrté odrážce nařízení (ES) č. 2200/96;
c) produkce členů jiných organizací producentů uvedená na trh prostřednictvím dotyčné organizace producentů za podmínek stanovených v čl. 11 odst. 1 písm. c) bodu 3 druhé a třetí odrážce nařízení (ES) č. 2200/96.
Množství uvedené na trh ve smyslu prvního pododstavce nezahrnuje produkci členů organizace producentů, kteří získali povolení prodávat podle čl. 11 odst. 1 písm. c) bodem 3 druhé a třetí odrážky nařízení (ES) č. 2200/96.
2. Množství uvedené na trh zmíněné v čl. 23 odst. 4 nařízení (ES) č. 2200/96 se považuje za množství uvedené na trh podle odstavce 1.
Článek 4
Hospodářské roky pro produkty, na které se vztahuje vyrovnávací platba Společenství za stažení ve smyslu čl. 23 odst. 3 nařízení (ES) č. 2200/96, jsou uvedeny v příloze I tohoto nařízení.
Hospodářské roky pro produkty uvedené v čl. 1 odst. 2 nařízení (ES) č. 2200/96, jiné než produkty uvedené v prvním pododstavci, trvají od 1. ledna do 31. prosince.
Článek 5
2. Žádost uvedená v odstavci 1 se týká doby minimálně jednoho měsíce; jsou k ní přiloženy doklady potvrzující množství každého produktu uvedeného na trh a množství každého produktu, který organizace producentů nenabízí k prodeji, a upřesnění:
a) produkce členů, která byla skutečně prodána prostřednictvím organizace producentů nebo která byla touto organizací zpracována;
b) produkce členů jiných organizací producentů, uvedené na trh prostřednictvím dotyčné organizace producentů, v souladu s čl. 11 odst. 1 písm. c) bodem 3 druhou a třetí odrážkou nařízení (ES) č. 2200/96;
c) produkce, kterou dodal každý pěstitel, který není členem žádné organizace producentů, v souladu s článkem 24 nařízení (ES) č. 2200/96.
3. Při posuzování každé žádosti členské státy ověří u veškerého množství nenabízeného k prodeji od začátku dotyčného hospodářského roku, že byly dodrženy meze uvedené v článku 23 a 24 nařízení (ES) č. 2200/96. V případě jejich překročení je vyrovnávací platba Společenství za stažení vyplacena pouze s ohledem na tyto meze a na základě již vyplacených vyrovnávací plateb. Nadbytečná množství jsou předložena při posuzování následující žádosti.
Článek 6
Aniž je dotčen článek 22 tohoto nařízení, použijí se na vyplácení vyrovnávacích plateb za stažení u produktů neuvedených v příloze II nařízení (ES) č. 2200/96 a pro poskytnutí příplatku k vyrovnávací platbě Společenství za stažení podle čl. 15 odst. 3 písm. a) a b) nařízení (ES) č. 2200/96 ustanovení nařízení (ES) č. 411/97.
Článek 7
1. Reprezentativní trhy uvedené v čl. 28 odst. 1 nařízení (ES) č. 2200/96 jsou trhy uvedené v příloze II tohoto nařízení.
2. Členské státy sdělí každý týden Komisi elektronickou poštou pro každý tržní den denní kurzy produktů zjištěné na reprezentativních trzích u produktů za období uvedená v příloze III. Komise předá tyto informace členským státům.
Článek 8
1. Organizace producentů nebo jejich sdružení oznámí každé stažení produktů příslušným vnitrostátním orgánům minimálně 24 hodin předem a zároveň předloží seznam produktů, které jsou určeny k intervenci, společně s odhadovaným množstvím u každého dotyčného produktu.
2. Organizace producentů nebo jejich sdružení informují členské státy, které sdělí Komisi:
a) zásoby jablek a hrušek, které jsou k dispozici první den každého měsíce;
b) na počátku hospodářského roku prohlášení o plochách osázených daným produktem, případně i odrůdou.
Článek 9
1. Do desátého dne každého měsíce sdělí členské státy Komisi elektronickou cestou a podle jednotlivých produktů odhad produktů nenabízených k prodeji během předchozího měsíce.
2. Na konci každého hospodářského roku sdělí členské státy Komisi pro každý dotyčný produkt informace uvedené v příloze IV; tyto informace se předávají:
a) nejpozději 30. června následujícího po sklizni pro rajčata, lilek, květák, meruňky, broskve, nektarinky, vinné hrozny, melouny cukrové a vodní, jakož i pro produkty neuvedené v příloze II nařízení (ES) č. 2200/96;
b) nejpozději 30. listopadu následujícího po sklizni pro citrony, hrušky, jablka, satsumy, klementinky a sladké pomeranče.
3. Jestliže členské státy nesdělí informace uvedené v odstavci 2, nebo pokud se sdělené informace zdají být chybné vzhledem k objektivním skutečnostem, které má Komise k dispozici, může Komise vyplacení záloh na výdaje uvedené v čl. 5 odst. 2 písm. a) nařízení Rady (EHS) č. 729/70 [10] pozastavit do doby, než budou předloženy nezbytné informace.
Článek 10
Článek 11
1. Produkty stažené z trhu během daného hospodářského roku mohou být na požádání poskytnuty dobročinným organizacím schváleným členskými státy k bezplatnému rozdělování v souladu s čl. 30 odst. 1 písm. a) první a třetí odrážkou nařízení (ES) č. 2200/96.
2. Aby mohly být schváleny, zavazují se dobročinné organizace:
a) dodržovat ustanovení tohoto nařízení;
b) vést zvláštní účetnictví pro dotyčné úkony;
c) podrobit se kontrolám stanoveným v právních předpisech Společenství.
3. Členské státy schválí dobročinné organizace alespoň v jedné z těchto kategorií:
a) dobročinné organizace, které jsou oprávněny rozdělovat na území členského státu produkty, které byly v tomto členském státě staženy;
Členské státy sdělí seznamy schválených dobročinných organizací podle prvního pododstavce písm. b) a c) Komisi, která zajistí jejich zveřejnění v Úředním věstníku Evropských společenství, sérii C.
Článek 12
Zařízení uvedená v čl. 30 odst. 1 písm. a) druhé odrážce nařízení (ES) č. 2200/96 určená členskými státy musí splňovat podmínky stanovené v čl. 11 odst. 2 tohoto nařízení.
Článek 13
Členské státy přijmou opatření nezbytná pro usnadnění kontaktů a spolupráce mezi zúčastněnými organizacemi producentů a dobročinnými organizacemi schválenými v souladu s čl. 11 odst. 2
Na konci každého hospodářského roku členské státy předají Komisi informace týkající se bezplatného rozdělování uvedené v příloze VI.
Článek 14
1. Bezplatné rozdělování produktů mimo území Společenství jako humanitární pomoc provádějí dobročinné organizace uvedené v čl. 11 odst. 3 písm. c) v souladu s odstavci 2 a 3 tohoto článku.
2. Na odeslané produkty se nevztahují vývozní náhrady. Do celního vývozního dokladu, tranzitního dokladu a případně dokladu T5 se zapíše údaj "bez náhrady".
Článek 15
1. Náklady na dopravu související s bezplatným rozdělováním veškerých produktů stažených z trhu hradí záruční sekce Evropského zemědělského orientačního a záručního fondu (EZOZF) na základě paušálních částek stanovených podle vzdálenosti mezi místy stažení a dodávky podle přílohy V.
V případě, že se produkty bezplatně rozdělují mimo území Společenství, paušální částky uvedené v příloze V pokrývají vzdálenost mezi místem stažení a místem, v němž produkty opouštějí Společenství.
2. Náklady na dopravu se hradí zasílateli, který dotyčnou dopravu skutečně zaplatil.
Výplata částky je podmíněna předložením dokladů osvědčujících zejména:
- název oprávněných organizací,
- množství dotyčných produktů,
- převzetí dobročinnou organizací,
- použité dopravní prostředky.
Článek 16
1. V případě jablek a citrusových plodů stažených z trhu hradí náklady na třídění a balení související s jejich bezplatným rozdělováním záruční sekce EZOZF, a to do výše částky, která je uvedena v příloze V bodu 2, pokud k bezplatnému rozdělování dochází v rámci smlouvy mezi organizacemi producentů a dotyčnými dobročinnými organizacemi.
2. Pro účely odstavce 1 uzavřou organizace producentů na počátku hospodářského roku smlouvy s dobročinnými organizacemi schválenými podle čl. 11 odst. 2 a 3 a informují o tom příslušné vnitrostátní orgány. Tyto orgány mohou stanovit lhůtu pro uzavření uvedených smluv.
3. Smlouvy se uzavírají za podmínky, že existují produkty stažené z trhu. Během hospodářského roku je možné podle situace na trhu zvýšit množství produktů uvedené ve smlouvách.
4. Smlouvy se uzavírají na jeden hospodářský rok ve smyslu nařízení (ES) č. 2200/96 a obsahují:
- pravděpodobné množství každého produktu k rozdělení,
- uvedení plánovaných dopravních prostředků,
- plánovaný harmonogram dodávek,
- dohodnuté místo předání produktů,
- závazek pro organizaci producentů, že dají k dispozici produkty předem zvážené a umístěné do balení o hmotnosti menší než 25 kilogramů,
- odhad počtu příjemců na správní jednotku.
5. Členské státy předají Komisi nejpozději měsíc po uzavření smluv informace uvedené v odstavci 4.
6. Náklady na třídění a balení se uhradí organizacím producentů, které toto třídění a balení provedly po předložení dokladů osvědčujících zejména:
- název oprávněné organizace,
- množství dotyčných produktů,
- skutečné náklady na třídění a balení,
- převzetí dobročinnou organizací.
Článek 17
1. Členské státy přijmou veškerá nezbytná opatření, aby bylo zajištěno dodržování hlavy IV nařízení (ES) č. 2200/96, a zejména ustanovení uvedených v odstavcích 2, 3 a 4 tohoto článku.
2. Členské státy provedou fyzické kontroly i kontroly dokladů týkajících se stažení produktů u všech organizací producentů minimálně jednou za hospodářský rok. Tyto kontroly se u každého produktu týkají minimálně 20 % veškerého staženého množství.
Členské státy se mimo jiné ujišťují, že produkty nenabízené k prodeji jsou v souladu s platnými normami, pokud byly takové normy přijaty podle čl. 2 odst. 2 nařízení (ES) č. 2200/96.
V případě, že se použije čl. 30 odst. 2 nařízení (ES) č. 2200/96, členské státy zkontrolují veškeré stažené množství.
3. Členské státy provedou kontroly dokladů týkajících se intervenčních operací, aby se ujistily o správném vedení účetnictví a o účinné kontrole plnění podmínek pro vyplácení vyrovnávací platby Společenství za stažení nebo financování z provozních fondů uvedených v čl. 15 odst. 1 nařízení (ES) č. 2200/96.
Kontroly se u každé organizace producentů provádějí minimálně jednou za hospodářský rok a týkají se u každého produktu alespoň 10 % žádostí o vyplacení.
4. Pokud kontroly ukáží závažné nesrovnalosti, provedou příslušné orgány dodatečné kontroly během probíhajícího hospodářského roku a zvýší četnost kontrol v následujícím hospodářském roce.
Článek 18
a) o řádném průběhu rozdělování;
b) o konečném užití produktů poskytnutých dobročinným organizacím, zejména tak, že od těchto organizací vyžadují osvědčení o převzetí potvrzující užití produktů;
c) o konečném určení produktů.
2. Kontroly zahrnují kontrolu dokladů i fyzické kontroly a týkají se jak organizací producentů, tak i dotyčných dobročinných organizací. Mohou být prováděny na základě vzorků a každý rok se musí týkat minimálně 10 % rozdělovaného množství.
3. Pokud jde o rozdělování uvnitř Společenství, a aniž je dotčen článek 39 nařízení (ES) č. 2200/96, provádějí příslušné orgány členského státu, na jehož území byly produkty bezplatně rozděleny, kontroly užití a konečného určení produktů.
4. Na žádost členského státu je Komise uvedeným státům nápomocna při kontrole bezplatného rozdělování produktů mimo území Společenství.
Článek 19
1. Příjemce vyrovnávací platby Společenství za stažení nebo financování z provozních fondů je povinen uhradit dvojnásobek neoprávněně vyplacených částek zvýšených o úrok vypočtený za dobu, která uplynula od vyplacení částky do okamžiku, kdy ji příjemce uhradí, pokud se v případě kontroly provedené v souladu s článkem 17 ukáže, že:
a) produkty nenabízené k prodeji nejsou v souladu s ustanoveními týkajícími se norem podle článku 2 nařízení (ES) č. 2200/96;
b) odbyt produktů nenabízených k prodeji neproběhl způsobem stanoveným v článku 30 nařízení (ES) č. 2200/96;
c) odbyt produktů nenabízených k prodeji způsobuje závažné škody na životním prostředí.
2. Vrácené částky i úroky se uhradí příslušné platební agentuře a jsou odečteny od výdajů financovaných EZOZF.
3. V případě nepravdivého prohlášení, vyplněného nepravdivě buď úmyslně, nebo z hrubé nedbalosti, je dotyčná organizace producentů vyloučena z nároku na poskytnutí vyrovnávací platby Společenství za stažení po dobu hospodářského roku, který následuje po roce, v němž bylo nepravdivé prohlášení zjištěno.
Článek 20
1. Pokud jsou při kontrolách uskutečněných v souladu s článkem 18 zjištěny nesrovnalosti přičitatelné organizacím producentů, schváleným dobročinným organizacím nebo zařízením uvedeným v článcích 11 a 12, použijí se odstavce 2 až 7 tohoto článku.
2. Schválení dobročinné organizace uvedené v čl. 11 odst. 2 se odejme. K tomuto odnětí dojde okamžitě a na dobu minimálně jednoho hospodářského roku a může být prodlouženo podle závažnosti nesrovnalosti.
3. Zařízení uvedená v článku 12 nejsou způsobilá využívat bezplatného rozdělování produktů po následující hospodářský rok.
4. Dobročinná organizace nebo zařízení, které získaly produkt stažený z trhu, jsou povinny uhradit hodnotu produktů, které obdržely, zvýšenou o úrok vypočtený za dobu, která uplynula od přijetí produktu do okamžiku, kdy příjemce dotyčnou částku uhradí.
Zasílatel, kterému byly uhrazeny náklady na dopravu podle článku 15, je povinen uhradit dvojnásobek částky získané náklady za dopravu, zvýšený o úrok vypočítaný podle doby, která uplynula od vyplacení částky do okamžiku, kdy ji příjemce uhradí.
6. Úroková sazba je sazba, kterou používá Evropský měnový institut při svých operacích v ECU, zveřejněná v řadě C Úředního věstníku Evropských společenství, platná ke dni neoprávněného vyplacení a zvýšená o tři procentní body.
7. Vrácené částky a úroky se uhradí příslušné platební agentuře a jsou odečteny od výdajů financovaných EZOZF.
Článek 21
Článek 22
Organizace producentů, které předložily ke schválení návrh operačního programu v souladu s články 3 nebo 15 nařízení (ES) č. 411/97, jsou pro rok 1997 oprávněny poskytnout v souladu s čl. 15 odst. 3 písm. b) nařízení (ES) č. 2200/96 na vlastní nebezpečí příplatky k vyrovnávací platbám Společenství za stažení.
Článek 23
Nařízení (EHS) č. 3587/86, (EHS) č. 827/90, (EHS) č. 2103/90, (EHS) č. 2276/92 a (ES) č. 113/97 se zrušují.
Článek 24
Toto nařízení vstupuje v platnost třetím dnem po vyhlášení
Nařízení Komise (ES) č. 888/97 ze dne 16. května 1997, kterým se mění některá ustanovení norem pro čerstvé ovoce a zeleninu
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 2200/96 ze dne 28. října 1996 o společné organizaci trhu s ovocem a zeleninou [1], a zejména na čl. 2 odst. 2 a článek 10 uvedeného nařízení,
vzhledem k tomu, že článek 2 nařízení (ES) č. 2200/96 stanoví, že při přijímání norem pro čerstvé ovoce a zeleninu přihlíží Komise k mezinárodním normám Evropské hospodářské komise Organizace spojených národů;
vzhledem k tomu, že normy Společenství pro čerstvé ovoce a zeleninu jsou rozptýleny v četných předpisech Společenství; že je třeba harmonizovat některá z těchto ustanovení, aby bylo zajištěno jejich jednotné provádění a kontrola souladu uvedených ustanovení s normou;
vzhledem k tomu, že mezinárodní normy stanovené pro čerstvé ovoce a zeleninu Evropskou hospodářskou komisí stanoví jasně, jak označovat na obalu identifikaci balírny a odesílatele; že je třeba, zejména z důvodů právní jasnosti, převzít tato mezinárodní ustanovení do všech norem Společenství stanovených pro čerstvé ovoce a zeleninu;
vzhledem k tomu, že nařízení, kterými se stanoví normy pro artyčoky, fazolové lusky, hrachové lusky, květák a česnek neobsahují ustanovení o uvádění země původu na obalu; že je třeba tato ustanovení obsažená v platných mezinárodních normách doplnit;
vzhledem k tomu, že III. jakost byla vymezena nařízeními, kterými se stanoví normy pro pór, lilek, cukety, rajčata, cibuli, rychlené puky čekanky salátové, třešně, višně, jahody, kapustu růžičkovou, stolní hrozny révy vinné, salát hlávkový, salát římský, endivii kadeřavou letní a endivii zimní, okurky, citrusové plody a stolní jablka a hrušky; že tato III. jakost byla uplatňována pouze ve výjimečných situacích a že pro odvětví čerstvého ovoce a zeleniny ztratila svůj význam; že mezinárodní normy neznají tuto třídu jakosti a že v zájmu zjednodušení je třeba ji z norem Společenství vypustit;
vzhledem k tomu, že nařízení Rady č. 211/66/EHS ze dne 14. prosince 1966, které přidává tuto doplňkovou třídu jakosti do norem Společenství pro některé druhy čerstvého ovoce a zeleniny [2], naposledy pozměněné nařízením Komise (EHS) č. 3596/90 [3], stanovilo III. jakost rovněž pro květák; že je třeba z výše uvedených důvodů nařízení č. 211/66/EHS zrušit;
vzhledem k tomu, že opatření tohoto nařízení jsou v souladu se stanoviskem Řídícího výboru pro čerstvé ovoce a zeleninu,
PŘIJALA TOTO NAŘÍZENÍ:
a) nařízení uvedená v příloze I se mění takto: Text písmene A
"Identifikace" se nahrazuje tímto:
"Balírna a/nebo odesílatel: Jméno a adresa nebo identifikační symbol úředně vydaný nebo uznaný. Pokud je použit identifikační symbol, musí být údaj "balírna a/nebo odesílatel (nebo odpovídající zkratka)"; uveden v blízkosti tohoto identifikačního symbolu.";
b) nařízení uvedená v příloze II se mění takto: Text písmene C
"Původ produktu" se nahrazuje tímto:
"Země původu a popř. pěstitelská oblast nebo národní, krajové nebo místní označení původu."
2. V nařízeních uvedených v příloze III se všechny odkazy na III. jakost zrušují.
3. Nařízení č. 211/66/EHS se zrušuje.
Článek 2
Toto nařízení vstupuje v platnost dnem 1. července 1997.
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 1054/97 ze dne 11. června 1997 o zařazení určitého zboží do kombinované nomenklatury
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2658/87 ze dne 23. července 1987 o celní a statistické nomenklatuře a o společném celním sazebníku [1], naposledy pozměněné nařízením (ES) č. 866/97 [2], a zejména na článek 9 uvedeného nařízení,
vzhledem k tomu, že k zajištění jednotného uplatňování kombinované nomenklatury tvořící přílohu uvedeného nařízení je nezbytné přijmout opatření k zařazení zboží uvedeného v příloze tohoto nařízení;
vzhledem k tomu, že nařízení (EHS) č. 2658/87 stanovilo všeobecná pravidla pro výklad kombinované nomenklatury a že se tato pravidla vztahují i na každou jinou nomenklaturu, která je na ní plně nebo částečně založena nebo ji rozšiřuje o další třídění a která je zřízena zvláštními předpisy Společenství za účelem uplatňování celních nebo jiných opatření týkajících se obchodu se zbožím;
vzhledem k tomu, že podle uvedených všeobecných pravidel musí být zboží popsané ve sloupci 1 tabulky v příloze tohoto nařízení zařazeno na základě odůvodnění ve sloupci 3 do odpovídajících kódů KN uvedených ve sloupci 2;
vzhledem k tomu, že je účelné, aby s výhradou platných opatření Společenství týkajících se systému dvojité kontroly a prvotního a následného dohledu Společenství nad textilními výrobky při dovozu do Společenství, závazné informace o sazebním zařazení zboží do kombinované nomenklatury, které vydaly celní orgány členských států a které nejsou v souladu s tímto nařízením, mohla osoba, které byly tyto informace vydány, nadále používat po dobu šedesáti dnů v souladu s čl. 12 odst. 6 nařízení Rady (EHS) č. 2913/92 ze dne 12. října 1992, kterým se vydává celní kodex Společenství [3], naposledy pozměněným nařízením (ES) č. 82/97 [4];
vzhledem k tomu, že opatření tohoto nařízení jsou v souladu se stanoviskem Výboru pro celní kodex – odboru pro celní a statistickou nomenklaturu,
PŘIJALA TOTO NAŘÍZENÍ:
Článek 1
Zboží popsané ve sloupci 1 tabulky v příloze se v kombinované nomenklatuře zařazuje do odpovídajících kódů KN uvedených ve sloupci 2 této tabulky.
Článek 2
S výhradou platných opatření Společenství týkajících se systémů dvojité kontroly a prvotního a následného dohledu Společenství nad textilními výrobky při dovozu do Společenství mohou být závazné informace o sazebním zařazení zboží vydané celními orgány členských států, které nejsou v souladu s tímto nařízením, podle ustanovení čl. 12 odst. 6 nařízení Rady (EHS) č. 2913/92 nadále používány po dobu šedesáti dnů.
Článek 3
Toto nařízení vstupuje v platnost dvacátým prvním dnem po vyhlášení
Nařízení Komise (ES) č. 1059/97 ze dne 11. června 1997, kterým se upravuje roční maximální intenzita rybolovu pro některá loviště
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 2027/95 ze dne 15. června 1995 o zavedení režimu řízení intenzity rybolovu týkající se některých rybolovných oblastí a zdrojů Společenství [1], a zejména na čl. 4 druhou odrážku uvedeného nařízení,
vzhledem k tomu, že druhá odrážka článku 4 nařízení (ES) č. 2027/95 stanoví, že Komise přijme na žádost členského státu vhodná opatření, aby příslušný členský stát mohl vyčerpat své kvóty podle čl. 6 odst. 2 třetího pododstavce nařízení Rady (ES) č. 685/95 ze dne 27. března 1995 o řízení intenzity rybolovu některých rybolovných oblastí a zdrojů Společenství [2];
vzhledem k tomu, že Nizozemsko požádalo Komisi o úpravu roční maximální úrovně intenzity rybolovu přidělené jeho plavidlům, pokud jde o některé kvóty, které jim jsou přiděleny na základě nařízení Rady (ES) č. 390/97 ze dne 20. prosince 1996, kterým se pro některé populace ryb a skupiny populací ryb stanoví celkové přípustné odlovy pro rok 1997 a některé podmínky, za nichž mohou být loveny [3], naposledy pozměněného nařízením (ES) č. 711/97 [4];
vzhledem k tomu, že toto nařízení musí neprodleně vstoupit v platnost, aby Nizozemsko mohlo využívat svou kvótu odlovů;
vzhledem k tomu, že opatření tohoto nařízení jsou v souladu se stanoviskem Řídícího výboru pro rybolov a akvakulturu,
PŘIJALA TOTO NAŘÍZENÍ:
Článek 1
Roční maximální úroveň intenzity rybolovu pro Nizozemské království, pokud jde o druhy žijící při dně a použití vlečného zařízení, jak je uvedena v příloze 1 nařízení (ES) č. 2027/95, se upraví, jak je stanoveno v příloze tohoto nařízení.
Článek 2
Toto nařízení vstupuje v platnost prvním dnem po vyhlášení
ze dne 16. července 1997, kterým se mění nařízení (ES) č. 716/96, kterým se přijímají mimořádná opatření na podporu trhu s hovězím masem ve Spojeném království
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 805/68 ze dne 27. června 1968 o společné organizaci trhu s hovězím a telecím masem [1], naposledy pozměněné nařízením Komise (ES) č. 2222/96 [2], a zejména na článek 23 uvedeného nařízení,
vzhledem k tomu, že nařízení Komise (ES) č. 716/96 [3] naposledy pozměněné nařízením (ES) č. 2423/96 [4] stanoví mimořádná opatření na podporu trhu s hovězím masem ve Spojeném království zejména tím, že umožní vyplácet producentům 0,9 ECU za kilogram živé hmotnosti pro zvířata poražená v rámci režimu tohoto nařízení; že s ohledem na vývoj cen na trhu ve Spojeném království je vhodné v případě krav tuto částku upravit a stanovit maximální hmotnost pro zvířata, na která se vztahuje uvedený režim; že tato maximální hmotnost by se měla stanovit s ohledem na průměrnou hmotnost krav; že je proto nutné rovněž upravit příspěvek Společenství na jedno zvíře vyjádřený v ecu;
vzhledem k tomu, že Řídící výbor pro hovězí a telecí maso nezaujal stanovisko ve lhůtě stanovené jeho předsedou,
PŘIJALA TOTO NAŘÍZENÍ:
Článek 1
1. Cena, kterou má producentům nebo jejich zástupcům zaplatit příslušný britský orgán podle čl. 1 odst. 1, činí:
- 0,8 ECU za kilogram živé hmotnosti pro krávy,
- 0,9 ECU za kilogram živé hmotnosti pro ostatní zvířata.
Za hmotnost převyšující 560 kg živé hmotnosti, která se případně vypočítá pomocí koeficientů podle odstavce 2, se nevyplácí žádná částka.
2. Pokud je nezbytné zvážit příslušné zvíře po porážce za účelem stanovení jeho původní živé hmotnosti, vynásobí se hmotnost jatečně upraveného těla po vykrvení a odstranění kůže, hlavy, dolních částí nohou a vnitřností koeficientem:
- 2 v případě krav,
- 1,7 v případě ostatních zvířat.
3. Společenství spolufinancuje výdaje Spojeného království na nákupy podle čl. 1 odst. 1 ve výši 291 ECU za krávu a 328 ECU za jiné zvíře něž krávu, které bylo zlikvidováno podle článku 1.
Po likvidaci nakoupených zvířat podle čl. 1 odst. 2. je vyplacena záloha ve výši 80 % příspěvku Společenství.
4. Pokud se nákup uvedený v čl. 1 odst. 1 týká kastrovaného skotu samčího pohlaví, je vyplacení plné ceny uvedené v odstavci 1 podmíněno tím, že se pro prodané zvíře nesmí podat žádost o prémii na porážku mimo sezónu podle článku 4c nařízení (EHS) č. 805/68.
Producent nebo jeho zástupce se zavazuje zajistit, že tato prémie nebude pro příslušné zvíře požadována.
Pokud by tento závazek nebyl přijat, výše ceny, která má být podle odstavce 1 pro příslušné zvíře zaplacena, se sníží o částku, která se rovná příslušné částce prémie na porážku mimo sezónu. Pokud by pro příslušné zvíře byla podána žádost o tuto prémii, příslušný producent je povinen uhradit z již přijaté ceny pro příslušné zvíře částku ve výši příslušné částky prémie na porážku mimo sezónu. V těchto dvou případech se podíl spolufinancování Společenství stanovený v odstavci 3 sníží o částku ve výši částky příslušné prémie na porážku mimo sezónu.
5. Přepočítací koeficient, který se použije, je zemědělský koeficient platný k prvnímu dni měsíce nákupu příslušného zvířete."
Článek 2
Toto nařízení vstupuje v platnost třetím dnem po vyhlášení
NAŘÍZENÍ RADY (ES) č. 2046/97 ze dne 13. října 1997 o spolupráci mezi severem a jihem v boji proti drogám a drogové závislosti
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 130w této smlouvy,
s ohledem na návrh Komise[1],
jednajíce v souladu s postupem stanoveným v článku 189c Smlouvy[2],
vzhledem k tomu, že vliv, jejž má na struktury rozvíjející se společnosti ekonomika, která je založena na výrobě drog nebo které z této výroby plynou značné zisky, znesnadňuje plynulou integraci země do světového hospodářství;
vzhledem k tomu, že rozklad sociálních struktur, ke kterému došlo v rozvojových zemích v důsledku užívání drog a průmyslu spojeného s drogami, je škodlivý pro trvalý sociální rozvoj a pro dosažení cílů politiky Společenství v oblasti rozvojové spolupráce, jak jsou stanoveny v článku 130u Smlouvy;
vzhledem k tomu, že v rámci boje proti nabídce drog je zejména důležité, aby na jihu došlo k radikálnímu snížení chudoby a aby obyvatelstvu byla nabídnuta dovolená alternativa k pěstování nedovolených plodin;
vzhledem k tomu, že je třeba poskytovat institucionální podporu těm rozvojovým zemím, které o ni požádají, aby mohly účinněji bojovat proti drogám;
vzhledem k tomu, že Komise ve svém sdělení ze dne 23. června 1994 pro Evropský parlament a Radu představila svůj návrh akčního plánu Evropské unie pro boj proti drogám (1995-1999), zejména na mezinárodní úrovni;
vzhledem k tomu, že Evropský parlament se k tomuto návrhu vyjádřil ve stanovisku, které k uvedenému sdělení přijal dne 15. června 1995;
vzhledem k tomu, že čtvrtá úmluva AKT-ES a dohody o spolupráci, přidružení nebo partnerství, které Evropské společenství uzavřelo s rozvojovými zeměmi, obsahují ustanovení o spolupráci v boji proti zneužívání drog a nedovolenému obchodu s drogami, o sledování obchodu s prekurzory, chemickými výrobky a psychotropními látkami a o výměně souvisejících informací, včetně opatření v oblasti praní peněz; že existuje souvislost mezi bojem proti drogám a drogové závislosti a cíli politiky spolupráce, kterou provádí Společenství a jeho partnerské rozvojové země;
vzhledem k tomu, že všeobecné přistoupení k Jednotné úmluvě o omamných látkách z roku 1961 ve znění protokolu z roku 1972, k Úmluvě o psychotropních látkách z roku 1971, k Úmluvě proti nedovolenému obchodu s omamnými a psychotropními látkami z roku 1988, jakož i systematické provádění těchto úmluv na vnitrostátní i mezinárodní úrovni jsou úhelným kamenem mezinárodní strategie boje proti zneužívání drog a nedovolenému obchodu s drogami;
vzhledem k tomu, že Evropské společenství je stranou úmluvy z roku 1988 na základě článku 12 této úmluvy a že přijalo právní předpisy Společenství o kontrole obchodu s prekurzory na základě doporučení pracovní skupiny pro chemické výrobky (CATF), kterou zřídila skupina G7 a předseda Komise v roce 1989 a jejíž celosvětová účinnost by se značně zvýšila přijetím náležitého právního rámce a vhodných mechanismů v jiných částech světa;
vzhledem k tomu, že účinný boj proti drogám musí také zahrnovat opatření proti praní peněz pocházejících z nedovoleného obchodu s drogami, jako je přijetí náležitého právního rámce a vhodných mechanismů v dotyčných zemích;
vzhledem k tomu, že při používání opatření podle tohoto nařízení musí být náležitě dodržována lidská práva;
vzhledem k tomu, že členské státy Evropského společenství podpořily politické prohlášení a celosvětový akční program, které přijalo Valné shromáždění OSN na svém sedmnáctém zvláštním zasedání;
vzhledem k tomu, že v tomto nařízení je zahrnuta finanční referenční částka ve smyslu bodu 2 prohlášení Evropského parlamentu, Rady a Komise ze dne 6. března 1995 pro období let 1998 až 2000, aniž by tím byly dotčeny pravomoci rozpočtového orgánu stanovené ve Smlouvě,
PŘIJALA TOTO NAŘÍZENÍ:
Článek 1
V rámci své politiky rozvojové spolupráce a s ohledem na škodlivé účinky výroby, prodeje a spotřeby drog na opatření zaměřená na rozvoj spolupracuje Společenství s rozvojovými zeměmi v boji proti drogám a drogové závislosti, přičemž dává přednost těm zemím, které na nejvyšší úrovni projevily politickou vůli řešit problémy s drogami. Projevem této vůle může být kromě jiného ratifikace jednotné úmluvy z roku 1961 ve znění protokolu z roku 1972, úmluvy z roku 1971 a úmluvy z roku 1988. Politická angažovanost rozvojových zemí se musí zejména projevit uplatňováním vnitrostátních právních předpisů proti praní peněz získaných v souvislosti s nedovolenými drogami.
Článek 2
Pomoc poskytovaná podle tohoto nařízení doplňuje a posiluje pomoc poskytovanou podle jiných nástrojů rozvojové spolupráce.
Článek 3
Na žádost partnerské země Společenství přednostně podpoří přípravu vnitrostátního rámcového plánu boje proti drogám v těsné návaznosti na Program OSN pro mezinárodní kontrolu drog (UNDCP). Tento plán stanoví pro určitou partnerskou zemi cíle, strategie a priority boje proti drogám, jakož i prostředky potřebné k zajištění tohoto boje, včetně finančních prostředků, a tak představuje komplexní, multidisciplinární a mnohoodvětvový přístup, jehož cílem je maximalizovat účinnost vnitrostátních programů boje proti drogám a mezinárodní spolupráce.
Prevence drogové závislosti a snižování poptávky musí být cílem důsledné politiky v oblasti výchovy a poskytování objektivních informací o důsledcích drogové závislosti, přičemž tato politika musí být zaměřena zejména na mladé lidi.
Spolupráce Společenství se uskutečňuje formou dialogu odrážejícího skutečné kulturní odlišnosti, které ovlivňují vnímání problémů spojených s drogami. Dialog tohoto druhu má klíčový význam pro zajištění sociální a politické uskutečnitelnosti strategií boje proti drogám.
Článek 4
Společenství rovněž podpoří, nejlépe v mezích strategického rámce stanoveného vnitrostátními plány, zvláštní opatření se změřitelným účinkem (tj. účinnými a konkrétními výsledky dosaženými v předem stanovené lhůtě) v těchto oblastech:
- rozvoj institucionální kapacity, zejména za účelem:
- provádění vnitrostátních plánů boje proti drogám rozvojovými zeměmi,
- provádění dohod mezi Společenstvím a některými rozvojovými zeměmi, zejména v oblasti boje proti zneužívání chemických prekurzorů a proti praní peněz,
- snižování poptávky, zejména prostřednictvím analýzy místních podmínek, zavádění opatření na kontrolu obchodu a spotřeby omamných a psychotropních látek, prostřednictvím léčby a společenské integrace drogově závislých, jakož i snižování rizik. Tato opatření se musí stát součástí zdravotnické a vzdělávací politiky, politiky rozvoje a boje proti chudobě a proti vyloučení z hospodářského a společenského života,
- podpora pilotních projektů alternativního rozvoje koncipovaných jako proces, jehož cílem je bojovat proti výrobě nedovolených drog a zlikvidovat ji pomocí vhodných opatření napomáhajících rozvoji venkova v souvislostech udržitelného hospodářského rozvoje. Tyto projekty zahrnují hospodářská a sociální opatření, která byla stanovena s přihlédnutím k faktorům přispívajícím k nedovolené výrobě, jakož i opatření, která mohou vést ke zlepšení využívání obchodních preferencí. V této souvislosti se systematicky zvažuje, zda pro alternativní rozvojové projekty lze ve větší míře využít jiných finančních nástrojů Společenství (např. ALA) a Evropského rozvojového fondu,
- financování studií, seminářů a jednání umožňujících výměnu zkušeností ve výše uvedených oblastech.
Zvláštní pozornost je třeba věnovat tomu, aby se místní obyvatelé a cílové skupiny účastnily výběru, plánování a provádění jednotlivých opatření.
Společenství poskytuje podporu pouze takovým projektům, u nichž je zaručeno dodržování lidských práv.
Článek 5
Partneři spolupráce, kteří jsou na základě tohoto nařízení oprávněni získat finanční podporu, jsou regionální a mezinárodní organizace, zejména UNDCP, místní nevládní organizace nebo nevládní organizace se sídlem v členských státech, dále celostátní, oblastní a místní orgány veřejné správy a organizace, instituce a veřejné nebo soukromé subjekty se sídlem ve Společenství.
Článek 6
1. Prostředky, které lze použít v rámci opatření uvedených v článcích 3 a 4, zahrnují zejména studie, technickou pomoc, vzdělávací akce nebo jiné služby, dodávky a stavební práce, jakož i audity a hodnotící a pozorovací mise.
2. Financování Společenství může podle nároků na provedení dotyčného opatření krýt jak investiční výdaje, kromě nákupu nemovitostí, tak provozní náklady, a to v cizí i v domácí měně. S výjimkou vzdělávacích programů však může být úhrada provozních nákladů běžně poskytnuta pouze v počáteční fázi a v klesající výši.
3. Pro každé opatření spolupráce se usiluje o finanční příspěvek od partnerů uvedených v článku 5. Tento příspěvek je požadován v rámci možností dotyčných partnerů a v závislosti na povaze opatření.
4. Finanční příspěvek od místních partnerů, zejména na provozní náklady, musí být vyžadován především v případě projektů určených k zahájení činnosti dlouhodobé povahy s cílem zajistit udržitelnost těchto projektů poté, co financování Společenstvím skončí.
5. Je možné hledat možnosti spolufinancování u ostatních poskytovatelů prostředků, zejména u členských států.
6. Komise zajistí, aby bylo zdůrazněno, že při poskytování podpor podle tohoto nařízení jde o podpory Společenství.
7. K dosažení cílů soudržnosti a doplňkovosti uvedených ve Smlouvě a s cílem zajistit co nejvyšší účinnost všech uvedených opatření může Komise přijmout veškerá nezbytná koordinační opatření, zejména:
a) zřízení systému pro systematickou výměnu a analýzu informací o financovaných opatřeních a o opatřeních, jejichž financování Společenství a členské státy zamýšlejí;
b) koordinace provádění těchto opatření přímo na místě prostřednictvím pravidelných jednání a výměny informací mezi zástupci Komise a členských států v přijímající zemi.
8. Ve spolupráci s členskými státy Komise vyvíjí veškeré úsilí nezbytné k zabezpečení náležité koordinace a úzké spolupráce s přijímajícími zeměmi, poskytovateli prostředků a ostatními dotčenými mezinárodními orgány, zejména s těmi, které tvoří součást systému OSN, a zvláště pak UNDCP, aby dopad její činnosti na světové i vnitrostátní úrovni byl co největší.
Článek 7
Finanční podpora podle tohoto nařízení se poskytuje formou grantů.
Článek 8
Finanční referenční částka pro provádění tohoto programu v letech 1998 až 2000 činí 30 milionů ECU.
Roční rozpočtové položky schvaluje rozpočtový orgán v mezích finančního výhledu.
Článek 9
1. Komise hodnotí, schvaluje a řídí opatření uvedená v tomto nařízení na základě platných rozpočtových a ostatních postupů, zejména postupů stanovených ve finančním nařízení o souhrnném rozpočtu Evropských společenství.
2. Při hodnocení projektů a programů se berou v úvahu tyto faktory:
- účinnost a proveditelnost opatření,
- kulturní a sociální hlediska, hlediska týkající se rovnosti mezi pohlavími a hlediska životního prostředí,
- institucionální rozvoj nezbytný k dosažení cílů projektu,
- zkušenosti získané z opatření stejného druhu.
3. Rozhodnutí o opatřeních, jejichž financování podle tohoto nařízení přesahuje částku 2 miliony ECU na jedno opatření, a všechny změny těchto opatření vedoucí k překročení nákladů o více než 20 % částky původně schválené pro dané opatření se přijímají postupem podle článku 10.
Komise uvědomí výbor uvedený v článku 10 stručně o rozhodnutích o financování, která zamýšlí přijmout u projektů a programů, jejichž hodnota nedosahuje 2 milionů ECU. Tyto informace poskytne nejpozději jeden týden před přijetím rozhodnutí.
4. Komise je oprávněna schvalovat, bez potřeby stanoviska výboru uvedeného v článku 10, všechny dodatečné závazky potřebné ke krytí očekávaného nebo skutečného zvýšení nákladů v souvislosti s opatřeními, u kterých činí překročení původního závazku nebo dodatečná potřeba nejvýše 20 % původního závazku stanoveného rozhodnutím o financování.
5. Veškeré finanční dohody nebo smlouvy uzavřené na základě tohoto nařízení stanoví, že Komise a Účetní dvůr mohou podle potřeby provádět kontroly na místě v souladu s obvyklými postupy stanovenými Komisí na základě platných předpisů, zejména na základě ustanovení finančního nařízení o souhrnném rozpočtu Evropských společenství.
6. Pokud jsou opatření předmětem finančních dohod mezi Společenstvím a přijímající zemí, stanoví tyto dohody, že Společenství nehradí daně, cla ani jiné poplatky.
7. Účast ve veřejných nabídkových řízeních a zadávání zakázek je za stejných podmínek otevřená všem fyzickým i právnickým osobám členských států a přijímající země. Může být rozšířena i na další rozvojové země.
8. Dodávky musí pocházet z členských států, z přijímající země nebo z jiných rozvojových zemí. Ve výjimečných, řádně odůvodněných případech mohou dodávky pocházet odjinud.
9. Zvláštní pozornost je třeba věnovat:
- úsilí o dosažení efektivnosti nákladů a trvalého účinku při plánování projektu,
- jasné definici a kontrole cílů a ukazatelů splnění těchto cílů u všech projektů.
Článek 10
1. Komisi je nápomocen zeměpisně příslušný výbor pro rozvoj.
2. Zástupce Komise předloží výboru návrh opatření, která mají být přijata. Výbor zaujme stanovisko k návrhu ve lhůtě, kterou může předseda stanovit podle naléhavosti věci. Stanovisko se přijímá většinou stanovenou v čl. 148 odst. 2 Smlouvy pro přijímání rozhodnutí, která má Rada přijímat na návrh Komise. Hlasům zástupců členských států ve výboru je přidělena váha stanovená v uvedeném článku. Předseda nehlasuje.
Komise přijme zamýšlená opatření, jsou-li v souladu se stanoviskem výboru.
Pokud zamýšlená opatření nejsou v souladu se stanoviskem výboru nebo pokud výbor žádné stanovisko nezaujme, předloží Komise Radě neprodleně návrh opatření, která mají být přijata. Rada se usnese kvalifikovanou většinou.
Pokud se Rada neusnese do tří měsíců ode dne, kdy jí byl návrh předán, přijme navrhovaná opatření Komise.
3. Jednou ročně se v rámci společné schůze výborů uvedených v odstavci 1 koná rozprava na základě zprávy zástupce Komise o obecných zásadách pro opatření, která mají být uskutečněna v následujícím roce.
Článek 11
1. Na konci každého rozpočtového roku Komise předkládá zprávu Evropskému parlamentu a Radě, která obsahuje shrnutí opatření financovaných během uvedeného roku a hodnotí provádění tohoto nařízení během uvedeného období.
Ve shrnutí jsou uvedeny zejména informace o subjektech, se kterými byly uzavřeny smlouvy.
2. Komise pravidelně hodnotí opatření financovaná Společenstvím za účelem zjištění, zda bylo dosaženo cílů těchto opatření, a aby se stanovily zásady ke zlepšení účinnosti budoucích opatření. Komise předloží výboru uvedenému v článku 10 přehled hodnocení, která tento výbor případně projedná. Hodnotící zprávy se na žádost zpřístupní kterémukoliv členskému státu.
3. Komise uvědomí členské státy nejpozději jeden měsíc po přijetí rozhodnutí o schválených opatřeních a projektech a uvede jejich náklady a povahu, přijímající země a partnery.
Článek 12
1. Toto nařízení vstupuje v platnost třetím dnem po vyhlášení
ze dne 25. února 1998 o dotazníku pro zprávy členských států o provádění směrnice Rady 94/67/ES o spalování nebezpečných odpadů (provádění směrnice Rady 91/692/EHS) (Text s významem pro EHP)
(98/184/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 91/692/EHS ze dne 23. prosince 1991, kterou se normalizují a racionalizují zprávy o provádění některých směrnic týkajících se životního prostředí [1], a zejména na články 5 a 6 uvedené směrnice,
s ohledem na směrnici Rady 94/67/ES o spalování nebezpečných odpadů [2],
vzhledem k tomu, že článek 17 směrnice 94/67/ES požaduje, aby členské státy podávaly zprávy o provádění této směrnice v souladu s článkem 5 směrnice Rady 91/692/EHS;
vzhledem k tomu, že tato zpráva musí být vypracována na základě dotazníku nebo osnovy, které sestaví Komise postupem podle článku 6 směrnice 91/692/EHS;
vzhledem k tomu, že první zpráva se bude týkat období od roku 1998 do roku 2000 včetně;
vzhledem k tomu, že opatření tohoto rozhodnutí jsou v souladu se stanoviskem výboru zřízeného v souladu s článkem 6 výše uvedené směrnice,
PŘIJALA TOTO ROZHODNUTÍ:
Článek 1
Přijímá se dotazník připojený k tomuto rozhodnutí, který se vztahuje ke směrnici Rady 94/67/ES o spalování nebezpečných odpadů.
Článek 2
Členské státy použijí tento dotazník jako základ pro vypracování zprávy, kterou musí předložit Komisi v souladu s článkem 5 směrnice Rady 91/692/EHS a článkem 17 směrnice Rady 94/67/ES.
Článek 3
Toto rozhodnutí je určeno členským státům.
kterým se mění rozhodnutí Rady 96/411/ES o zlepšení zemědělské statistiky Společenství (oznámeno pod číslem K(1998) 2135) (Text s významem pro EHP)
(98/514/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na rozhodnutí Rady 96/411/ES ze dne 25. června 1996 o zlepšení zemědělské statistiky Společenství [1], ve znění rozhodnutí 98/3/ES [2], a zejména s ohledem na článek 8 tohoto rozhodnutí,
vzhledem k tomu, že jedním z cílů politiky rozvoje venkova je zachování kvality venkovského prostředí;
vzhledem k tomu, že rozhodnutí 96/411/ES by proto mělo být změněno tím, že se nahradí příloha II tohoto rozhodnutí;
vzhledem k tomu, že opatření tohoto nařízení jsou v souladu se stanoviskem Stálého výboru pro zemědělskou statistiku,
PŘIJALA TOTO ROZHODNUTÍ:
Článek 1
Příloha II rozhodnutí 96/411/ES se nahrazuje přílohou tohoto rozhodnutí.
Článek 2
Toto rozhodnutí je určeno členským státům.
ze dne 20. července 1998 o uzavření Dohody o vzájemném uznávání mezi Evropským společenstvím a Kanadou
(98/566/ES) RADA EVROPSKÉ UNIE,
s ohledem na Smlouvu o založení Evropského společenství, a zejména na článek 113 ve spojení s čl. 228 odst. 2 první větou a odst. 3 prvním pododstavcem a na čl. 228 odst. 4 této smlouvy,
s ohledem na návrh Komise,
vzhledem k tomu, že Dohoda o vzájemném uznávání mezi Evropským společenstvím a Kanadou podepsaná v Londýně dne 14. května 1998 byla sjednána a měla by být schválena;
vzhledem k tomu, že některé úkoly související s prováděním dohody byly svěřeny smíšenému výboru zřízenému uvedenou dohodou, a to zejména pravomoc měnit některé prvky sektorových příloh;
vzhledem k tomu, že je vhodné stanovit vhodné vnitřní postupy pro řádné fungování dohody a že je nutné oprávnit Komisi k provedení některých technických úprav v dohodě a k přijetí rozhodnutí k jejímu provedení,
PŘIJALA TOTO ROZHODNUTÍ:
Článek 1
Dohoda o vzájemném uznávání mezi Evropským společenstvím a Kanadou, včetně jejích příloh, se schvaluje jménem Evropského společenství.
Znění dohody a jejích příloh se připojují k tomuto rozhodnutí.
Článek 2
Předseda Rady provede jménem Společenství oznámení stanovené v článku XIX dohody.
Článek 3
1. Komise, které je nápomocen zvláštní výbor stanovený Radou, zastupuje Společenství ve smíšeném výboru a ve spojených sektorových skupinách zřízených sektorovými přílohami podle článků XI a XII dohody. Po konzultaci s tímto zvláštním výborem přikročí Komise ke jmenováním, výměně informací a požadavkům na ověření podle čl. IX, X, XI odst. 3 písm. c) a e), čl. XII odst. 2 písm. b) a čl. XIII dohody a podle rovnocenných ustanovení sektorových příloh.
2. Postoj Společenství k rozhodnutím, která má přijmout smíšený výbor, nebo případně spojených sektorových skupin, pokud jde o změny sektorových příloh (čl. XI odst. 3 písm. a) a čl. XI odst. 4 dohody) a o ověření splnění požadavků podle čl. VIII a čl. XI odst. 4 písm. c) dohody, stanoví Komise po konzultaci se zvláštním výborem podle odstavce 1 tohoto článku.
3. Ve všech ostatních případech stanoví postoj Společenství ve smíšeném výboru nebo v sektorových skupinách Rada kvalifikovanou většinou na návrh Komise. Tentýž postup se použije pro rozhodnutí přijatá Společenstvím v rámci čl. XV odst. 3 a čl. XIX odst. 4 dohody.
ze dne 7. května 1998 o harmonizaci hlavních ustanovení týkajících se pojištění vývozních úvěrů pro operace se střednědobým a dlouhodobým krytím
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 113 této smlouvy,
s ohledem na návrh Komise,
(1) vzhledem k tomu, že střednědobé a dlouhodobé pojištění vývozních úvěrů hraje stěžejní úlohu v mezinárodním obchodě a představuje důležitý nástroj obchodní politiky;
(2) vzhledem k tomu, že střednědobé a dlouhodobé pojištění vývozních úvěrů hraje důležitou úlohu v obchodě s rozvojovými zeměmi, a podporuje tak jejich integraci do světového hospodářství, což je cílem rozvojové politiky Společenství;
(3) vzhledem k tomu, že rozdíly mezi oficiálními systémy pojištění střednědobých a dlouhodobých vývozních úvěrů používanými v současné době v členských státech mohou z hlediska hlavních součástí pojistného krytí, pojistného a pojišťovací politiky vést k narušování hospodářské soutěže mezi podniky uvnitř Společenství;
(4) vzhledem k tomu, že je vhodné, aby opatření stanovená touto směrnicí nepřekročila rámec toho, co je nezbytné pro harmonizaci, která zajistí, že vývozní politika bude založena na jednotných zásadách a že nedojde k narušení hospodářské soutěže mezi podniky uvnitř Společenství;
(5) vzhledem k tomu, že za účelem omezení současného narušování hospodářské soutěže je žádoucí, aby se odlišné oficiální systémy pojištění vývozních úvěrů harmonizovaly, jak stanoví článek 112 Smlouvy, a to na základě jednotných zásad a takovým způsobem, aby vytvořily nedílnou součást společné obchodní politiky;
(6) vzhledem k tomu, že vládami (nebo vládou řízenými zvláštními institucemi) poskytované záruky za vývozní úvěry nebo programy pojištění, jejichž sazby pojistného nejsou přiměřené k pokrytí dlouhodobých provozních nákladů a ztrát těchto programů, považuje Dohoda o subvencích a vyrovnávacích opatřeních uzavřená v rámci Uruguayského kola mnohostranných obchodních jednání (1986 až 1994) [1], zejména čl. 3 odst. 1 písm. a) a j) přílohy, za zakázané vývozní subvence;
(7) vzhledem k tomu, že pojistné, které pojistitel úvěrů účtuje, by mělo odpovídat pojišťovanému riziku;
(8) vzhledem k tomu, že by harmonizace podpořila spolupráci mezi pojistiteli úvěrů jednajícími jménem státu nebo s jeho podporou a zlepšila spolupráci mezi podniky uvnitř Společenství, jak stanoví článek 130 Smlouvy;
(9) vzhledem k tomu, že harmonizace i spolupráce jsou důležité a stěžejní faktory konkurenceschopnosti vývozců Společenství na trzích mimo Společenství;
(10) vzhledem k tomu, že bílá kniha Komise o dotvoření vnitřního trhu, kterou přijala Evropská rada v červnu 1985, zdůrazňuje význam prostředí podporujícího spolupráci mezi podniky Společenství;
(11) vzhledem k tomu, že podle rozhodnutí ze dne 27. září 1960 [2] Rada zřídila Pracovní skupinu pro koordinaci politiky v oblasti pojištění úvěrů, úvěrových záruk a finančních úvěrů;
(12) vzhledem k tomu, že dne 15. května 1991 výše uvedená skupina pro koordinaci politiky pověřila odborníky z každého členského státu, kteří jako odborná skupina pro jednotný trh 1992 předložili ve dnech 27. března 1992, 11. června 1993 a 9. února 1994 zprávy obsahující řadu návrhů;
(13) vzhledem k tomu, že podle rozhodnutí č. 93/112/EHS [3] Rada do právních předpisů Společenství začlenila dohodu OECD o pokynech pro státem podporované vývozní úvěry;
(14) vzhledem k tomu, že by tato směrnice měla nahradit směrnici Rady 70/509/EHS ze dne 27. října 1970 o zavedení společné pojistné smlouvy pro pojištění úvěrů u střednědobých a dlouhodobých operací s veřejnoprávními odběrateli [4] a směrnici Rady 70/510/EHS ze dne 27. října 1970 o zavedení společné pojistné smlouvy pro pojištění úvěrů u střednědobých a dlouhodobých operací se soukromými odběrateli [5];
(15) vzhledem k tomu, že tuto počáteční harmonizaci pojištění vývozního úvěru je třeba pokládat za krok směrem ke sblížení odlišných systémů členských států,
PŘIJALA TUTO SMĚRNICI:
Článek 1
Oblast působnosti
Tato směrnice se použije na krytí operací vztahujících se k vývozu zboží nebo služeb pocházejících z některého členského státu, pokud je tato podpora poskytována přímo nebo nepřímo na účet jednoho nebo více členských států nebo s jejich podporou a zahrnuje celkovou dobu trvání rizika v rozsahu dvou let nebo delší, tj. dobu splácení včetně doby výroby.
Tato směrnice se nevztahuje na krytí záruk za trvání nabídky, záruk za vrácení záloh, záruk za splnění závazků nebo záruk poskytnutých namísto zádržného. Nevztahuje se ani na pojistné krytí rizik týkajících se stavebního zařízení a materiálu, pokud se v určitém místě používá k plnění obchodní smlouvy.
Článek 2
Povinnosti členských států
Členské státy zajistí, aby každá instituce, která na účet členského státu nebo s jeho podporou poskytuje přímo nebo nepřímo krytí formou pojištění vývozního úvěru, záruk nebo refinancování a která zastupuje přímo samotnou vládu nebo je řízena vládou nebo jedná na základě pravomocí vlády poskytující pojistné krytí (dále jen "pojistitelé"), poskytovala pojistné krytí operací souvisejících s vývozem zboží nebo služeb podle ustanovení obsažených v příloze, pokud jsou určeny pro země mimo Společenství a financovány odběratelským nebo dodavatelským úvěrem nebo placeny v hotovosti.
Článek 3
Přijímání rozhodnutí
Rozhodnutí uvedená v bodě 46 přílohy přijímá Komise postupem podle článku 4.
Článek 4
Výbor
Komisi je nápomocen výbor složený ze zástupců členských států, kterému předsedá zástupce Komise.
Zástupce Komise předloží výboru návrh opatření, která mají být přijata. Výbor k návrhu zaujme stanovisko ve lhůtě, kterou může předseda stanovit podle naléhavosti věci. Stanovisko se přijímá většinou stanovenou v čl. 148 odst. 2 Smlouvy pro přijímání rozhodnutí, která má Rada přijímat na návrh Komise. Hlasům zástupců členských států ve výboru je přidělena váha stanovená v uvedeném článku. Předseda nehlasuje.
Komise přijme opatření, která jsou okamžitě použitelná. Pokud však tato opatření nejsou v souladu se stanoviskem výboru, sdělí je Komise neprodleně Radě. V tomto případě:
- Komise odloží použití opatření, o kterých rozhodla, na dobu, která nesmí přesáhnout jeden měsíc ode dne tohoto sdělení,
- Rada může ve lhůtě stanovené v první odrážce přijmout kvalifikovanou většinou jiné rozhodnutí.
Článek 5
Zpráva a přezkum
Komise předloží do 31. prosince 2001 Radě zprávu o zkušenostech získaných při používání této směrnice a o dosaženém sblížení.
Článek 6
Vztah k jiným postupům
Postupy stanovené touto směrnicí doplňují postupy uvedené v rozhodnutí 73/391/EHS [6].
Článek 7
Zrušení
Zrušují se směrnice 70/509/EHS a směrnice 70/510/EHS.
Článek 8
Provedení
Článek 9
Vstup v platnost
Směrnice Rady 98/49/ES ze dne 29. června 1998 o ochraně nároků zaměstnanců a samostatně výdělečně činných osob, kteří se pohybují ve Společenství, na penzijní připojištění
RADA EVROPSKÉ UNIE,
s ohledem na Smlouvu o založení Evropského společenství, a zejména na články 51 a 235 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
(1) vzhledem k tomu, že jednou ze základních svobod Společenství je volný pohyb osob; že Smlouva stanoví, že Rada jednomyslně přijme v oblasti sociálního zabezpečení opatření, která jsou nezbytná k zajištění volného pohybu pracovníků;
(2) vzhledem k tomu, že sociální ochrana pracovníků je zajištěna zákonnými systémy sociálního zabezpečení doplněnými doplňkovými systémy sociálního zabezpečení;
(3) vzhledem k tomu, že právní předpisy, které Rada již přijala na ochranu nároků na sociální zabezpečení pracovníků a jejich rodinných příslušníků pohybujících se ve Společenství, totiž nařízení Rady (EHS) č. 1408/71 ze dne 14. června 1971 o uplatňování systémů sociálního zabezpečení na zaměstnané osoby a jejich rodinné příslušníky pohybující se v rámci Společenství [4] a nařízení Rady (EHS) č. 574/72 ze dne 21. března 1972, kterým se stanoví prováděcí pravidla k nařízení (EHS) č. 1408/71 o uplatňování systémů sociálního zabezpečení na zaměstnané osoby a jejich rodinné příslušníky pohybující se v rámci Společenství [5], se týkají pouze zákonných systémů důchodového zabezpečení; že systém koordinace stanovený ve zmíněných nařízeních se nevztahuje na systémy penzijního připojištění s výjimkou těch, které spadají pod pojem "právní předpisy" vymezený v čl. 1 písm. j) prvním pododstavci nařízení Rady (EHS) č. 1408/71 nebo které jsou předmětem prohlášení členského státu podle zmíněného článku;
(4) vzhledem k tomu, že Rada má rozsáhlou pravomoc uvážení, pokud jde o výběr nejvhodnějších opatření pro dosažení cíle článku 51 Smlouvy; že systém koordinace stanovený nařízením (EHS) č. 1408/71 a nařízením (EHS) č. 574/72, zejména pravidla pro sčítání, není přizpůsoben pro systémy penzijního připojištění, s výjimkou systémů, na které se vztahuje pojem "právní předpisy" vymezený v čl. 1 písm. j) prvním pododstavci nařízení (EHS) č. 1408/71 nebo které jsou předmětem prohlášení členského státu podle zmíněného článku, a proto by pro ně měla platit zvláštní opatření, prvním z nichž je tato směrnice, aby se přihlédlo k jejich zvláštní povaze a k rozdílnosti těchto systémů uvnitř jednotlivých členských států a mezi nimi;
(5) vzhledem k tomu, že na žádný důchod nebo dávku by se neměla vztahovat tato směrnice a zároveň nařízení (EHS) č. 1408/71 a nařízení (EHS) č. 574/72, a proto žádný systém penzijního připojištění, na který se vztahují zmíněná nařízení na základě prohlášení členského státu podle čl. 1 písm. j) nařízení (EHS) č. 1408/71, nemůže být upraven touto směrnicí;
(6) vzhledem k tomu, že v doporučení 92/442/EHS ze dne 27. července 1992 o konvergenci cílů a politik v oblasti sociální ochrany [6] doporučila Rada členským státům "je-li to nezbytné, podporovat změny podmínek upravujících získání nároku na starobní důchod, zejména na penzijní připojištění s cílem odstranit překážky mobility zaměstnaných pracovníků";
(7) vzhledem k tomu, že k tomuto cíli lze přispět, pokud se pracovníkům, kteří se pohybují z jednoho členského státu do druhého nebo jejichž místo výkonu práce je přeloženo do jiného členského státu, zajistí stejné zacházení při ochraně jejich nároků na penzijní připojištění jako těm pracovníkům, kteří zůstávají ve stejném členském státě nebo jejichž místo výkonu práce se mění ve stejném členském státě;
(8) vzhledem k tomu, že volný pohyb osob, který je jedním ze základních práv vyjádřených ve Smlouvě, se neomezuje na zaměstnané osoby, ale vztahuje se rovněž na samostatně výdělečně činné osoby;
(9) vzhledem k tomu, že Smlouva kromě článku 235 nestanoví jiné pravomoci k přijetí vhodných opatření v oblasti sociálního zabezpečení pro samostatně výdělečně činné osoby;
(10) vzhledem k tomu, že má-li být umožněn účinný výkon práva volného pohybu, měli by mít pracovníci a jiné oprávněné osoby určité záruky rovného zacházení, pokud jde o zachování jejich nároků na důchod nabytých v souvislosti se systémy penzijního připojištění;
(11) vzhledem k tomu, že členské státy by měly přijmout nezbytná opatření, aby zajistily na základě systému penzijního připojištění platby dávek současným a bývalým účastníkům, jakož i dalším osobám oprávněným z těchto systémů ve všech členských státech, s ohledem na to, že jsou podle článku 73b Smlouvy zakázána veškerá omezení volného pohybu kapitálu a plateb;
(12) vzhledem k tomu, že pro usnadnění výkonu práva volného pohybu musí být vnitrostátní právní předpisy, je-li to nezbytné, přizpůsobeny, aby bylo možné dále platit příspěvky do schváleného systému penzijního připojištění zřízeného v jednom členském státě pracovníky, kteří jsou v souladu s hlavou II nařízení (EHS) č. 1408/71 vysláni do jiného členského státu, nebo jejich jménem;
(13) vzhledem k tomu, že Smlouva nevyžaduje pouze zrušení veškeré diskriminace založené na státní příslušnosti mezi pracovníky členských států, ale rovněž odstranění všech vnitrostátních opatření, která by mohla pracovníkům bránit ve výkonu základních svobod zaručených Smlouvou a vyložených Evropským soudním dvorem v následných rozsudcích nebo tento výkon pro ně učinit méně přitažlivý;
(14) vzhledem k tomu, že pracovníky, kteří vykonávají své právo volného pohybu, by zaměstnavatelé, správci nebo jiné osoby odpovědné za správu systémů penzijního připojištění měli odpovídajícím způsobem informovat o možnostech a výběru, které jsou jim nabízeny;
(15) vzhledem k tomu, že touto směrnicí nejsou dotčeny právní předpisy členských států týkající se kolektivních opatření na obranu profesních zájmů;
(16) vzhledem k tomu, že z důvodu různorodosti doplňkových systémů sociálního zabezpečení by se Společenství mělo omezit pouze na stanovení obecného rámce pro cíle, kterých má být dosaženo, a že vhodným právním nástrojem je proto směrnice;
(17) vzhledem k tomu, že v souladu se zásadami subsidiarity a proporcionality vymezenými v článku 3b Smlouvy nemůže být cílů této směrnice dosaženo uspokojivě na úrovni členských států, a proto, z důvodů rozsahu či účinků navrhované činnosti, jich může být lépe dosaženo na úrovni Společenství; že tato směrnice nepřekračuje rámec toho, co je pro dosažení těchto cílů nezbytné,
PŘIJALA TUTO SMĚRNICI:
KAPITOLA I
ÚČEL A OBLAST PŮSOBNOSTI
Článek 1
Účelem této směrnice je chránit nároky účastníků systémů penzijního připojištění, kteří se pohybují z jednoho členského státu do druhého, a přispět tak k odstranění překážek volného pohybu zaměstnaných osob a osob samostatně výdělečně činných ve Společenství. Tato ochrana se týká nároku na důchod na základě dobrovolných i povinných systémů penzijního připojištění, s výjimkou systémů upravených nařízením (EHS) č. 1408/71.
Článek 2
Tato směrnice se vztahuje na účastníky systému penzijního připojištění a na jiné osoby oprávněné z tohoto systému, kteří nabyli nebo nabývají nárok v jednom nebo v několika členských státech.
KAPITOLA II
DEFINICE
Článek 3
Pro účely této směrnice se rozumí:
a) "penzijním připojištěním" starobní důchod a invalidní a pozůstalostní důchod, pokud je upravují předpisy o systémech penzijního připojištění zřízených podle vnitrostátních právních předpisů a zvyklostí, které mají doplňovat nebo nahrazovat dávky poskytované zákonnými systémy sociálního zabezpečení pro stejné pojistné události;
b) "systémem penzijního připojištění" jakýkoli profesní systém zřízený podle vnitrostátních právních předpisů a zvyklostí, jako jsou smlouva o skupinovém pojištění nebo soustava přerozdělování pojistného uzavřená v jednom nebo několika odvětvích nebo oblastech podnikání, systém průběžného financování, fondový systém nebo přislíbený důchod zaručený rezervami podniků na důchodové zabezpečení nebo jakákoli společná nebo srovnatelná úprava, která má poskytovat doplňkové platby zaměstnancům nebo osobám samostatně výdělečně činným;
c) "nároky na důchod" jakékoli dávky, na které má účastník nebo jiná oprávněná osoba nárok na základě pravidel systému penzijního připojištění a případných vnitrostátních právních předpisů;
d) "nabytými nároky na důchod" jakékoli nároky na dávky, které vzniknou po splnění podmínek podle pravidel systému penzijního připojištění a případných vnitrostátních předpisů;
e) "vyslaným pracovníkem" pracovník vyslaný, aby pracoval v jiném členském státě, který podle kapitoly II nařízení (EHS) č. 1408/71 nadále podléhá právním předpisům členského státu původu; "vyslání" je vykládáno obdobně;
f) "příspěvkem" jakékoli platby, které byly uskutečněny nebo které se považují za uskutečněné do systému penzijního připojištění.
KAPITOLA III
OPATŘENÍ NA OCHRANU NÁROKU NA PENZIJNÍ PŘIPOJIŠTĚNÍ PRACOVNÍKŮ, KTEŘÍ SE POHYBUJÍ VE SPOLEČENSTVÍ
Článek 4
Rovné zacházení při zachování nároků na důchod
Členské státy přijmou nezbytná opatření, aby zajistily zachování nabytých nároků na důchod pro účastníky systému penzijního připojištění, za které v důsledku jejich pohybu z jednoho členského státu do druhého již nejsou hrazeny příspěvky do tohoto systému, a to ve stejném rozsahu jako pro účastníky, za které již nejsou hrazeny příspěvky, ale kteří zůstávají ve stejném členském státě. Tento článek se rovněž použije na ostatní osoby oprávněné na základě dotčeného systému penzijního připojištění.
Článek 5
Přeshraniční platby
Členské státy zajistí, že systémy penzijního připojištění v ostatních členských státech hradí účastníkům systému penzijního připojištění a ostatním oprávněným osobám veškeré dávky splatné podle těchto systémů po odpočtu daní a poplatků za zpracování, které se uplatňují.
Článek 6
Příspěvky do systému penzijního připojištění hrazené vyslanými pracovníky nebo jejich jménem
1. Členské státy přijmou nezbytná opatření, aby příspěvky do systému penzijního připojištění zřízeného v některém členském státě mohly být i nadále hrazeny vyslanými pracovníky, kteří se účastní tohoto systému, nebo jejich jménem po dobu jejich vyslání do jiného členského státu.
2. Jsou-li podle odstavce l nadále hrazeny příspěvky do systému penzijního připojištění zřízeného v některém členském státě, je vyslaný pracovník a případně jeho zaměstnavatel osvobozen od povinnosti hradit příspěvky do systému penzijního připojištění v jiném členském státě.
Článek 7
Informování účastníků
Členské státy přijmou opatření, aby zajistily, že zaměstnavatelé, správci nebo jiné osoby příslušné pro správu systému penzijního připojištění informují účastníky odpovídajícím způsobem o jejich nárocích na dávky a na možnosti volby, které jim nabízejí právní systémy, pokud se vydají do jiného členského státu. Poskytované informace odpovídají alespoň informacím poskytovaným účastníkům, za něž tyto příspěvky již nejsou hrazeny, kteří však zůstávají v témž členském státě.
KAPITOLA IV
ZÁVĚREČNÁ USTANOVENÍ
Článek 8
Členské státy mohou stanovit, že se článek 6 vztahuje pouze na vyslání, ke kterým dojde po 25. červenci 2001.
Článek 9
Členské státy zavedou do svého právního řádu nezbytná opatření, aby umožnily každému, kdo se cítí poškozen neuplatněním této směrnice, dožadovat se svých nároků soudní cestou, poté co se případně obrátí na jiné příslušné orgány.
Článek 10
l. Členské státy uvedou v účinnost právní a správní předpisy nezbytné pro dosažení souladu s touto směrnicí do 36 měsíců od jejího vstupu v platnost nebo dbají, aby sociální partneři nejpozději k uvedenému dni zavedli požadovaná ustanovení dohodou. Členské státy přijmou veškerá nezbytná opatření, aby zaručily v jakémkoli okamžiku výsledky požadované touto směrnicí. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
Oznámí Komisi názvy vnitrostátních orgánů, které jsou příslušné pro provádění této směrnice.
2. Nejpozději 25. ledna 2002 sdělí členské státy Komisi znění vnitrostátních právních předpisů, které přijmou v oblasti působnosti této směrnice.
3. Na základě informací poskytnutých členskými státy předloží Komise zprávu Evropskému parlamentu, Radě a Hospodářskému a sociálnímu výboru do šesti let od vstupu této směrnice v platnost.
Tato zpráva se týká uplatňování této směrnice a případně navrhne jakékoli změny, které se ukáží jako nezbytné.
Článek 11
o ochraně proti Ralstonia solanacearum (Smith) Yabuuchi et al.
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 43 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k tomu, že škodlivý organismus Ralstonia solanacearum (Smith) Yabuuchi et al. byl dříve znám pod názvem Pseudomonas solanacearum (Smith) Smith; že název Ralstonia solanacearum (Smith) Yabuuchi et al. se pravděpodobně stane obecně uznávaným označením pro tento škodlivý organismus; že v této směrnici by mělo být k tomuto vědeckému vývoji přihlédnuto;
vzhledem k tomu, že produkce brambor a rajčat zaujímá v zemědělství Společenství důležité místo; že výnosy brambor a rajčat jsou však stále ohrožovány škodlivými organismy;
vzhledem k tomu, že ochranou kultur brambor a rajčat proti takovým škodlivým organismům se má nejen zachovat produkční kapacita, nýbrž i zvýšit produktivita zemědělství;
vzhledem k tomu, že ochranná opatření proti zavlečení škodlivých organismů na území některého členského státu by měla jen omezený účinek, pokud by se v boji proti těmto organismům nepostupovalo současně a systematicky v celém Společenství a nebylo učiněno vše potřebné k zabránění jejich šíření;
vzhledem k tomu, že jedním z organismů škodlivých pro brambory a rajčata je patogen Ralstonia solanacearum (Smith) Yabuuchi et al. způsobující bakteriální hnědou hnilobu brambor a bakteriální vadnutí brambor a rajčat; že tato choroba se vyskytla v některých částech Společenství a dosud existují omezená ohniska infekce;
vzhledem k tomu, že pěstování brambor a rajčat je v celém Společenství silně ohroženo, pokud u těchto kultur nebudou přijata účinná opatření, aby se zjistilo místo výskytu a rozsah rozšíření tohoto organismu, zabránilo jeho výskytu a šíření a, v případě zjištění jeho výskytu, aby se zabránilo jeho šíření a byl potlačován s cílem jeho vyhubení;
vzhledem k tomu, že je proto třeba ve Společenství přijmout určitá opatření; že kromě toho musí být členským státům umožněno přijmout v nezbytných případech doplňující nebo přísnější opatření za předpokladu, že tím nebude bráněno pohybu brambor a rajčat uvnitř Společenství, kromě případů upravených směrnicí Rady 77/93/EHS ze dne 21. prosince 1976 o ochranných opatřeních proti zavlékání organismů škodlivých rostlinám nebo rostlinným produktům do členských států [4]; že tato opatření musí být oznámena ostatním členským státům a Komisi;
vzhledem k tomu, že u těchto opatření je třeba vzít v úvahu, že ke zjištění, kde se patogen vyskytuje, jsou nezbytné systematické úřední průzkumy; že tyto průzkumy by měly zahrnovat prohlídky a případně i odběry vzorků a testy, jelikož tento škodlivý organismus může za určitých podmínek latentně přežívat jak v porostech brambor, tak v uskladněných bramborových hlízách, aniž by byl objeven; že šíření tohoto patogenu uvnitř porostu není nejvýznamnějším faktorem, ale že se tento patogen může šířit i povrchovou vodou a prostřednictvím volně rostoucích rostlin z čeledi lilkovitých, a proto zavlažování porostů brambor a rajčat kontaminovanou vodou představuje nebezpečí infekce pro tyto kultury; že tento patogen může také přečkat zimu v plevelných rostlinách brambor a rajčat, což představuje zdroj infekce od jednoho vegetačního období k druhému; že k šíření tohoto patogenu dochází i kontaminací brambor po dotyku s infikovanými bramborami nebo se sázecími, sklízecími a přepravními zařízeními a skladovacími nebo přepravními kontejnery kontaminovanými předchozím dotykem s napadenými bramborami;
vzhledem k tomu, že šíření tohoto patogenu je možno omezit nebo mu zabránit dezinfikováním takových předmětů; že pokud se takto infikují sadbové brambory, hrozí značné nebezpečí, že se patogen rozšíří; obdobně latentní infekce sadbových brambor představuje značné nebezpečí rozšíření patogenu, kterému je možné se vyvarovat použitím sadbových brambor vyprodukovaných v rámci úředně schváleného programu, který zaručuje, že byly zkontrolovány a shledány prostými napadení;
vzhledem k tomu, že současné znalosti o biologii a epidemiologii Ralstonia solanacearum (Smith) Yabuuchi et al. jsou v podmínkách Evropy neúplné, takže již dnes lze předpokládat, že za několik let bude nutné navrhovaná opatření přezkoumat; že rovněž lze očekávat, že na základě dalších výzkumů budou zlepšovány testovací metody, zejména co do citlivosti a selektivity, tak, aby byly zvoleny a jednotně upraveny ty nejlepší z dostupných testovacích metod;
vzhledem k tomu, že pro stanovení podrobností těchto obecných opatření i pro přijetí přísnějších nebo doplňkových opatření členskými státy za účelem toho, aby zabránily zavlečení patogenu na jejich území, je žádoucí, aby členské státy úzce spolupracovaly s Komisí v rámci Stálého rostlinolékařského výboru (dále jen "výbor"),
PŘIJALA TUTO SMĚRNICI:
Článek 1
Tato směrnice upravuje opatření proti Ralstonia solanacearum (Smith) Yabuuchi et al., dříve známému pod názvem Pseudomonas solanacearum (Smith) Smith (dále jen "škodlivý organismus"), která je třeba v členských státech přijmout a jejichž cílem, pokud jde o hostitelské rostliny uvedené v příloze I oddíle 1 (dále jen "uvedený rostlinný materiál"), je:
a) zjistit místa výskytu a rozsah rozšíření organismu;
b) zabránit výskytu a šíření organismu a
c) v případě zjištění výskytu organismu zabránit jeho šíření a provádět ochranná opatření s cílem jeho vyhubení.
Článek 2
1. Členské státy provádějí každý rok systematické úřední průzkumy, zda se organismus vyskytuje v uvedeném rostlinném materiálu pocházejícím z jejich území. Za účelem zjištění jiných možných zdrojů infekce ohrožujících produkci uvedeného rostlinného materiálu provedou členské státy v oblastech, v nichž je uvedený rostlinný materiál produkován, hodnocení rizika, a pokud při tomto hodnocení bude zjištěno nebezpečí šíření organismu, provedou cílené úřední průzkumy na rostlinách, které nepatří k uvedenému rostlinnému materiálu, včetně planých lilkovitých hostitelských rostlin, v povrchové vodě používané pro zavlažování nebo postřik uvedeného rostlinného materiálu a v odpadních vodách vypouštěných průmyslovými zařízeními pro zpracování nebo balírnami uvedeného rostlinného materiálu, které jsou používány k zavlažování nebo postřik uvedeného rostlinného materiálu. Rozsah těchto cílených průzkumů se stanoví v závislosti na zjištěném riziku. Členské státy mohou rovněž provádět úřední průzkumy organismu u jiného materiálu, jako je pěstební substrát, zemina a pevný odpad z průmyslových zařízení pro zpracování nebo z balíren.
2. Úřední průzkumy podle odstavce 1 se provádějí:
a) u uvedeného rostlinného materiálu podle přílohy I oddílu II bodu 1;
b) u hostitelských rostlin jiných než uvedený rostlinný materiál a u vody a odpadních vod pomocí vhodných postupů; případně se odeberou vzorky, které jsou podrobeny úřednímu nebo úředně kontrolovanému laboratornímu testování;
c) v případě potřeby u jiného materiálu pomocí vhodných postupů.
Další podrobnosti kontrolních prohlídek, počet, původ a složení vzorků, jakož i časový rozvrh jejich odběru v rámci těchto průzkumů stanoví příslušné úřední subjekty ve smyslu směrnice 77/93/EHS na základě uznávaných vědeckých a statistických zásad, biologie organismu a s přihlédnutím k produkčním systémům používaným v dotyčném členském státu pro uvedený rostlinný materiál, případně i pro jiné hostitelské rostliny.
3. Podrobnosti a výsledky úředních průzkumů uvedených v odstavci 1 se každoročně oznamují členským státům a Komisi v souladu s přílohou I oddílem II bodem 2. Tato oznámení se předkládají do 1. června, kromě farmářské sadby brambor, u které se oznámení předkládá do 1. září. Podrobnosti a výsledky týkající se porostů se musí vztahovat na produkci předchozího roku. Podrobnosti oznámení mohou být předloženy výboru.
4. Postupem podle článku 16a směrnice 77/93/EHS se stanoví:
- vhodné metody průzkumů a laboratorní testování podle odst. 2 prvního pododstavce písm. b).
5. Postupem podle článku 16a směrnice 77/93/EHS je možno stanovit:
- vhodné metody průzkumů podle odst. 2 prvního pododstavce písm. c),
- další podrobnosti průzkumů podle odst. 2 druhého pododstavce, aby byla zaručena srovnatelná úroveň záruk mezi členskými státy.
Článek 3
Členské státy zajistí, že podezření z výskytu tohoto škodlivého organismu nebo jeho potvrzení na jejich území bude ohlášeno jejich příslušným úředním subjektům.
Článek 4
1. V případě podezření z výskytu zajistí příslušné úřední subjekty dotyčného členského státu, že uvedený rostlinný materiál bude podroben úřednímu nebo úředně kontrolovanému laboratornímu testování k potvrzení nebo vyvrácení podezření z výskytu, které budou provedeny podle příslušné metody popsané v příloze II a v souladu s podmínkami přílohy III bodem 1, a ve všech ostatních případech podle jiných úředně schválených metod. Potvrdí-li se podezření, uplatní se požadavky stanovené v příloze III bodě 2.
2. Do potvrzení nebo vyvrácení podezření z výskytu podle odstavce 1 musí příslušné úřední subjekty členského státu v každém případu podezření, kdy:
i) byly zjištěny symptomy choroby způsobené tímto organismem a rychlý screeningový test podle přílohy II oddílu I bodu 1 a oddílu II byl pozitivní nebo
a) zakázat přemísťování rostlin a hlíz ze všech porostů, partií nebo zásilek, ze kterých byly odebrány vzorky, ledaže by se přemísťování uskutečnilo pod jejich dohledem a pokud prokazatelně neexistuje nebezpečí rozšíření škodlivého organismu;
b) provést kroky ke zjištění původu podezřelého výskytu;
c) přijmout další vhodná preventivní opatření na základě odhadu rizika, zejména ve vztahu k produkci uvedeného rostlinného materiálu a k přemísťování jiných partií sadbových brambor než těch uvedených v písmenu a), které byly vyprodukovány v místě produkce, z kterého byly odebrány vzorky uvedené v písmenu a), aby se zabránilo šíření tohoto škodlivého organismu.
3. V případě podezření z výskytu, kdy existuje nebezpečí kontaminace uvedeného rostlinného materiálu nebo povrchové vody z jiného nebo do jiného členského státu, oznámí ten členský stát, ve kterém bylo podezření ohlášeno, druhému členskému státu resp. ostatním členským státům neprodleně podrobnosti týkající se tohoto podezření v souladu se zjištěným nebezpečím, a dotyčné členské státy budou vhodným způsobem spolupracovat. Tímto způsobem informovaný(é) členský(é) stát(y) přijme(ou) preventivní opatření podle odst. 2 písm. c), případně i další opatření podle odstavců 1 a 2.
4. Postupem podle článku 16a směrnice 77/93/EHS je možno stanovit:
- opatření uvedená v odst. 2 písm. c).
Článek 5
1. Potvrdí-li se úředním nebo úředně kontrolovaným testováním, které bylo provedeno u uvedeného rostlinného materiálu podle příslušné metody popsané v příloze II, nebo ve všech ostatních případech podle jiných úředně schválených metod, výskyt tohoto organismu v jednom vzorku odebraném podle této směrnice, musí příslušné úřední subjekty členského státu s ohledem na uznávané vědecké zásady, biologii organismu a produkční, tržní a zpracovatelské systémy používané pro hostitelské rostliny organismu:
a) ohledně uvedeného rostlinného materiálu
i) zjistit rozsah a prvotní zdroje napadení podle přílohy IV a provést další testování podle čl. 4 odst. 1 alespoň u všech klonově příbuzných porostů sadbových brambor;
ii) prohlásit za napadený uvedený rostlinný materiál, zásilku a/nebo partii, z nichž byly odebrány vzorky, a stroje, dopravní prostředky, přepravní kontejnery, skladovací prostory nebo jejich části jakož i všechny ostatní předměty, včetně obalového materiálu, které přišly do styku s uvedeným rostlinným materiálem, z něhož byly odebrány vzorky; prohlásit rovněž za napadené, je-li to třeba, pole, jednotky s chráněnou produkcí plodin a místa produkce, ze kterých byl uvedený rostlinný materiál sklizen a ze kterých byly odebrány vzorky; u vzorků, které byly odebrány během vegetačního období, prohlásit pole, místa produkce a případně i jednotky s chráněnou produkcí plodin, ze kterých byly odebrány vzorky, za napadené;
iii) zjistit rozsah pravděpodobného napadení v důsledku kontaktu před nebo po sklizni, během produkce, zavlažování nebo postřiku anebo z důvodu klonové příbuznosti s materiálem prohlášeným za napadený podle přílohy V bodu 1;
iv) vymezit zónu podle přílohy V bodu 2 podbodu i) na základě prohlášení o napadení podle bodu ii), zjištění rozsahu pravděpodobného napadení podle bodu iii) a možného rozšíření tohoto organismu;
b) ohledně jiných porostů hostitelských rostlin než těch uvedených v písmenu a), jimiž by mohla být ohrožena produkce uvedeného rostlinného materiálu:
i) provést šetření podle písm. a) bodu i);
ii) prohlásit za napadené hostitelské rostliny tohoto organismu, ze kterých byl odebrán vzorek;
iii) zjistit rozsah pravděpodobného napadení podle písm. a) bodu iii) a vymezit zónu podle písm. a) bodu iv), pokud jde o produkci uvedeného rostlinného materiálu;
c) ohledně povrchové vody (včetně odpadních vod z průmyslových zařízení na zpracování nebo balíren uvedeného rostlinného materiálu) a volně rostoucích hostitelských rostlin z čeledi lilkovitých, kterými by při zavlažování, postřiku nebo zaplavení povrchovou vodou mohla být ohrožena produkce uvedeného rostlinného materiálu:
i) provést ve vhodných termínech na základě vzorků povrchové vody a případně volně rostoucích hostitelských rostlin z čeledi lilkovitých šetření, včetně úředního průzkumu, za účelem stanovení rozsahu napadení;
ii) prohlásit dle závažnosti a na základě šetření podle bodu i) povrchovou vodu za kontaminovanou;
iii) zjistit rozsah pravděpodobného napadení a vymezit zónu na základě prohlášení o napadení podle bodu ii) a možného rozšíření tohoto organismu podle přílohy V bodu 1 a bodu 2 podbodu ii).
2. Členské státy neprodleně oznámí ostatním členským státům a Komisi podle přílohy V bodu 3 každé prohlášení o napadení podle odst. 1 písm. a) bodu ii) a odst. 1 písm. c) bodu ii) a podrobné informace o vymezení zóny podle odst. 1 písm. a) bodu iv), případně podle odst. 1 písm. c) bodu iii). Podrobnosti oznámení podle tohoto odstavce mohou být předloženy výboru.
Současně členské státy předloží Komisi doplňkové oznámení podle přílohy V bodu 4. Podrobnosti oznámení podle tohoto pododstavce se neprodleně předloží členům výboru.
3. Na základě oznámení podle odstavce 2 a v něm obsažených údajů provedou ostatní v oznámení uvedené členské státy šetření podle odst. 1 písm. a) bodu i), případně odst. 1 písm. c) bodu i) a přijmou další vhodná opatření v souladu s odstavci 1 a 2.
Článek 6
1. Členské státy stanoví, že uvedený rostlinný materiál, který byl podle čl. 5 odst. 1 písm. a) bodu ii) prohlášen za napadený, nesmí být vysázen a že pod dohledem a se schválením příslušných úředních subjektů je podroben některému z opatření uvedených v příloze VI bodu 1 tak, aby bylo zaručeno, že neexistuje žádné prokazatelné nebezpečí rozšíření organismu.
2. Členské státy stanoví, že uvedený rostlinný materiál, který byl podle čl. 5 odst. 1 písm. a) bodu iii) a písm. c) bodu iii) prohlášen za pravděpodobně napadený, včetně uvedeného rostlinného materiálu, u kterého bylo zjištěno riziko a který byl vyprodukován v místech produkce prohlášených za pravděpodobně napadená podle čl. 5 odst. 1 písm. a) bodu iii), nesmí být vysázen, a že pod dohledem příslušných úředních subjektů je vhodným způsobem použit nebo zlikvidován podle přílohy VI bodu 2 tak, aby bylo zaručeno, že neexistuje žádné prokazatelné nebezpečí rozšíření organismu.
3. Členské státy stanoví, že stroje, dopravní prostředky, přepravní kontejnery, skladovací prostory nebo jejich části, jakož i všechny ostatní předměty, včetně obalového materiálu, které byly podle čl. 5 odst. 1 písm. a) bodu ii) prohlášeny za napadené nebo podle čl. 5 odst. 1 písm. a) bodu iii) a písm. c) bodu iii) prohlášeny za pravděpodobně napadené, budou vhodným způsobem zničeny nebo dekontaminovány podle přílohy VI bodu 3. Po dekontaminaci se tyto předměty již nepovažují za napadané.
4. Aniž jsou dotčena opatření přijatá podle odstavců 1, 2 a 3, členské státy stanoví, že v zóně vymezené podle čl. 5 odst. 1 písm. a) bodu iv) a písm. c) bodu iii) bude přijat soubor opatření uvedených v příloze VI bodech 4.1 a 4.2. Podrobnosti těchto opatření se každoročně sdělují ostatním členským státům a Komisi. Podrobnosti tohoto oznámení mohou být předloženy výboru.
Článek 7
1. Členské státy stanoví, že sadbové brambory musí splňovat požadavky směrnice 77/93/EHS a pocházet v přímé linii z materiálu brambor, který byl získán v rámci úředně schváleného programu a na základě úředního nebo úředně kontrolovaného testování podle příslušné metody popsané v příloze II byl shledán prostým tohoto organismu.
Členské státy provádějí toto testování:
a) v případech, kdy výskyt organismu ve vlastní produkci sadbových brambor byl potvrzen:
i) při testování předcházejících generací, včetně výchozího klonového materiálu a při systematickém testování klonů základního sadbového materiálu nebo
ii) v případech, ve kterých prokazatelně není žádná klonová příbuznost, při testování všech klonů základního sadbového materiálu nebo předcházejících generací, včetně výchozího klonového materiálu a
b) v jiných případech buď u každé rostliny výchozího klonového materiálu nebo u reprezentativních vzorků ze základního sadbového materiálu nebo předcházejících generací.
2. Postupem podle článku 16a směrnice 77/93/EHS je možno přijmout:
- prováděcí pravidla k odst. 1 druhému pododstavci písm. a),
- pravidla týkající se reprezentativních vzorků uvedených v odst. 1 druhém pododstavci písm. b).
Článek 8
Členské státy zakáží držení tohoto organismu a manipulaci s ním.
Článek 9
Aniž jsou dotčena ustanovení směrnice 77/93/EHS, mohou členské státy v souladu se směrnicí Komise 95/44/ES [5] pro pokusné nebo vědecké účely a pro práci ve šlechtění odrůd povolit odchylky z opatření uvedených v článcích 6 a 8 této směrnice.
Článek 10
Článek 11
Změny příloh této směrnice, nezbytné s ohledem na vývoj vědeckých a technických poznatků, se přijímají postupem podle článku 16a směrnice 77/93/EHS. Pokud jde o metody popsané v příloze II a opatření uvedená v příloze VI bodech 4.1 a 4.2 této směrnice, vypracuje Komise zprávu o přezkoumání těchto metod a opatření na základě získaných zkušeností a předloží ji výboru do 1. ledna 2002.
Článek 12
1. Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 21. srpna 1999. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy neprodleně sdělí Komisi hlavní ustanovení vnitrostátních právních předpisů, které přijmou v oblasti působnosti této směrnice. Komise o nich uvědomí ostatní členské státy.
Článek 13
kterou se mění směrnice 68/414/EHS, kterou se členským státům EHS ukládá povinnost udržovat minimální zásoby ropy a/nebo ropných produktů
RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 103a odst. 1 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
(1) vzhledem k tomu, že Rada přijala směrnici 68/414/EHS ze dne 20. prosince 1968, kterou se členským státům EHS ukládá povinnost udržovat minimální zásoby ropy a/nebo ropných produktů [4];
(2) vzhledem k tomu, že dovážená ropa a ropné produkty nadále hrají důležitou roli v zásobování Společenství energií; že jakékoli potíže, byť dočasné, jejichž důsledkem je snížení dodávek těchto produktů nebo významné zvýšení jejich ceny na mezinárodních trzích, by mohly způsobit vážné narušení hospodářské činnosti ve Společenství; že Společenství musí být v takovém případě schopno odstranit nebo alespoň zmírnit všechny škodlivé následky; že je nezbytné aktualizovat směrnici 68/414/EHS a přizpůsobit ji realitě vnitřního trhu Společenství a vývoji ropných trhů;
(3) vzhledem k tomu, že ve směrnici 73/238/EHS [5] Rada rozhodla o přijetí vhodných opatření – včetně čerpání zásob ropy – v případě potíží v zásobování Společenství ropou a ropnými produkty; že členské státy přijaly podobné závazky v dohodě o "Mezinárodním energetickém programu";
(4) vzhledem k tomu, že je důležité zvýšit zabezpečení zásobování ropou;
(5) vzhledem k tomu, že je nezbytné, aby organizační opatření pro zásoby ropy nepoškozovala řádné fungování vnitřního trhu;
(6) vzhledem k tomu, že touto směrnicí není dotčeno plné uplatňování Smlouvy, a zejména ustanovení týkajících se vnitřního trhu a soutěže;
(7) vzhledem k tomu, že v souladu se zásadami subsidiarity a proporcionality uvedenými v článku 3b Smlouvy lze cíl udržování vysoké úrovně zabezpečení zásobování ropou ve Společenství prostřednictvím spolehlivých a transparentních mechanismů založených na solidaritě mezi členskými státy a současně v souladu s pravidly vnitřního trhu a soutěže uspokojivěji dosáhnout na úrovni Společenství; že tato směrnice nepřekračuje rámec toho, co je k dosažení tohoto cíle nezbytné;
(8) vzhledem k tomu, že je nezbytné, aby zásoby byly k dispozici členským státům, pokud by vznikly potíže v zásobování ropou; že členské státy by měly mít pravomoci a schopnosti kontrolovat využívání zásob tak, aby mohly být okamžitě k dispozici ve prospěch oblastí, které nejvíce potřebují dodávky ropy;
(9) vzhledem k tomu, že organizační opatření pro udržování zásob by měla zajišťovat dostupnost zásob a jejich přístupnost spotřebiteli;
(10) vzhledem k tomu, že je vhodné, aby organizační opatření pro udržování zásob byla transparentní a zajišťovala spravedlivé a nediskriminační sdílení břemene povinnosti udržovat zásoby; že členské státy by měly zpřístupnit zúčastněným osobám informace týkající se nákladů na udržování zásob ropy;
(11) vzhledem k tomu, že za účelem organizace udržování zásob se mohou členské státy obrátit na systém založený na přenesení závazku držet veškeré zásoby nebo jejich část na subjekty nebo instituce držící zásoby; že případné saldo by mělo být udržováno rafinéry a jinými hospodářskými subjekty; že partnerství mezi státem a soukromým sektorem je významné pro fungování účinných a spolehlivých mechanismů pro držení zásob;
(12) vzhledem k tomu, že domácí těžba sama přispívá k zabezpečení zásobování; že vývoj ropného trhu může odůvodnit vhodnou odchylku od povinnosti udržovat zásoby ropy členským státem s domácí těžbou ropy; že v souladu se zásadou subsidiarity mohou členské státy osvobodit podniky od povinnosti udržovat zásoby pro úhrn nepřesahující množství produktů, které tyto podniky vyrábějí z domácí těžby ropy;
(13) vzhledem k tomu, že je vhodné přijmout metody, které jsou již uplatňovány Společenstvím a členskými státy v rámci jejich mezinárodních závazků a dohod; že v důsledku změn modelu spotřeby ropy se mezinárodní letecké zásobníky staly důležitou složkou této spotřeby;
(14) vzhledem k tomu, že je třeba přizpůsobit a zjednodušit mechanismus Společenství týkající se statistického výkaznictví v oblasti zásob ropy;
(15) vzhledem k tomu, že zásoby ropy mohou být udržovány v zásadě kdekoli ve Společenství a je tedy vhodné usnadnit tvorbu zásob mimo území státu; že je nezbytné, aby rozhodnutí o držení zásob mimo území státu byla přijata vládou daného členského státu podle jeho potřeb a úvah o zabezpečení zásobování; že v případě zásob držených pro jiné podniky nebo subjekty nebo instituce jsou nezbytné podrobnější předpisy k zaručení jejich dostupnosti a přístupnosti v případě potíží v zásobování ropou;
(16) vzhledem k tomu, že k zajištění hladkého fungování vnitřního trhu je žádoucí podporovat využívání dohod mezi členskými státy týkajících se držení minimálních zásob za účelem využívání skladovacích kapacit v jiných členských státech; že je věcí členských států, aby rozhodly o uzavření takových dohod;
(17) vzhledem k tomu, že je vhodné posílit dohled správních orgánů nad zásobami a zavést účinné mechanismy pro kontrolu a ověřování zásob; že je nezbytné zavést systém sankcí k prosazení takové kontroly;
(18) vzhledem k tomu, že směrnice 72/425/EHS prodloužila referenční období uvedené v čl. 1 odst. 1 směrnice 68/414/EHS ze 65 na 90 dní a stanovila podmínky provádění tohoto prodloužení; že uvedená směrnice se v důsledku vydání této směrnice stala zastaralou; že směrnice 72/425/EHS by proto měla být zrušena;
(19) vzhledem k tomu, že je vhodné pravidelně informovat Radu o situaci v zabezpečení zásob ve Společenství,
PŘIJALA TUTO SMĚRNICI:
Článek 1
Směrnice 68/414/EHS se mění takto:
1. Členské státy přijmou vhodné právní a správní předpisy za účelem udržení svých stálých zásob ropných produktů v rámci Evropského společenství, s výhradou článku 7, na úrovni, která v každé kategorii ropných produktů uvedených v článku 2 odpovídá alespoň průměrné denní domácí spotřebě vypočtené podle článku 4 za 90 dnů předchozího kalendářního roku.
2. Část domácí spotřeby, která je kryta ropnými produkty pocházejícími z domácí těžby daného členského státu, lze odečíst až do maximální výše 25 % uvedené domácí spotřeby. O rozdělení výsledku takového odečtu v členském státě rozhodne daný členský stát." 2. Článek 2 se zrušuje.
3. Dosavadní článek 3 se označuje jako článek 2 a doplňuje se v něm nový pododstavec, který zní:
3. Ke splnění požadavků podle odstavců 1 a 2 se členské státy mohou rozhodnout, že se obrátí na subjekt nebo instituci držící zásoby, které budou odpovědné za držení veškerých zásob nebo jejich části.
"Článek 4
Členské státy předloží Komisi statistický přehled o stavu existujících zásob ke konci každého měsíce vypracovaný v souladu s články 5 a 6 a uvedou v něm, kolik dnů průměrné spotřeby v předchozím kalendářním roce tyto zásoby představují. Tento přehled musí být předložen do 25. dne měsíce následujícího po sledovaném měsíci.
Povinnost členského státu držet zásoby je založena na domácí spotřebě v předchozím kalendářním roce. Na počátku každého kalendářního roku musí členské státy přepočítat svou povinnost držet zásoby nejpozději do 31. března každého roku a zajistit, že bude co nejdříve v souladu s jejich novými povinnostmi, v každém případě nejpozději do 31. července každého roku.
Zásoby tryskového paliva petrolejového typu jsou ve statistickém přehledu vykazovány odděleně v kategorii II." 6. Článek 5 se nahrazuje tímto:
"Článek 5
Povinně udržované zásoby podle článku 1 mohou být udržovány ve formě ropy a meziproduktů, jakož i ve formě konečných produktů.
Ve statistickém přehledu o stavu zásob uvedeném v článku 4 se konečné produkty uvádějí podle jejich skutečné hmotnosti; ropa a meziprodukty se započítávají takto:
- jako poměrné množství jednotlivých kategorií produktů vyrobených v předchozím kalendářním roce v rafinériích daného státu nebo
- na základě výrobních programů rafinérií daného státu pro běžný rok nebo
- na základě poměru mezi celkovým množstvím produktů, na něž se vztahuje povinnost udržovat zásoby, vyrobených v předchozím kalendářním roce v daném státě a celkovým množstvím ropy spotřebované v tomtéž roce; výše uvedené však u první a druhé kategorie (motorový benzín a plynový olej) platí nejvýše do 40 % celkové povinnosti udržovat zásoby a u třetí kategorie (topné oleje) nejvýše do 50 % této povinnosti.
Složky směsí, pokud jsou určeny pro zapracování do konečných produktů uvedených v článku 2, mohou nahradit produkty, pro něž jsou určeny." 7. Článek 6 se mění takto:
a) odstavec 1 se nahrazuje tímto:
"1. Při výpočtu úrovně minimálních zásob stanovených v článku 1 se do statistického přehledu zahrnují pouze ta množství, která by měla být držena v souladu s čl. 3 odst. 1."; b) odstavec 2 se nahrazuje tímto:
"2. Pro účely provádění této směrnice mohou být na základě mezivládních dohod vytvářeny zásoby na území jednoho členského státu na účet podniků nebo subjektů nebo institucí usazených v jiném členském státě. Je věcí vlády daného členského státu, aby rozhodla, zda bude udržovat část svých zásob mimo území svého státu.
V takových případech nesmí členský stát, na jehož území jsou zásoby na základě takové dohody drženy, bránit převodu těchto zásob do jiných členských států, na jejichž odpovědnost jsou zásoby udržovány podle takové dohody; tento stát bude takové zásoby v souladu s postupy uvedenými v dotyčné dohodě kontrolovat, avšak nesmí je zahrnovat do svého statistického přehledu. Do svého statistického přehledu je smí zahrnout členský stát, v jehož prospěch jsou zásoby drženy.
V takových případech členský stát zašle společně se statistickým přehledem uvedeným v článku 4 zprávu Komisi týkající se zásob udržovaných na jeho území ve prospěch jiného členského státu, jakož i zásob udržovaných v jiných členských státech v jeho vlastní prospěch. V obou případech budou ve zprávě uvedena místa skladování nebo společnosti držící zásoby a množství a kategorie skladovaných produktů nebo ropy.
Návrhy dohod uvedených v prvním pododstavci se zašlou Komisi, která může zúčastněným vládám sdělit své připomínky. Jakmile jsou dohody uzavřeny, oznámí se Komisi, která o nich uvědomí ostatní členské státy.
Dohody musí splňovat tyto podmínky:
- jejich předmětem musí být ropa a všechny ropné produkty, na něž se vztahuje tato směrnice,
- musí stanovit podmínky a opatření k udržování zásob s cílem zajištění kontroly a dostupnosti těchto zásob,
- musí stanovit postupy k zajištění kontroly a identifikace zásob, mimo jiné metody provádění inspekcí a spolupráce při inspekcích,
- musí být obecně uzavírány na dobu neurčitou,
- musí v nich být uvedeno, že obsahují-li ustanovení o jednostranné výpovědi, nebude tato výpověď účinná v případě vzniku krize v zásobování, a že Komise bude v každém případě předem informována o každé výpovědi dohody.
Pokud zásoby vytvořené podle takových dohod nevlastní podnik nebo subjekt nebo instituce, která má povinnost držet zásoby, ale jsou drženy k dispozici tohoto podniku nebo subjektu nebo instituce jiným podnikem nebo subjektem nebo institucí, musí být splněny tyto podmínky:
- oprávněný podnik nebo subjekt nebo instituce musí mít smluvní právo nabýt těchto zásob po celou dobu platnosti smlouvy; metodika stanovení ceny takového nabytí musí být dohodnuta mezi zúčastněnými stranami,
- minimální doba platnosti takové smlouvy musí být 90 dní,
- místo skladování nebo společnosti držící zásoby k dispozici oprávněného podniku nebo subjektu nebo instituce, jakož i množství a kategorie produktu nebo ropy skladované na takovém místě musí být specifikovány,
- skutečná dostupnost zásob pro oprávněný podnik nebo subjekt nebo instituci musí být zaručena kdykoli po celou dobu platnosti smlouvy podnikem nebo subjektem nebo institucí držící zásoby k dispozici oprávněného podniku nebo subjektu nebo instituce,
- podnik nebo subjekt nebo instituce držící zásoby k dispozici oprávněného podniku nebo subjektu nebo instituce musí podléhat pravomoci členského státu, na jehož území jsou zásoby umístěny, pokud jde o zákonné pravomoci takového členského státu kontrolovat a ověřovat existenci zásob."; c) v odstavci 3 se druhý pododstavec nahrazuje tímto:
"V důsledku toho jsou ze statistického přehledu vyloučeny zejména tyto položky: dosud nevytěžená domácí ropa; zásoby určené pro zásobníky námořních plavidel; zásoby v průběhu přepravy s výjimkou zásob uvedených v odstavci 2; zásoby nacházející se v ropovodech, v silničních a železničních cisternových vozech, v zásobnících čerpacích stanic pohonných hmot a zásoby držené drobnými spotřebiteli. Ze statistického přehledu jsou vyloučeny rovněž zásoby, které jsou v držení ozbrojených sil, a zásoby, které pro ně drží ropné společnosti." 8. Vkládá se nový článek, který zní:
"Článek 6a
Členské státy přijmou veškeré nezbytné předpisy a veškerá nezbytná opatření k zajištění kontroly zásob a dohledu nad nimi. Zavedou mechanismy pro ověřování zásob podle této směrnice."
9. Vkládá se nový článek, který zní:
"Článek 6b
Členské státy stanoví sankce použitelné pro případy porušení vnitrostátních předpisů přijatých na základě této směrnice a přijmou veškerá nezbytná opatření k zajištění provádění těchto předpisů. Sankce musí být účinné, přiměřené a odrazující."
Článek 2
Směrnice 72/425/EHS se zrušuje s účinkem od 31. prosince 1999.
Článek 3
1. Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 1. ledna 2000. Neprodleně o nich uvědomí Komisi.
2. Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
Článek 4
Řecké republice je v důsledku jejího specifického charakteru poskytnuto dodatečné období tří let bez možnosti prodloužení, aby mohla splnit požadavky této směrnice v souvislosti se zahrnutím zásob v zásobnících pro mezinárodní letectví při výpočtu domácí spotřeby.
Článek 5
Komise pravidelně předkládá Radě zprávu o stavu zásob ve Společenství, včetně potřeby harmonizace, za účelem zajištění účinné kontroly zásob a dohledu nad nimi. První zpráva bude Radě předložena v průběhu druhého roku následujícího po dni uvedeném v čl. 3 odst. 1.
Článek 6
kterým se mění přílohy I, II a III nařízení Rady (EHS) č. 2377/90, kterým se stanoví postup Společenství pro stanovení maximálních limitů reziduí veterinárních léčivých přípravků v potravinách živočišného původu (Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2377/90 ze dne 26. června 1990, kterým se stanoví postup Společenství pro stanovení maximálních limitů reziduí veterinárních léčivých přípravků v potravinách živočišného původu [1], naposledy pozměněné nařízením Komise (ES) č. 1850/97 [2], a zejména na články 6, 7 a 8 uvedeného nařízení,
vzhledem k tomu, že podle nařízení (EHS) č. 2377/90 musí být maximální limity reziduí stanoveny postupně pro všechny farmakologicky účinné látky, které jsou používány ve Společenství ve veterinárních léčivých přípravcích určených k podání zvířatům určeným k produkci potravin;
vzhledem k tomu, že maximální limity reziduí mohou být stanoveny až poté, co Výbor pro veterinární léčivé přípravky vyhodnotí všechny významné informace, které se týkají bezpečnosti reziduí příslušných látek pro spotřebitele potravin živočišného původu a vlivu reziduí na průmyslové zpracování potravin;
vzhledem k tomu, že při stanovování maximálních limitů pro rezidua veterinárních léčivých přípravků v potravinách živočišného původu je nezbytné výslovně uvést druhy zvířat, u kterých mohou být rezidua přítomna, povolené hladiny ve všech významných poživatelných tkáních získávaných z ošetřených zvířat (cílová tkáň) a charakter rezidua, které je významné pro sledování reziduí (indikátorové reziduum);
vzhledem k tomu, že pro kontrolu reziduí, jak je stanoveno v příslušných právních předpisech Společenství, musí být maximální limity reziduí obecně stanoveny pro cílové tkáně jater nebo ledvin; že játra a ledviny jsou však často z jatečně upravených těl, která jsou předmětem mezinárodního obchodu, odstraňovány, a maximální limity reziduí proto musí být rovněž vždy stanoveny i pro svalovou tkáň nebo tkáň tukovou;
vzhledem k tomu, že v případě veterinárních léčivých přípravků, které jsou určeny k použití u nosnic, u zvířat produkujících mléko nebo u včel, musí být maximální limity reziduí stanoveny rovněž pro vejce, mléko či med;
vzhledem k tomu, že danofloxacin, cefazolin a trimethoprim musí být zařazeny do přílohy I k nařízení (EHS) č. 2377/90;
vzhledem k tomu, že lněný olej, kyselina listová, betain a cefazolin musí být zařazeny do přílohy II nařízení (EHS) č. 2377/90;
vzhledem k tomu, že z důvodu umožnění dokončení vědeckých studií musí být trvání platnosti prozatímních maximálních limitů reziduí v předchozím období definovaných v příloze III nařízení (EHS) č. 2377/90 prodlouženo pro penethamat;
vzhledem k tomu, že před tím, než toto nařízení vstoupí v platnost, musí být stanovena lhůta 60 dnů k tomu, aby členské státy mohly učinit veškeré úpravy, které mohou být nezbytné s ohledem na rozhodnutí o registraci příslušných veterinárních léčivých přípravků vydaná v souladu se směrnicí Rady 81/851/EHS [3] naposledy pozměněnou směrnicí 93/40/EHS [4], aby byla zohledněna ustanovení tohoto nařízení;
vzhledem k tomu, že opatření tohoto nařízení jsou v souladu se stanoviskem Stálého výboru pro veterinární léčivé přípravky,
PŘIJALA TOTO NAŘÍZENÍ:
Článek 1
Přílohy I, II a III nařízení (EHS) č. 2377/90 se mění tak, jak je stanoveno v příloze tohoto nařízení.
Článek 2
Toto nařízení vstupuje v platnost šedesátým dnem po vyhlášení
ze dne 23. ledna 1998, kterým se mění nařízení Rady (ES) č. 3051/95 o řízení bezpečnosti osobních lodí typu ro-ro
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 3051/95 ze dne 8. prosince 1995 o řízení bezpečnosti osobních lodí typu ro-ro [1], a zejména na článek 9 uvedeného nařízení,
vzhledem k tomu, že podle nařízení (ES) č. 3051/95 mají společnosti provozující lodi typu ro-ro a členské státy dodržovat Mezinárodní předpis pro řízení bezpečnosti (dále jen "předpis ISM"), který byl přijat Mezinárodní námořní organizací (IMO) na základě rezoluce jejího shromáždění č. A.741(18) ze dne 4. listopadu 1993, k zajištění řízení bezpečnosti osobních lodí typu ro-ro, které plují mezi přístavy členských států;
vzhledem k tomu, že k zajištění jednotného provedení předpisu ISM přijala IMO hlavní směry pro uplatňování předpisu ISM správami svou rezolucí č. A. 788 (19) ze dne 23. listopadu 1995;
vzhledem k tomu, že je nezbytné vzít v úvahu vývoj a mezinárodní úroveň zavedením podrobných pravidel pro vystavování předběžných dokladů a osvědčení a formulářů dokladů a osvědčení ISM a některých norem pro vydávání osvědčení ISM;
vzhledem k tomu, že je vhodné zajistit, že nebude dotčena platnost již dříve vystavených osvědčení;
vzhledem k tomu, že by proto mělo být změněno nařízení (ES) č. 3051/95;
vzhledem k tomu, že opatření tohoto nařízení jsou v souladu se stanoviskem výboru zřízeného podle článku 12 směrnice Rady 93/75/EHS [2] naposledy pozměněné směrnicí Komise 97/34/ES [3],
PŘIJALA TOTO NAŘÍZENÍ:
Toto nařízení vstupuje v platnost dvacátým dnem po vyhlášení
Nařízení Komise (ES) č. 496/98 ze dne 27. února 1998 o zařazení určitého zboží do kombinované nomenklatury
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2658/87 ze dne 23. července 1987 o celní a statistické nomenklatuře a o společném celním sazebníku [1], naposledy pozměněné nařízením Komise (ES) č. 2509/97 [2], a zejména na článek 9 uvedeného nařízení,
vzhledem k tomu, že k zajištění jednotného uplatňování kombinované nomenklatury tvořící přílohu uvedeného nařízení je nezbytné přijmout opatření k zařazení zboží uvedeného v příloze tohoto nařízení;
vzhledem k tomu, že nařízení (EHS) č. 2658/87 stanovilo všeobecná pravidla pro výklad kombinované nomenklatury a že se tato pravidla vztahují i na každou jinou nomenklaturu, která je na ní plně nebo částečně založena nebo ji rozšiřuje o další třídění a která je zřízena zvláštními předpisy Společenství za účelem uplatnění celních a jiných opatření týkajících se obchodu se zbožím;
vzhledem k tomu, že opatření tohoto nařízení jsou v souladu se stanoviskem Výboru pro celní kodex – odboru pro celní a statistickou nomenklaturu,
PŘIJALA TOTO NAŘÍZENÍ:
Článek 1
Zboží popsané ve sloupci l tabulky v příloze se v kombinované nomenklatuře zařazuje do odpovídajícího kódu KN uvedeného ve sloupci 2 této tabulky.
Článek 2
Závazné informace o sazebním zařazení zboží vydané celními orgány členských států, které nejsou v souladu s tímto nařízením, mohou být podle čl. 12 odst. 6 nařízení Rady (EHS) č. 2913/92 nadále používány po dobu tří měsíců.
Článek 3
Toto nařízení vstupuje v platnost dvacátým prvním dnem po vyhlášení
ze dne 9. března 1998, kterým se mění nařízení (EHS) č. 3077/78 o stanovení rovnocennosti ověřovací listiny původu pro chmel dovážený ze třetích zemí s ověřovací listinou původu Společenství
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského hospodářského společenství,
s ohledem na nařízení Rady (EHS) č. 1696/71 ze dne 26. července 1971 o společné organizaci trhu s chmelem [1], naposledy pozměněné nařízením (ES) č. 1554/97 [2], a zejména na čl. 5 odst. 2 uvedeného nařízení,
vzhledem k tomu, že nařízení Komise (EHS) č. 3077/78 [3], naposledy pozměněné nařízením (ES) č. 2132/95 [4], uznalo rovnocennost ověřovacích listin původu pro chmel dovážený ze třetích zemí s ověřovací listinou původu Společenství a stanovilo seznam orgánů zemích oprávněných vydávat osvědčení o rovnocennosti a příslušných produktů; že v důsledku údajů poskytnutých Polskem by měla být pozměněna příloha nařízení (EHS) č. 3077/78;
vzhledem k tomu, že opatření tohoto nařízení jsou v souladu se stanoviskem Řídícího výboru pro chmel,
PŘIJALA TOTO NAŘÍZENÍ:
Článek 1
Příloha nařízení (EHS) č. 3077/78 se nahrazuje přílohou tohoto nařízení.
Článek 2
Toto nařízení vstupuje v platnost sedmým dnem po vyhlášení
kterým se mění nařízení (ES) č. 2543/95, kterým se stanoví zvláštní pravidla pro režim vývozních licencí pro olivový olej
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady č. 136/66/EHS ze dne 22. září 1966 o zřízení společné organizace trhu s oleji a tuky [1], naposledy pozměněné nařízením (ES) č. 1581/96 [2], a zejména na články 2 a 3 uvedeného nařízení,
vzhledem k tomu, že nařízení Komise (ES) č. 2543/95 [3], ve znění nařízení (ES) č. 2126/96 [4], stanoví zvláštní podrobná pravidla pro režim vývozních licencí pro olivový olej; že v zájmu zlepšení fungování režimu je třeba stanovit zvláštní pravidla pro vývozní licence bez stanovení náhrady předem, zejména pokud jde o výši jistoty a časový rozvrh pro předkládání žádostí o licence a jejich vydávání; že na základě získaných zkušeností je zřejmé, že částku jistoty a lhůty pro podání žádostí o licence a jejich vydávání je třeba upravit; že v zájmu normálního průběhu vývozu je třeba, aby opatření přijatá v případě nebezpečí překročení běžných odbytových množství se omezila na vývozní licence se stanovením náhrady předem; že s ohledem na lepší sledování průběhu vývozu je třeba přesně stanovit údaje, který mají členské státy předávat;
vzhledem k tomu, že podle čl. 5 odst. 1 čtvrté odrážky nařízení Komise (EHS) č. 3719/88 ze dne 16. listopadu 1988, kterým se stanoví společná prováděcí pravidla k režimu dovozních a vývozních licencí a osvědčení o stanovení náhrady předem pro zemědělské produkty [5], naposledy pozměněného nařízením (ES) č. 1404/97 [6], není při vývozech, u nichž je jistota nejvýše 5 ECU, nutná žádná licence; že nízká úroveň jistoty u vývozů bez náhrady znamená, že velké množství vývozů by mohlo být prováděno bez licence, což by ovlivnilo kontrolu dotyčných množství; že pro zamezení takového rizika je třeba stanovit navrhnout podmínky;
vzhledem k tomu, že opatření tohoto nařízení jsou v souladu se stanoviskem Řídícího výboru pro oleje a tuky,
PŘIJALA TOTO NAŘÍZENÍ:
Článek 1
Nařízení (ES) č. 2543/95 se mění takto:
1. V čl. 2 odst. 2 se slovo "jedenáctimístný" nahrazuje slovem "dvanáctimístný".
2. Článek 2 se mění takto:
1. Odstavec 3 se nahrazuje tímto:
"3. Jistota pro vývozní licence činí:
a) 10 ECU na 100 kg čisté hmotnosti u licencí se stanovením náhrady předem;
b) 1 ECU na 100 kg v ostatních případech."
2. Doplňuje se nový odstavec, který zní:
"4. Odchylně od čl. 5 odst. 1 čtvrté odrážky nařízení (EHS) č. 3719/88 není nutná licence u vývozu množství nejvýše 50 kg."
3. Článek 3 se mění takto:
1. Odstavec 1 se nahrazuje tímto:
"1. Žádosti o vývozní licence se stanovením náhrady předem lze podávat u příslušných orgánů od úterý do čtvrtka každého týdne. Žádosti podané v pátek nebo pondělí se považují za podané následující úterý."
2. Odstavec 2 první pododstavec se nahrazuje tímto:
"2. Vývozní licence se stanovením náhrady předem se vydávají v první pracovní den po pondělí v týdnu bezprostředně následujícím po období uvedeném v odstavci 1, pokud v této době nebyla přijata Komisí žádná zvláštní opatření uvedená v odstavci 3."
3. Poslední věta odstavce 3 se nahrazuje tímto:
"Tato opatření se vztahují k vývozním licencím se stanovením náhrady předem a je možné je přijímat rozdílně podle jednotlivých kódů produktů nomenklatury zemědělských produktů pro vývozní náhrady."
4. V odst. 5 poslední odrážce se slovo "pondělí" nahrazuje slovem "úterý"
a vkládá se věta, která zní: "Zúčastněný subjekt může v tomto případě požádat o neuplatněné množství, na které je ve stejném období vydána licence, která neopravňuje k náhradě."
5. Vkládá se nový odstavec, který zní:
"6. Žádosti o vývozní licence bez stanovení náhrady předem lze podávat u příslušných orgánů od pondělí do pátku každého týdne. Tyto licence se vydávají neprodleně."
4. Článek 5 se mění takto:
1. V odst. 1 prvním pododstavci se slovo "čtvrtek" nahrazuje slovem "pátek".
2. Odstavec 1 písm. a) se nahrazuje tímto:
"a) žádosti o vývozní licence se stanovením náhrady předem podle čl. 3 odst. 1, které byly podány od úterý do čtvrtka."
3. V odst. 1 písm. b) se slova "předchozí pondělí" nahrazují slovy "mezi pátkem a čtvrtkem předchozího týdne" a vkládá se část věty, která zní "zvlášť označené pro licence se stanovením náhrady předem a licence bez stanovení náhrady předem."
4. V odstavci 2 se úvodní věta nahrazuje tímto:
"Sdělení o žádostech podle odst. 1 písm. a) a – v případě použití ustanovení čl. 3 odst. 5 – o informacích uvedených v odst. 1 písm. b) musí obsahovat tyto údaje:".
5. V odst. 2 třetí odrážce se před slovo "použitelnou sazbu náhrady" vkládají slova "popřípadě".
6. V odstavci 2 se doplňuje pododstavec, který zní:
"Tyto údaje se uvádí odděleně v případě, že licence jsou vydávány pro akce potravinové pomoci."
7. Odstavec 3 se doplňuje částí věty, která zní:
"…, přičemž se uvádí hospodářský rok, v němž je licence udělena."
5. Části B a D přílohy se nahrazují částmi B a D v příloze k tomuto nařízení.
Článek 2
ze dne 14. května 1998, kterým se mění nařízení (EHS) č. 1722/93, kterým se stanoví prováděcí pravidla k nařízením Rady (EHS) č. 1766/92 a (EHS) č. 1418/76 týkajícím se produkčních náhrad v odvětví obilovin a rýže
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 1766/92 ze dne 30. června 1992 o společné organizaci trhu s obilovinami [1], naposledy pozměněné nařízením Komise (ES) č. 923/96 [2], a zejména na čl. 7 odst. 3 uvedeného nařízení,
s ohledem na nařízení Rady (ES) č. 3072/95 ze dne 22. prosince 1995 o společné organizaci trhu s rýží [3], ve znění nařízení (ES) č. 192/98 [4], a zejména na článek 7 uvedeného nařízení,
vzhledem k tomu, že nařízení Komise (EHS) č. 1722/93 ze dne 30. června 1993, kterým se stanoví prováděcí pravidla k nařízením Rady (EHS) č. 1766/92 a (EHS) č. 1418/76 týkajícím se produkčních náhrad v odvětví obilovin a rýže [5], naposledy pozměněné nařízením Komise (ES) č. 1516/95 [6], předpokládá pro metodu výpočtu produkční náhrady rozlišení mezi kukuřičným, pšeničným, bramborovým a rýžovým škrobem na straně jedné a ječným a ovesným škrobem na straně druhé; že zkušenosti ukázaly, že stanovení zvláštní částky pro produkt obsahující ječmen a oves již není nutné a jednotná částka náhrady se tedy může vztahovat na jakýkoliv škrob bez rizika nepřiměřené kompenzace;
vzhledem k tomu, že v době změny hospodářského roku bude třeba přijmout zvláštní opatření, týkající se zároveň jak doby platnosti osvědčení o náhradě, tak i úpravy výše jednotné náhrady;
vzhledem k tomu, že pro uvolnění zvláštní jistoty zejména pro esterifikované a etherifikované škroby je vhodné upřesnit základní požadavek, který musí být splněn; že zvláštní ustanovení použitelná na tyto produkty by měla být dále doplněna některými opatřeními, která jsou zaměřena na účinnost kontrol a na sankce v případě nedodržení podmínek zpracování a použití;
vzhledem k tomu, že nařízení v současné době stanoví, že členské státy oznámí každý měsíc Komisi statistické údaje týkající se současně jak množství škrobu, pro které byla poskytnuta produkční náhrada, tak produktů, na které byl škrob použit; že se zdá, že tento rytmus předávání informací je příliš častý a že je vhodné nahradit jej čtvrtletními oznámeními;
vzhledem k tomu, že opatření tohoto nařízení jsou v souladu se stanoviskem Řídícího výboru pro obiloviny,
PŘIJALA TOTO NAŘÍZENÍ:
"Článek 3
1. V případě poskytnutí náhrady se stanovuje náhrada jednou za měsíc. Jestliže se však výrazně změní ceny kukuřice a/nebo pšenice na trhu Společenství nebo na světovém trhu, může být náhrada vypočtená podle odstavce 2 upravena tak, aby tyto změny byly zohledněny.
2. Náhrada pro tunu kukuřičného, pšeničného, ječného, ovesného, bramborového nebo rýžového škrobu nebo škrobu ze zlomkové rýže se vypočte mimo jiné na základě rozdílu mezi:
i) tržní cenou kukuřice ve Společenství platnou během pěti dnů před dnem stanovení náhrady s přihlédnutím ke zjištěným cenovým hladinám pšenice a
ii) průměrem reprezentativních dovozních cen CIF v Rotterdamu, které se použijí pro výpočet dovozního cla pro kukuřici, zjištěných během pěti dnů předcházejících dni začátku použití,
násobeným koeficientem 1,60.
3. Splatná náhrada je náhrada vypočtená podle odstavce 2, násobená koeficientem, který je uveden v příloze II a odpovídá kódu KN škrobu skutečně použitého pro výrobu schválených produktů.
4. Rozhodnutí podle tohoto článku přijme Komise postupem podle článku 23 nařízení (EHS) č. 1766/92."
2. V článku 6 se odstavce 3 a 4 nahrazují tímto:
"3. Osvědčení o náhradě obsahuje údaje podle čl. 5 odst. 2, dále sazbu náhrady a poslední den platnosti osvědčení, kterým je poslední den pátého měsíce následujícího po měsíci vydání osvědčení.
Během července a srpna a až do 24. září včetně je však platnost osvědčení požadovaných během dotčených období omezena na 30 dnů ode dne jejich vydání bez možnosti překročit datum 30. září.
4. Použitelná sazba náhrady uvedená v osvědčení je sazba platná v den, kdy žádost došla.
Jestliže se však část množství škrobu uvedeného v osvědčení zpracuje v hospodářském roce následujícím po roce přijetí žádosti, náhrada pro škrob zpracovaný v novém hospodářském roce se upraví podle rozdílu mezi intervenční cenou platnou během měsíce vydání osvědčení o náhradě a cenou, která platí v měsíci zpracování, násobenou koeficientem 1,60. Přepočítací koeficient použitý pro vyjádření částky náhrady v národní měně je přepočítací koeficient platný v den zpracování škrobu."
3. V čl. 9 odst. 2 se doplňuje nový pododstavec, který zní:
"Hlavní požadavek ve smyslu článku 20 nařízení (EHS) č. 2220/85 spočívá v užití nebo vývozu produktu v souladu s příslušnými ustanoveními čl. 10 odst. 1 písm. a) a b) tohoto nařízení. Užití nebo vývoz mají být uskutečněny do 12 měsíců po konečném termínu platnosti osvědčení. Příslušný orgán může dobu platnosti osvědčení prodloužit na základě náležitě odůvodněné žádosti, a to nejvíce o šest měsíců."
4. V čl. 10 odst. 4 se doplňuje nový pododstavec, který zní:
"Kupující, kteří za každé čtvrtletí použijí množství produktu tohoto kódu KN, které je nižší než 1000 kg, lze z této povinnosti osvobodit."
5. Článek 12 se nahrazuje tímto:
"Do tří měsíců od konce každého čtvrtletí kalendářního roku oznámí členské státy Komisi druh, množství a původ škrobu (kukuřice, pšenice, brambory, ječmen, oves nebo rýže), pro který byly vyplaceny náhrady, jakož i druh a množství produktů, pro které byl škrob použit."
Článek 2
Toto nařízení vstupuje v platnost třetím dnem po vyhlášení
ze dne 17. července 1998, kterým se doplňuje příloha nařízení (ES) č. 1107/96 o zápisu zeměpisných označení a označení původu podle postupu stanoveného v článku 17 nařízení Rady (EHS) č. 2081/92 (Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2081/92 ze dne 14. července 1992 o ochraně zápisu zeměpisných označení a označení původu zemědělských produktů a potravin [1], naposledy pozměněné nařízením Komise (ES) č. 1068/97 [2], a zejména na čl. 17 odst. 2 uvedeného nařízení,
vzhledem k tomu, že byly požadovány dodatečné informace týkající se určitých názvů, které členské státy sdělily podle článku 17 nařízení (EHS) č. 2081/92, aby bylo zajištěno, že jsou v souladu s články 2 a 4 uvedeného nařízení; že tyto dodatečné informace ukazují, že tyto názvy jsou v souladu s uvedenými články; že by tedy měly být zapsány a připojeny k příloze nařízení Komise (ES) č. 1107/96 [3] naposledy pozměněného nařízením (ES) č. 644/98 [4];
vzhledem k tomu, že po přistoupení třech nových členských států započne dnem jejich přistoupení šestiměsíční lhůta stanovená v článku 17 nařízení (EHS) č. 2081/92; že některé názvy sdělené členskými státy jsou v souladu s články 2 a 4 uvedeného nařízení a měly by proto být zapsány;
vzhledem k tomu, že opatření tohoto nařízení jsou v souladu se stanoviskem Výboru pro zeměpisná označení a označení původu,
PŘIJALA TOTO NAŘÍZENÍ:
Článek 1
Názvy uvedené v příloze tohoto nařízení se připojí k příloze nařízení (ES) č. 1107/96.
Článek 2
Toto nařízení vstupuje v platnost dnem vyhlášení
ze dne 4. září 1998, kterým se mění příloha I nařízení Rady (EHS) č. 2092/91 o ekologickém zemědělství a k němu se vztahujícím označování zemědělských produktů a potravin
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2092/91 ze dne 24. června 1991 o ekologickém zemědělství a k němu se vztahujícím označování zemědělských produktů a potravin [1], naposledy pozměněné nařízením Komise (ES) č. 1488/97 [2], a zejména na čl. 13 první a druhou odrážku uvedeného nařízení,
vzhledem k tomu, že do přílohy I by měla být zahrnuta ustanovení regulující charakteristiky substrátů pro produkci hub, aby byla v členských státech umožněna ekologická produkce hub za stejných podmínek;
vzhledem k tomu, že zemědělské složky těchto substrátů by měly v zásadě pocházet z hospodářství vyrábějících ekologickou metodou produkce;
vzhledem k tomu, že některé složky, zejména slámu a hnůj, nelze v současné době získat z ekologické produkce v dostatečném množství; že je proto vhodné poskytnout dostatečně dlouhou přechodnou dobu, která by výrobcům umožnila přizpůsobit se novým požadavkům;
vzhledem k tomu, že čl. 7 odst. 2 třetí odrážka stanoví možnost definovat konkrétní požadavky na označování produktů získaných za pomoci některých produktů uvedených v příloze II nařízení (EHS) č. 2092/91; že je vhodné připravit pro tuto konkrétní produkci takové označování, které by informovalo o neekologickém původu složek substrátu po přechodnou dobu;
vzhledem k tomu, že by se mělo zvážit další upřesnění požadavků stanovených v tomto nařízení, zejména pokud jde o podmínky používání a maximální procentuální podíl hnoje, který nepochází z hospodářství vyrábějících ekologickou metodou produkce, a o charakteristiky a původ podhoubí; že by přípravné práce za tímto účelem měly být zahájeny dostatečně brzy na to, aby mohly být dokončeny před koncem přechodné doby;
vzhledem k tomu, že délka přechodné doby může být přezkoumána s ohledem na jakýkoli vývoj v dostupnosti slámy a hnoje z ekologické výroby;
vzhledem k tomu, že opatření tohoto nařízení jsou v souladu se stanoviskem výboru uvedeného v článku 14 nařízení (EHS) č. 2092/91,
PŘIJALA TOTO NAŘÍZENÍ:
Článek 1
Příloha I nařízení (EHS) č. 2092/91 se mění v souladu s přílohou tohoto nařízení.
Článek 2
1. Toto nařízení vstupuje v platnost dnem 1. prosince 1998.
2. Odchylně od ustanovení bodů 5.1 a 5.2 přílohy I lze po přechodnou dobu do 1. prosince 2001 používat:
- produkty uvedené v bodu 5.1 písm. a) přílohy, které nepocházejí z hospodářství vyrábějících ekologickou metodou produkce, ale splňují požadavky uvedené v příloze II oddílu A odrážce 1 až 4 nařízení (EHS) č. 2092/91,
- nebo produkty uvedené v bodu 5.2 přílohy, které nepocházejí z hospodářství vyrábějících ekologickou metodou produkce, ale splňují relevantní požadavky uvedené v příloze II oddílu A nařízení (EHS) č. 2092/91,
pokud produkty uvedené v bodu 5.1 písm. a) a v bodu 5.2 nejsou dostupné z hospodářství vyrábějících ekologickou metodou produkce a potřebu uzná kontrolní orgán nebo subjekt.
V takových případech musí označování a reklama obsahovat prohlášení, které zní: "Houby vypěstované s použitím substrátu z extenzivního zemědělství, který je v ekologickém zemědělství povolen po přechodnou dobu". Slovo "ekologický" v tomto prohlášení nebo kdekoli jinde na etiketě nebo v reklamě nesmí být výraznější než ostatní slova tohoto prohlášení.
Toto nařízení je závazné v celém rozsahu a přímo použitelné ve všech členských státech.
ze dne 12. listopadu 1998, kterým mění nařízení č. 7/66/Euratom, 122/66/EHS, kterým se stanoví seznam míst, kde může být přiznán příspěvek na dopravu, maximální výše uvedeného příspěvku a pravidla pro jeho přiznání
RADA EVROPSKÉ UNIE,
s ohledem na Smlouvu o vytvoření jednotné Rady a jednotné Komise Evropských společenství,
s ohledem na návrh Komise,
vzhledem k tomu, že nařízení č. 7/66/Euratom, 122/66/EHS [1] by mělo být změněno s ohledem na nařízení Rady (ES, ESUO, Euratom) č. 2458/98 ze dne 12. listopadu 1998, kterým se mění nařízení (EHS, ESUO, Euratom) č. 259/68, kterým se stanoví služební řád úředníků a pracovní řád ostatních zaměstnanců Společenství, jakož i na další nařízení použitelná na úředníky a zaměstnance, která se týkají stanovení odměn, důchodů a dalších finančních nároků v eurech [2],
PŘIJALA TOTO NAŘÍZENÍ:
Článek 1
V nařízení č. 7/66/Euratom, 122/66/EHS se slova "belgický frank" nahrazují slovem "euro" a částky vyjádřené v belgických francích se nahrazují odpovídajícími částkami v jednotkách euro podle přepočítacího koeficientu přijatého Radou.
Použijí se pravidla zaokrouhlování částek stanovená v nařízení Rady (ES) č. 1103/97 ze dne 17. června 1997 o některých ustanoveních týkajících se zavedení eura [3].
Článek 2
ze dne 24. listopadu 1998, kterým se mění nařízení (ES) č. 577/97, kterým se stanoví některá prováděcí pravidla pro použití nařízení Rady (ES) č. 2991/94, kterým se stanoví normy pro roztíratelné tuky, a nařízení Rady (EHS) č. 1898/87 o ochraně označení používaných při uvádění mléka a mléčných výrobků na trh
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 2991/94 ze dne 5. prosince 1994, kterým se stanoví normy pro roztíratelné tuky [1], a zejména na článek 8 uvedeného nařízení,
s ohledem na nařízení Rady (EHS) č. 1898/87 ze dne 2. července 1987 o ochraně označení používaných při uvádění mléka a mléčných výrobků na trh [2], naposledy pozměněné Aktem o přistoupení Rakouské republiky, Finské republiky a Švédského království, a zejména na čl. 4 odst. 2 uvedeného nařízení,
vzhledem k tomu, že čl. 2 odst. 1 nařízení Komise (ES) č. 577/97 ze dne 1. dubna 1997, kterým se stanoví určitá prováděcí pravidla pro použití nařízení Rady (ES) č. 2991/94, kterým se stanoví normy pro roztíratelné tuky, a nařízení Rady (EHS) č. 1898/87 o ochraně označení používaných při uvádění mléka a mléčných výrobků na trh [3], naposledy pozměněného nařízením (EHS) č. 1298/98 [4], stanoví pravidla pro označování obsahu tuku u roztíratelných tuků s výjimkou produktů uvedených v nařízení (ES) č. 2991/94, jejichž minimální obsah tuku je 80 %; že metoda ověření shody s uvedenými pravidly je stanovena v čl. 2 odst. 3 nařízení (ES) č. 577/97 a v příloze II uvedeného nařízení; že datum uplatňování uvedené metody bylo odloženo na 1. ledna 1999, aby se uživatelům umožnilo získat zkušenosti s dotyčnou metodou a aby se umožnilo důkladné přezkoumání její uskutečnitelnosti na základě výsledků zaslaných Komisi;
vzhledem k tomu, že zkoumání zaslaných údajů ukázalo, že tolerance stanovené pro ověřování deklarovaného obsahu tuku jsou příliš úzké; že by uvedené tolerance pro průměry výsledků získaných z odebraných vzorků a pro jednotlivé výsledky měly být zdvojnásobeny; že za uvedených okolností nelze nadále trvat na požadavku, aby každý vzorek vyhověl limitům stanoveným v příloze nařízení (ES) č. 2991/94; že je nutno stanovit požadavek, že uvedeným limitům musí vyhovět zjištěný průměrný obsah;
vzhledem k tomu, že opatření tohoto nařízení jsou v souladu se stanovisky příslušných řídících výborů,
PŘIJALA TOTO NAŘÍZENÍ:
a) odst. 1 písm. b) a c) se nahrazují tímto:
"b) průměrný obsah tuku se nesmí lišit o více než jedno procento od deklarovaného procenta. Jednotlivé vzorky se nesmí lišit o více než dvě procenta od deklarovaného procenta;
c) průměrný obsah tuku musí vždy vyhovět limitům stanoveným v příloze nařízení (ES) č. 2991/94.";
b) odstavec 2 se nahrazuje tímto:
2. Příloha II se nahrazuje tímto:
Nařízení Rady (ES) č. 2531/98 ze dne 23. listopadu 1998 o uplatňování minimálních rezerv Evropskou centrální bankou
RADA EVROPSKÉ UNIE,
s ohledem na protokol č. 3 o statutu Evropského systému centrálních bank a Evropské centrální banky (dále jen "statut"), a zejména na článek 19.2 tohoto statutu,
s ohledem na doporučení Evropské centrální banky (dále jen "ECB") [1],
s ohledem na stanovisko Evropského parlamentu [2],
s ohledem na stanovisko Komise [3],
v souladu s postupem uvedeným v čl. 106 odst. 6 Smlouvy o založení Evropského společenství (dále jen "Smlouva") a článku 42 statutu a za podmínek článku 43.1 statutu a bodu 8 protokolu č. 11 o některých ustanoveních týkajících se Spojeného království Velké Británie a Severního Irska,
(1) vzhledem k tomu, že článek 19.2 ve spojení s článkem 43.1 statutu, bodem 8 protokolu č. 11 a bodem 2 protokolu č. 12 o některých ustanoveních týkajících se Dánska nezakládá pro nezúčastněné členské státy žádná práva ani jim neukládá žádné povinnosti;
(2) vzhledem k tomu, že článek 19.2 statutu stanoví, že Rada mimo jiné určí základ pro minimální rezervy a nejvýše přípustný poměr mezi těmito rezervami a jejich základem;
(3) vzhledem k tomu, že článek 19.2 statutu také stanoví, že Rada mimo jiné určí přiměřené sankce pro případy nedodržení uvedených požadavků; že toto nařízení stanoví zvláštní sankce; že toto nařízení odkazuje, pokud se jedná o zásady a postupy při uvalování sankcí, na nařízení Rady (ES) č. 2532/98 ze dne 23. listopadu 1998 o pravomoci Evropské centrální banky uvalovat sankce [4] a upravuje zjednodušený postup při uvalování sankcí za určitá protiprávní jednání; že v případě rozporu mezi ustanoveními nařízení (ES) č. 2532/98 a ustanoveními tohoto nařízení, která ECB umožňují uvalovat sankce, mají přednost ustanovení tohoto nařízení;
(4) vzhledem k tomu, že článek 19.1 statutu stanoví, že Rada guvernérů ECB může vydat nařízení týkající se výpočtu a určování požadované výše minimálních rezerv;
(5) vzhledem k tomu, že má-li být povinnost minimálních rezerv účinně využita jako nástroj k řízení peněžního trhu a k provádění měnové regulace, musí být systém jejího ukládání strukturován tak, aby ECB byla schopna dostatečně pružně stanovovat požadavky na minimální rezervy v souvislosti s měnícími se hospodářskými a finančními poměry ve zúčastněných členských státech a v závislosti na nich; že ECB musí být v tomto ohledu dostatečně pružná, aby mohla reagovat na nové platební techniky, například na rozvoj elektronických peněz; že ECB může uložit povinnost minimálních rezerv ve vztahu k závazkům vyplývajícím z podrozvahových položek, zejména těch, které jsou samy o sobě nebo ve spojení s jinými rozvahovými nebo podrozvahovými položkami srovnatelné se závazky uváděnými v rozvaze, aby touto povinností omezila možnosti obcházení požadavků na minimální rezervy;
(6) vzhledem k tomu, že při vydávání podrobných nařízení o povinnosti minimálních rezerv, včetně nařízení o stanovení skutečných sazeb minimálních rezerv, o případném úročení rezerv, o jakémkoli osvobození od povinnosti minimálních rezerv nebo o změně těchto požadavků pro jednu nebo několik vymezených skupin institucí, je ECB povinna jednat v souladu s cíli Evropského systému centrálních bank (dále jen "ESCB") stanovenými v čl. 105 odst. 1 Smlouvy a článku 2 statutu; že to mimo jiné zahrnuje uplatňování zásady, že je třeba zamezit významnému nežádoucímu přemístění nebo převedení vkladů; že úprava povinnosti minimálních rezerv může být součástí vymezení a provádění měnové politiky, což patří podle čl. 105 odst. 2 první odrážky Smlouvy a podle čl. 3.1 první odrážky statutu k základním úkolům ESCB;
(7) vzhledem k tomu, že sankcemi pro případ nesplnění povinností uložených v tomto nařízení není dotčena možnost ESCB přijmout vhodná donucovací opatření vůči protistranám, včetně částečného nebo úplného vyloučení některé instituce z operací měnové politiky v případě závažného porušení požadavků na minimální rezervy;
(8) vzhledem k tomu, že ESCB a ECB byly pověřeny přípravou nástrojů měnové politiky, aby mohly plynule fungovat ve třetí etapě hospodářské a měnové unie (dále jen "třetí etapa"); že důležitou součástí přípravy je přijmout ještě před začátkem třetí etapy nařízení ECB, na jejichž základě budou instituce povinny držet od 1. ledna 1999 minimální rezervy; že je žádoucí v průběhu roku 1998 podrobně informovat hospodářské subjekty o podrobných ustanoveních, jejichž přijetí považuje ECB za nutné k provedení systému minimálních rezerv; že je proto třeba poskytnout ECB ode dne vstupu tohoto nařízení v platnost normotvorné pravomoci;
(9) vzhledem k tomu, že účinné uplatňování všech ustanovení tohoto nařízení je možné pouze tehdy, přijmou-li zúčastněné členské státy opatření nezbytná k zajištění toho, že jejich orgány budou mít pravomoci k plné podpoře ECB a spolupráci s ní při shromažďování a ověřování informací podle tohoto nařízení v souladu s článkem 5 Smlouvy,
PŘIJALA TOTO NAŘÍZENÍ:
2. "národní centrální bankou" rozumí centrální banka zúčastněného členského státu;
3. "institucí" rozumí právní subjekt ve zúčastněném členském státě, kterému může ECB podle článku 19.1 statutu uložit povinnost držet minimální rezervy;
4. "sazbou minimálních rezerv" rozumí procentní podíl základu pro minimální rezervy, kterou může ECB určit podle článku 19.1 statutu;
5. "sankcemi" rozumějí pokuty, penále, sankční úroky a bezúročné vklady.
Článek 2
Právo na osvobození od povinnosti minimálních rezerv
ECB může za dodržení zásady rovného zacházení osvobodit instituce od povinnosti minimálních rezerv podle kriterií, které sama stanoví.
Článek 3
Základ pro minimální rezervy
1. Základ pro minimální rezervy, jejichž držení může ECB uložit institucím podle článku 19.1 statutu, zahrnuje s výhradou odstavců 2 a 3 tohoto článku
i) závazky instituce z přijetí peněžních prostředků, spolu se
ii) závazky z podrozvahových položek, avšak bez
iii) všech nebo některých závazků vůči jiným institucím podle podrobných pokynů, jež vydá ECB, a
iv) závazků vůči ECB nebo národním centrálním bankám.
2. U závazků ve formě převoditelných dluhových nástrojů může ECB stanovit jako alternativu k odst. 1 bodu iii), že závazky jedné instituce vůči jiné mohou být úplně nebo částečně odečteny od základu pro minimální rezervy instituce, vůči níž směřují tyto závazky.
3. ECB může za dodržení zásady rovného zacházení připustit, aby určité druhy aktiv mohly být odečteny od určitých kategorií závazků, které jsou součástí základu pro minimální rezervy.
Článek 4
Sazby minimálních rezerv
1. Sazby minimálních rezerv, které může ECB stanovit podle článku 19.1 statutu, nesmějí překročit 10 % odpovídajících závazků tvořících základ pro minimální rezervy, mohou však činit 0 %.
2. S výhradou odstavce 1 může ECB za dodržení zásady rovného zacházení stanovit pro určité kategorie závazků, které tvoří základ pro minimální rezervy, rozdílné sazby minimálních rezerv.
Článek 5
Normotvorná pravomoc
Pro účely článků 2, 3 a 4 může ECB případně přijímat nařízení nebo rozhodnutí.
Článek 6
Právo na shromažďování a ověřování informací
1. ECB má právo shromažďovat od institucí informace potřebné k uplatňování minimálních rezerv. Tyto informace jsou důvěrné.
2. ECB má právo ověřovat přesnost a kvalitu informací, které instituce poskytují jako doklad plnění požadavků na minimální rezervy. ECB oznámí instituci své rozhodnutí údaje ověřit nebo provést jejich nucené shromáždění.
3. Právo ověřovat údaje zahrnuje také právo
a) vyžadovat předložení dokumentů;
b) kontrolovat účetní knihy a záznamy institucí;
c) pořizovat si opisy nebo výpisy z účetních knih a záznamů;
d) požadovat písemná a ústní vysvětlení.
Jestliže instituce brání shromažďování nebo ověřování informací, poskytne zúčastněný členský stát, v němž se nacházejí obchodní prostory dotyčné instituce, nezbytnou pomoc včetně zajištění přístupu do obchodních prostor, aby mohla být výše uvedená práva uplatněna.
4. ECB může pověřit národní centrální banky výkonem práv zmíněných v odstavcích 1 až 3. Podle čl. 34.1 první odrážky statutu je ECB oprávněna nařízením blíže určit podmínky, za nichž lze uplatňovat právo na ověřování informací.
Článek 7
Sankce za nedodržení povinností
1. Jestliže některá instituce nedrží minimální rezervy uložené podle tohoto nařízení a souvisejících nařízení nebo rozhodnutí ECB nebo je drží pouze částečně, může ECB uvalit některou z těchto sankcí:
a) platbu ve výši až 5 procentních bodů nad mezní výpůjční sazbu ESCB nebo dvojnásobku této sazby, v obou případech z částky nedodržených minimálních rezerv danou institucí;
b) povinnost dané instituce držet u ECB nebo národních centrálních bank zúčastněných členských států bezúročné vklady až do trojnásobku částky nedodržené požadované výše minimálních rezerv. Doba splatnosti vkladů nesmí překročit období, v němž instituce nedrží minimální rezervy.
2. Při uvalování sankcí podle odstavce 1 se použijí zásady a postupy uvedené v nařízení (ES) č. 2532/98. Ustanovení čl. 2 odst. 1 a 3 a čl. 3 odst. 1, 2, 3 a 4 uvedeného nařízení se však nepoužijí a lhůty uvedené v čl. 3 odst. 6, 7 a 8 uvedeného nařízení se zkracují na 15 dnů.
3. Jestliže některá instituce nedodrží povinnosti vyplývající z tohoto nařízení nebo ze souvisejících nařízení nebo rozhodnutí ECB jiné než uvedené v odstavci 1, použijí se sankce stanovené pro toto nedodržení v nařízení (ES) č. 2532/98, jakož i meze a podmínky pro uvalování sankcí v něm stanovené.
Článek 8
Závěrečná ustanovení
Toto nařízení vstupuje v platnost dnem vyhlášení
Rozhodnutí výkonného výboru
ze dne 16. prosince 1998
o zavedení jednotného formuláře, kterým se prokazuje pozvání, závazek poskytnutí podpory nebo potvrzení o ubytování
[SCH/Com-ex (98) 57]
VÝKONNÝ VÝBOR,
s ohledem na článek 132 prováděcí úmluvy k Schengenské dohodě,
s ohledem na článek 9 uvedené úmluvy,
vzhledem k tomu, že je v zájmu všech států Schengenu uplatňovat jednotná pravidla pro udělování víz v rámci společné politiky pohybu osob, aby se zabránilo možným negativním důsledkům pro vstup na schengenské území a pro vnitřní bezpečnost;
ROZHODL TAKTO:
Bod 1.4 kapitoly V Společné konzulární instrukce o vízech (Ověření dalších dokladů podle druhu žádosti) stanoví použití jednotného formuláře, kterým se potvrzuje závazek poskytnout ubytování.
Tento formulář poskytuje značnou pružnost využití a přizpůsobuje se právní situaci každé smluvní strany v situaci, kdy státy Schengenu využívají velmi odlišné formuláře pro jednotlivé druhy závazků.
Tyto rozdíly zvyšují zejména riziko zneužití, proto se zavádí nový doklad vybavený prvky, které jej chrání před paděláním a pozměňováním.
Jednotné jsou tyto prvky:
- úprava a struktura,
- bezpečnostní prvky.
Jednotný formulář bude zaveden během roku 1999 ve státech, které uplatňují prováděcí úmluvu a jejichž vnitrostátní právní předpisy požadují tento typ důkazů.
1. Ve Společné konzulární instrukci se v kapitole V bodu 1.4 doplňuje nová věta, která zní: "Pokud vnitrostátní právní předpisy některého státu Schengenu vyžadují pro doložení pozvání soukromých osob nebo pro služební cesty prohlášení o poskytnutí podpory nebo potvrzení o ubytování, použije se pro ně jednotný formulář [1]
." 2. Smluvní strany Schengenu vyplňují jednotný formulář v souladu s vnitrostátními právními předpisy.
3. Jednotný formulář, který budou smluvní strany Schengenu používat pro prohlášení o poskytnutí podpory, pozvání nebo pro potvrzení o ubytování se vypracuje centrálně v souladu s technickými podmínkami uvedenými v příloze A (technický popis bezpečnostních prvků) a v přílohách A1 a A2 (vzory). Povinné jednotné prvky jednotného formuláře jsou uvedeny v příloze B.
4. Vzory dokladů vypracované smluvními stranami se připojí ke Společné konzulární instrukci jako příloha 15.
5. Francie dodá ostatním státům Schengenu filmy nutné pro výrobu těchto formulářů. Smluvní strany nesou náklady společně.
6. Bezpečnostní prvky dokladu se pravidelně zkoumají (pokud možno každé dva roky). Bezpečnostní prvky formulářů se upravují každé dva roky, nezávisle na obecných změnách, které mohou být nezbytné, je-li formulář pozměňován padělateli nebo pozměňovateli nebo pokud byla prozrazena ochranná opatření zajišťující technickou bezpečnost.
7. Doklad je vyhotoven nejméně ve třech jazycích.
8. Toto rozhodnutí vstupuje v platnost po oznámení všech států Schengenu, že provedly uvedená opatření.
o postupu ověřování shody stavebních výrobků ve smyslu čl. 20 odst. 2 směrnice Rady 89/106/EHS, pokud jde o tepelně izolační výrobky (oznámeno pod číslem K(1999) 115) (Text s významem pro EHP)
(1999/91/ES) KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 89/106/EHS ze dne 21. prosince 1988 o sbližování právních a správních předpisů členských států týkajících se stavebních výrobků [1], ve znění směrnice 93/68/EHS [2], a zejména na čl. 13 odst. 4 uvedené směrnice,
vzhledem k tomu, že se na Komisi požaduje, aby mezi dvěma postupy ověřování shody výrobku podle čl. 13 odst. 3 směrnice 89/106/EHS zvolila "v souladu s bezpečností co nejméně obtížný postup"; že to znamená, že je nutné rozhodnout, zda je pro daný výrobek nebo skupinu výrobků systém řízení výroby, za nějž je odpovědný výrobce, nezbytnou a postačující podmínkou ověřování shody, nebo zda se z důvodů spojených s plněním kritérií uvedených v čl. 13 odst. 4 pro daný účel požaduje účast schváleného certifikačního orgánu;
vzhledem k tomu, že se v čl. 13 odst. 4 požaduje, aby byl takto stanovený postup uveden v pověřeních a v technických specifikacích; že je tedy žádoucí stanovit výrobky nebo skupiny výrobků, které budou základem pověření a technických specifikací;
vzhledem k tomu, že jsou oba postupy podle čl. 13 odst. 3 podrobně popsány v příloze III směrnice 89/106/EHS; že je tedy nezbytné jasně specifikovat metody, kterými se musí tyto dva postupy provádět podle přílohy III pro každý výrobek nebo skupinu výrobků, neboť příloha III dává určitým systémům přednost;
vzhledem k tomu, že postup uvedený v čl. 13 odst. 3 písm. a) odpovídá systémům stanoveným v první možnosti bez průběžného dozoru a v druhé a třetí možnosti bodu ii) oddílu 2 přílohy III a postup uvedený v čl. 13 odst. 3 písm. b) odpovídá systémům stanoveným v bodu i) oddílu 2 přílohy III a v první možnosti s průběžným dozorem bodu ii) oddílu 2 přílohy III;
vzhledem k tomu, že opatření stanovená tímto rozhodnutím jsou v souladu se stanoviskem Stálého výboru pro stavebnictví,
PŘIJALA TOTO ROZHODNUTÍ:
Článek 1
Shoda výrobků a skupin výrobků stanovených v příloze I se ověřuje postupem, při němž je za systém řízení výroby zajišťující, že výrobek je ve shodě s příslušnými technickými specifikacemi, výlučně odpovědný výrobce.
Článek 2
Shoda výrobků stanovených v příloze II se ověřuje postupem, při němž je kromě systému řízení výroby provozovaném výrobcem do posuzování a dozoru nad řízením výroby nebo samotným výrobkem zapojen schválený certifikační orgán.
Článek 3
Postup ověřování shody stanovený v příloze III musí být uveden v pověřeních pro harmonizované normy.
Článek 4
Toto rozhodnutí je určeno členským státům.
Směrnice Komise 1999/68/ES
ze dne 28. června 1999,
kterou se stanoví dodatečná opatření pro odrůdové seznamy okrasných rostlin, které vedou dodavatelé podle směrnice Rady 98/56/ES
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 98/56/ES ze dne 20. července 1998 o uvádění rozmnožovacího materiálu okrasných rostlin na trh [1], a zejména na čl. 9 odst. 4 uvedené směrnice,
(1) vzhledem k tomu, že směrnice Komise 93/78/EHS [2] stanoví prováděcí pravidla týkající se odrůdových seznamů okrasných rostlin, které vedou dodavatelé podle směrnice Rady 91/682/EHS [3];
(2) vzhledem k tomu, že směrnice 91/682/EHS byla zrušena zrušuje od 1. července 1999 a nahrazena směrnicí 98/56/ES;
(3) vzhledem k tomu, že podle čl. 9 odst. 4 směrnice 98/56/ES mohou být přijata dodatečná prováděcí plavidla pro odrůdové seznamy okrasných rostlin, které vedou dodavatelé, včetně technického popisu a názvů;
(4) vzhledem k tomu, že na úrovni Společenství již existuje systém popisu odrůd v ochrany odrůd rostlin;
(5) vzhledem k tomu, že tento systém rovněž obsahuje údaje o udržovacím šlechtění odrůd a o rozdílech od nejbližších podobných odrůd;
(6) vzhledem k tomu, že s přihlédnutím k vývoji právních předpisů Společenství, které se týkají ochrany odrůd rostlin, je žádoucí u popisu odrůd podle směrnice 98/56/ES zajistit návaznost na tyto právní předpisy;
(7) vzhledem k tomu, že by směrnice 93/78/EHS měla být zrušena;
(8) vzhledem k tomu, že opatření této směrnice jsou v souladu se stanoviskem Stálého výboru pro rozmnožovací materiál okrasných rostlin,
PŘIJALA TUTO SMĚRNICI:
Článek 1
Tato směrnice stanoví dodatečná prováděcí opatření pro odrůdové seznamy okrasných rostlin, které vedou dodavatelé podle čl. 9 odst. 1 čtvrté odrážky směrnice 98/56/ES.
Článek 2
1. Odrůdové seznamy vedené dodavateli musí obsahovat
i) název odrůdy a případně údaj o jeho obecně známých synonymech;
ii) údaje o udržovacím šlechtění a používaném systému rozmnožování odrůdy;
iii) popis odrůdy alespoň na základě znaků a jejich projevů v souladu s ustanoveními o žádostech o ochranu odrůd rostlin ve Společenství, pokud se jí týká;
iv) je-li to možné, údaj o tom, do jaké míry se odrůda liší od nejbližších podobných odrůd.
2. Ustanovení odst. 1 bodů ii) a iv) se nevztahují na dodavatele, jejichž činnost se omezuje na uvádění rozmnožovacího materiálu okrasných rostlin na trh.
Článek 3
Směrnice 93/78/EHS se zrušuje s účinností ode dne uvedeného v článku 4 této směrnice.
Článek 4
1. Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 31. prosince 1999. Neprodleně o nich uvědomí Komisi.
2. Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
3. Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 5
Směrnice Evropského parlamentu a Rady 1999/92/ES
ze dne 16. prosince 1999
o minimálních požadavcích na zlepšení bezpečnosti a ochrany zdraví zaměstnanců vystavených riziku výbušných prostředí (patnáctá samostatná směrnice ve smyslu čl. 16 odst. 1 směrnice 89/391/EHS)
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na článek 137 této smlouvy,
s ohledem na návrh Komise [1] předložený po konzultaci s Poradním výborem pro bezpečnost, hygienu a ochranu zdraví při práci a se Stálým výborem pro bezpečnost a ochranu zdraví v hornictví a ostatních odvětvích těžebního průmyslu,
s ohledem na stanovisko Hospodářského a sociálního výboru [2],
v souladu s postupem stanoveným v článku 251 Smlouvy, s ohledem na společný návrh schválený dohodovacím výborem dne 21. října 1999 [3],
vzhledem k těmto důvodům:
(1) článek 137 Smlouvy stanoví, že Rada přijímá směrnice určující minimální požadavky na podporu zlepšování zejména pracovního prostředí a k zabezpečení vyšší úrovně ochrany bezpečnosti a zdraví pracovníků;
(2) podle uvedeného článku by tyto směrnice neměly ukládat správní, finanční ani právní omezení bránící zakládání a rozvoji malých a středních podniků;
(3) zlepšení bezpečnosti, hygieny a ochrany zdraví zaměstnanců při práci je cíl, který nesmí být podřízen úvahám ryze ekonomické povahy;
(4) pro zaručení bezpečnosti a zdraví zaměstnanců je nezbytné dodržování minimálních požadavků na zlepšení bezpečnosti a ochrany zdraví zaměstnanců vystavených riziku výbušných prostředí;
(5) tato směrnice je samostatnou směrnicí ve smyslu čl. 16 odst. 1 směrnice Rady 89/391/EHS ze dne 12. června 1989 o zavádění opatření pro zlepšení bezpečnosti a ochrany zdraví zaměstnanců při práci [4]; proto se uvedená směrnice, zejména ustanovení týkající se informování zaměstnanců, projednávání se zaměstnanci a školení zaměstnanců, vztahuje v plném rozsahu na případy, kdy mohou být zaměstnanci ohroženi výbušnými prostředími, aniž jsou dotčena přísnější nebo zvláštní ustanovení této směrnice;
(6) tato směrnice představuje konkrétní příspěvek k vytvoření sociálního rozměru vnitřního trhu;
(7) směrnice Evropského parlamentu a Rady 94/9/ES ze dne 23. března 1994 o sbližování právních předpisů členských států týkajících se zařízení a ochranných systémů pro použití v prostředí s nebezpečím výbuchu [5] uvádí, že se připravuje doplňková směrnice založená na článku 137 Smlouvy, která se vztahuje zejména na nebezpečí výbuchu vyplývajícího z použití nebo druhů a metod instalace zařízení;
(8) ochrana před výbuchem je obzvláště důležitá z hlediska bezpečnosti; výbuchy ohrožují životy a zdraví zaměstnanců v důsledku nekontrolovatelných účinků ohně a tlaku, přítomnosti škodlivých produktů reakcí a spotřeby kyslíku ve vzduchu, který zaměstnanci potřebují k dýchání;
(9) stanovení odpovídající strategie pro předcházení výbuchům vyžaduje, aby technická opatření na pracovišti byla doplněna organizačními opatřeními; směrnice 89/391/EHS vyžaduje, aby zaměstnavatel měl k dispozici hodnocení rizik pro bezpečnost a zdraví zaměstnanců na pracovišti; tento požadavek se v této směrnici upřesňuje tak, že je zaměstnavatel povinen vypracovávat dokument nebo soubor dokumentů o ochraně proti výbuchům, který splňuje minimální požadavky stanovené touto směrnicí, a aktualizovat jej; dokument o ochraně proti výbuchům zahrnuje určení nebezpečí, vyhodnocení rizik a vymezení specifických opatření přijatých za účelem zajištění zdraví a bezpečnosti zaměstnanců vystavených riziku výbušného prostředí v souladu s článkem 9 směrnice 89/391/EHS; dokument o ochraně proti výbuchům může být součástí hodnocení rizik pro bezpečnost a zdraví při práci, vyžadovaného článkem 9 směrnice 89/391/EHS;
(10) hodnocení rizik výbuchu mohou vyžadovat i jiné akty Společenství; pro zamezení nepotřebné duplicity by zaměstnavatel měl mít možnost v souladu s vnitrostátními zvyklostmi kombinovat dokumenty, části dokumentů nebo dalších odpovídajících zpráv vyhotovovaných podle ostatních právních předpisů Společenství a vypracovat tak jediný dokument "zprávu o bezpečnosti";
(11) předcházení vzniku výbušných prostředí také zahrnuje použití zásady nahrazení;
(12) pokud jsou na stejném pracovišti přítomni zaměstnanci několika podniků, je třeba zavést koordinaci;
(13) je-li to nezbytné, musí být preventivní opatření doplněna dodatečnými opatřeními, která se uplatní, pokud dojde ke vznícení; maximální bezpečnosti je možné dosáhnout kombinací preventivních a následných opatření, která snižují škodlivé účinky výbuchů na zaměstnance;
(14) směrnice Rady 92/58/EHS ze dne 24. června 1992 o minimálních požadavcích na bezpečnostní nebo zdravotní značky na pracovišti (devátá samostatná směrnice ve smyslu čl. 16 odst. 1 směrnice 89/391/EHS)6 se vztahuje v plném rozsahu zejména na místa bezprostředně sousedící s nebezpečnými prostory, ve kterých mohou kouř, řezání, sváření a ostatní činnosti, při nichž vzniká plamen a jiskry, reagovat s nebezpečným prostorem [6];
(15) směrnice 94/9/ES rozděluje zařízení a ochranné systémy pro jednotlivá zařízení do skupin a kategorií zařízení; tato směrnice stanoví, že zaměstnavatel roztřídí místa, kde se mohou vyskytnout výbušná prostředí, na zóny, a určí, jaké skupiny a kategorie zařízení jaké ochranné systémy by se měly používat v jednotlivých zónách,
PŘIJALY TUTO SMĚRNICI:
ODDÍL I
OBECNÁ USTANOVENÍ
Článek 1
Účel a oblast působnosti
1. Tato směrnice, která je patnáctou samostatnou směrnicí ve smyslu čl. 16 odst. 1 směrnice 89/391/EHS, stanoví minimální požadavky na bezpečnost a ochranu zdraví zaměstnanců vystavených riziku výbušných prostředí vymezených článkem 2.
2. Tato směrnice se nevztahuje na:
a) prostory bezprostředně používané pro lékařské vyšetření pacientů a během něj,
b) používání zařízení na spalování plynného paliva podle směrnice 90/396/EHS [7],
c) výrobu, manipulaci, použití, skladování a dopravu výbušnin nebo chemicky nestálých látek,
d) průmysl těžby nerostných surovin podle směrnice 92/91/EHS [8] nebo směrnice 92/104/EHS [9],
e) použití pozemních, vodních a vzdušných dopravních prostředků, na než se vztahují případná ustanovení mezinárodních dohod (např. ADNR, AGRD, ICAO, IMO, RID) a směrnice Společenství provádějící tyto dohody. Nejsou vyloučeny dopravní prostředky používané ve výbušných prostředí.
3. Směrnice 89/391/EHS a odpovídající samostatné směrnice se vztahují v plném rozsahu na oblasti uvedené v odstavci 1, aniž jsou dotčena přísnější nebo zvláštní ustanovení této směrnice.
Článek 2
Definice
Pro účely této směrnice se "výbušným prostředím" rozumí za atmosférických podmínek směs vzduchu s hořlavými látkami ve formě plynů, par, mlhy nebo prachů, ve které se po vznícení rozšíří hoření do celé nezapálené směsi.
ODDÍL II
POVINNOSTI ZAMĚSTNAVATELE
Článek 3
Předcházení výbuchům a ochrana před nimi
Za účelem předcházení výbuchům ve smyslu čl. 6 odst. 2 směrnice 89/391/EHS a zajištění ochrany proti nim přijme zaměstnavatel technická nebo organizační opatření, která jsou vhodná podle typu provozu, v souladu s následujícími hlavními zásadami v tomto pořadí:
- předcházení vzniku výbušných prostředí nebo, pokud to charakter činnosti neumožňuje,
- zabránění vznícení výbušných prostředí a
- snížení škodlivých účinků výbuchu, aby byly zajištěny zdraví a bezpečnost zaměstnanců.
Tato opatření se v případě nutnosti kombinují nebo doplňují dalšími opatřeními proti šíření výbuchu a jsou přezkoumávána pravidelně a v každém případě, když nastanou významné změny.
Článek 4
Hodnocení rizik výbuchu
1. Při plnění povinností stanovených čl. 6 odst. 3 a čl. 9 odst. 1 směrnice 89/391/EHS vyhodnotí zaměstnavatel specifická rizika vyplývající z výbušných prostředí, s přihlédnutím alespoň k
- pravděpodobnosti výskytu výbušných prostředí a délce jejich trvání,
- pravděpodobnosti existence zdrojů vznícení, včetně elektrostatických výbojů, jejich aktivace a působení,
- zařízením, použitým látkám, procesům a jejich možnému vzájemnému působení,
- rozsahu předpokládaných účinků.
Rizika výbuchu musí být hodnocena celkově.
2. Při hodnocení rizik výbuchu se vezmou v úvahu místa, která jsou nebo mohou být otvory spojena s místy, kde se mohou vyskytovat výbušná prostředí.
Článek 5
Obecné povinnosti
Pro zajištění bezpečnosti a zdraví zaměstnanců musí zaměstnavatel v souladu s hlavními zásadami hodnocení rizik a se zásadami vymezenými článkem 3 přijmout nezbytná opatření, aby
- v místech, kde se mohou vyskytovat výbušná prostředí v rozsahu ohrožujícím zdraví a bezpečnost zaměstnanců nebo dalších osob, zajistil takové pracovní prostředí, ve kterém je možno bezpečně pracovat,
- v pracovních prostředích, kde se mohou vyskytovat výbušná prostředí v rozsahu ohrožujícím zdraví a bezpečnost zaměstnanců, zajistil vhodný dozor během přítomnosti zaměstnanců v souladu s hodnocením rizik a za použití odpovídajících technických prostředků.
Článek 6
Povinnost koordinace
Pokud jsou na stejném pracovišti přítomni zaměstnanci z několika podniků, je každý zaměstnavatel odpovědný za všechny záležitosti spadající pod jeho kontrolu.
Aniž je dotčena individuální odpovědnost každého zaměstnavatele vymezená ve směrnici 89/391/EHS, koordinuje zaměstnavatel odpovědný za pracoviště v souladu s vnitrostátními právními předpisy nebo zvyklostmi provádění všech opatření na ochranu zdraví a bezpečnosti zaměstnanců a v dokumentu o ochraně proti výbuchům uvedeném v článku 8 upřesní účel koordinace a opatření a postupy pro její provádění.
Článek 7
Místa, kde se mohou vyskytovat výbušná prostředí
1. Zaměstnavatel rozdělí místa, kde se mohou vyskytovat výbušná prostředí, do zón v souladu s přílohou I.
2. Zaměstnavatel zajistí, aby na místa uvedená v odstavci 1 byly uplatňovány minimální požadavky stanovené v příloze II.
3. V případě nutnosti se místa, kde se mohou vyskytovat výbušná prostředí v rozsahu ohrožujícím bezpečnost a zdraví zaměstnanců, označí na vstupu značkami v souladu s přílohou III.
Článek 8
Dokument o ochraně proti výbuchům
Při plnění povinností vyplývajících z článku 4 zaměstnavatel zajistí, aby byl vypracován a aktualizován určitý dokument (dále jen "dokument o ochraně proti výbuchům").
Dokument o ochraně proti výbuchům musí zejména uvádět,
- že byla zjištěna a vyhodnocena rizika výbuchu,
- že byla přijata odpovídající opatření pro dosažení účelu této směrnice,
- která místa byla rozdělena do zón v souladu s přílohou I,
- na která místa se vztahují minimální požadavky vymezené v příloze II,
- že pracoviště a pracovní vybavení, včetně výstražných prostředků, jsou navržena, používána a udržována s náležitým ohledem na bezpečnost,
- že byla přijata opatření pro bezpečné používání pracovního zařízení v souladu se směrnicí Rady 89/655/EHS [10].
Dokument o ochraně proti výbuchům musí být vypracován ještě před zahájením prací a přezkoumán, dojde-li k podstatnějším změnám, rozšíření nebo reorganizaci pracoviště, pracovního zařízení nebo organizace práce.
Zaměstnavatel může kombinovat stávající hodnocení rizik výbuchu, dokumenty nebo jiné rovnocenné zprávy vypracovávané podle jiných aktů Společenství.
Článek 9
Zvláštní požadavky na pracovní zařízení a pracoviště
1. Pracovní zařízení pro použití v místech, kde se mohou vyskytovat výbušná prostředí, které je již používáno nebo je v podniku nebo závodě poprvé k dispozici před 30. červnem 2003, musí od uvedeného dne splňovat minimální požadavky stanovené v příloze II části A, pokud se na ně nevztahuje zcela ani zčásti žádná jiná směrnice Společenství.
2. Pracovní zařízení pro použití v místech, kde se mohou vyskytovat výbušná prostředí, které je v podniku nebo závodě poprvé k dispozici po 30. červnu 2003, musí splňovat minimální požadavky stanovené v příloze II částech A a B.
3. Pracoviště zahrnující místa, kde se mohou vyskytovat výbušná prostředí poprvé uvedená do provozu po 30. červnu 2003, musí splňovat minimální požadavky stanovené touto směrnicí.
4. Pracoviště zahrnující místa, kde se mohou vyskytovat výbušná prostředí, která jsou již v provozu před 30. červnem 2003, musí splňovat minimální požadavky stanovené touto směrnicí nejpozději do tří let po uvedeném dni.
5. Pokud budou po 30. červnu 2003 provedeny změny, rozšíření nebo reorganizace na pracovištích zahrnujících místa, kde se mohou vyskytovat výbušná prostředí, přijme zaměstnavatel nezbytná opatření, aby tyto změny, rozšíření a reorganizace splňovaly minimální požadavky stanovené touto směrnicí.
ODDÍL III
RŮZNÁ USTANOVENÍ
Článek 10
Úpravy příloh
Úpravy příloh čistě technického rázu v souvislosti s
- přijetím směrnic o technické harmonizaci a normalizaci v oblasti ochrany proti výbuchům nebo
- technickým rozvojem, změnami v mezinárodních předpisech či specifikacích nebo poznatcích v oblasti předcházení a ochrany proti výbuchům,
se přijímají postupem podle článku 17 směrnice 89/391/EHS.
Článek 11
Příručka správných postupů
Komise vypracuje praktické pokyny v příručce správných postupů nezávazné povahy. Tato příručka se zaměří na témata uvedená v článcích 3, 4, 5, 6, 7 a 8, v příloze I a příloze II části A.
V souladu s rozhodnutím Rady 74/325/EHS [11] Komise nejdříve konzultuje Poradní výbor pro bezpečnost, hygienu a ochranu zdraví při práci.
K uvedené příručce přihlédnou členské státy co nejvíce při vypracovávání vlastních politik na ochranu bezpečnosti a zdraví zaměstnanců na základě této směrnice.
Článek 12
Informace pro podniky
Členské státy poskytnou na žádost zaměstnavatelům odpovídající informace v souladu s článkem 11, zejména se zvláštním přihlédnutím k příručce správných postupů.
Článek 13
Závěrečná ustanovení
1. Členské státy uvedou v účinnnost právní a správní předpisy nezbytné pro dosažení souladu s touto směrnicí nejpozději do 30. června 2003. Neprodleně o nich uvědomí Komisi.
Opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich vyhlášení. Způsob odkazu si stanoví členské státy.
2. Členské státy sdělí Komisi znění vnitrostátních právních předpisů, které přijaly nebo přijmou v oblasti působnosti této směrnice.
3. Každých pět let předloží členské státy Komisi zprávu o praktickém provádění této směrnice a uvedou stanoviska sociálních partnerů. Komise o tom uvědomí Evropský parlament, Radu, Hospodářský a sociální výbor a Poradní výbor pro bezpečnost, hygienu a ochranu zdraví při práci.
Článek 14
Směrnice Komise 1999/98/ES
ze dne 15. prosince 1999,
kterou se přizpůsobuje technickému pokroku směrnice Evropského parlamentu a Rady 96/79/ES o ochraně cestujících v motorových vozidlech při čelním nárazu
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 70/156/EHS ze dne 6. února 1970 o sbližování právních předpisů členských států týkajících se schvalování typu motorových vozidel a jejich přípojných vozidel [1], naposledy pozměněnou směrnicí Evropského parlamentu a Rady 98/91/ES [2], a zejména na čl. 13 odst. 2 uvedené směrnice,
s ohledem na směrnici Evropského parlamentu a Rady 96/79/ES ze dne 16. prosince 1996 o ochraně cestujících v motorových vozidlech při čelním nárazu a o změně směrnice 70/156/EHS [3],
vzhledem k těmto důvodům:
(1) Směrnice 96/79/ES je jednou ze zvláštních směrnic týkajících se postupu ES schvalování typu zavedeného směrnicí 70/156/EHS. Ustanovení směrnice 70/156/EHS týkající se systémů, konstrukčních částí a samostatných technických celků vozidel se proto vztahují i na směrnici 96/79/ES.
(2) Při uplatňování čl. 4 písm. b) směrnice 96/79/ES měla Komise znovu ověřit a popřípadě změnit dodatek 7 k příloze II uvedené směrnice tak, aby byly zohledněny kalibrační zkoušky paty figuríny Hybrid III, včetně zkoušek ve vozidlech.
(3) Opatření této směrnice jsou v souladu se stanoviskem Výboru pro přizpůsobování technickému pokroku, zřízeného směrnicí 70/156/EHS,
PŘIJALA TUTO SMĚRNICI:
Článek 1
Příloha II směrnice 96/79/ES se mění v souladu s přílohou této směrnice.
Článek 2
1. Od 1. října 2000 nesmějí členské státy z důvodů týkajících se ověřovacích zkoušekpaty figuríny Hybrid III
- odmítnout udělit ES schválení typu pro nový typ vozidla, ani
- zakázat registraci, prodej nebo uvedení do provozu vozidla,
pokud ověřovací zkoušky paty figuríny Hybrid III vyhovují požadavkům směrnice 96/79/ES ve znění této směrnice.
2. Od 1. dubna 2001 nesmějí již členské státy udělit ES schválení typu podle článku 4 směrnice 70/156/ES pro typ vozidla, pokud nejsou splněny požadavky směrnice 96/79/ES ve znění této směrnice.
Článek 3
1. Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 30. září 2000. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 4
Interinstitucionální dohoda
ze dne 25. května 1999
EVROPSKÝ PARLAMENT, RADA EVROPSKÉ UNIE A KOMISE EVROPSKÝCH SPOLEČENSTVÍ,
s ohledem na usnesení Evropského parlamentu ze dne 7. října 1998 o nezávislosti, úloze a statutu Útvaru pro koordinaci předcházení podvodům (UCLAF) [1],
s ohledem na závěry Rady ze dne 14. března 1999 přijaté po podrobných diskusích se zástupci Evropského parlamentu a Komise,
s ohledem na rozhodnutí Komise 1999/352/ES, ESUO, Euratom ze dne 28. dubna 1999 o zřízení Evropského úřadu pro boj proti podvodům (OLAF) [2]
(1) vzhledem k tomu, že nařízení Evropského parlamentu a Rady (ES) č. 1073/1999 [3] a nařízení Rady (Euratom) č. 1074/1999 [4] o vyšetřování prováděném Evropským úřadem pro boj proti podvodům (dále jen "úřad") stanoví, že tento úřad zahajuje a provádí správní vyšetřování v orgánech, subjektech, úřadech a agenturách založených Smlouvami o ES a Euratomu nebo na jejich základě;
(2) vzhledem k tomu, že odpovědnost úřadu, jak byla stanovena Komisí, přesahuje ochranu finančních zájmů a zahrnuje všechny činnosti úřadu spojené s ochranou zájmů Společenství před nedovoleným jednáním, které by mohlo mít za následek disciplinární nebo trestní stíhání;
(3) vzhledem k tomu, že je třeba rozšířit oblast působnosti boje proti podvodům a zvýšit jeho účinnost využitím stávajících odborných znalostí v oblasti správního vyšetřování;
(4) vzhledem k tomu, že by všechny orgány, subjekty, úřady a agentury tedy měly na základě své správní autonomie svěřit tomuto úřadu úkol provádět u nich vnitřní správní vyšetřování s cílem odhalovat závažné případy neplnění profesionálních úkolů, které mohou být porušením povinností úředníků a zaměstnanců Společenství podle článku 11, čl. 12 odst. 2 a 3, článků 13, 14 a 16 a čl. 17 odst. 1 služebního řádu úředníků a pracovního řádu ostatních zaměstnanců Evropských společenství (dále jen "služební řád") poškozujícím zájmy těchto Společenství a mohou mít za následek disciplinární nebo trestní stíhání nebo mohou být závažným úmyslným porušením úřední povinnosti podle článku 22 služebního řádu nebo porušením obdobných povinností členů, vedoucích pracovníků nebo zaměstnanců orgánů, subjektů, úřadů a agentur Společenství, na které se nevztahuje služební řád;
(5) vzhledem k tomu, že by se tato vyšetřování měla provádět v plném souladu s odpovídajícími ustanoveními smluv o založení Evropských společenství, a zejména s Protokolem o výsadách a imunitách Evropských společenství, předpisy přijatými na jejich základě a služebním řádem;
(6) vzhledem k tomu, že by se tato vyšetřování měla ve všech orgánech, subjektech, úřadech a agenturách Společenství provádět za rovnocenných podmínek; že by převedení tohoto úkolu na úřad nemělo ovlivňovat odpovědnost orgánů, subjektů, úřadů nebo agentur samotných a nemělo by nijak omezovat právní ochranu zúčastněných osob;
(7) vzhledem k tomu, že až do změny služebního řádu by měla být stanovena praktická opatření pro spolupráci členů orgánů a subjektů, ředitelů úřadů a agentur a úředníků a zaměstnanců orgánů, subjektů, úřadů a agentur, aby byl zajištěn řádný průběh vnitřního vyšetřování,
poté, co se dohodly na vypracování společných pravidel pro tyto účely,
obracejí se na ostatní orgány, subjekty, úřady a agentury, aby přistoupily k této dohodě, a
DOHODLY SE TAKTO:
1. přijmout společná pravidla skládající se z prováděcích opatření potřebných k zajištění řádného provádění vyšetřování úřadem v jejich rámci. Účelem těchto vyšetřování je
- bojovat proti podvodům, úplatkářství a jakékoli jiné nedovolené činnosti poškozující finanční zájmy Evropských společenství,
- odhalovat závažné případy neplnění profesionálních úkolů, které mohou být porušením povinností úředníků a zaměstnanců Společenství a mohou mít za následek disciplinární nebo trestní stíhání nebo porušením obdobných povinností členů, ředitelů nebo zaměstnanců, na které se nevztahuje služební řád.
Tato vyšetřování budou prováděna v plném souladu s odpovídajícími ustanoveními smluv o založení Evropských společenství, a zejména s protokolem o výsadách a imunitách, předpisy přijatými na jejich základě a služebním řádem.
Také budou prováděna v souladu s podmínkami a postupy stanovenými nařízeními Evropského společenství a Evropského společenství pro atomovou energii;
2. vypracovat takováto pravidla a učinit je okamžitě použitelnými přijetím vnitřního rozhodnutí podle vzoru připojeného k této dohodě a dodržet tento vzor s výjimkou případů, kdy je odchylka z hlediska jejich vlastních zvláštních požadavků technicky nezbytná;
3. uznat potřebu zasílat úřadu k vydání stanoviska každou žádost o zbavení úřadníka nebo zaměstnance imunity vůči soudnímu řízení v souvislosti s možnými případy podvodů, úplatkářství nebo jiné nedovolené činnosti. Týká-li se žádost o zbavení imunity některého z jejich členů, je o tom úřad uvědomen;
4. oznámit Úřadu předpisy, které vypracují k provedení této dohody.
Tato dohoda může být změněna pouze s výslovným souhlasem signatářských orgánů.
Ostatní orgány a subjekty, úřady a agentury zřízené Smlouvou o ES nebo Smlouvou o Euratomu nebo na jejich základě se vyzývají, aby přistoupily k této dohodě prohlášením určeným společně předsedům signatářských orgánů.
Tato dohoda vstupuje v platnost dnem 1. června 1999.
kterým se mění nařízení (EHS) č. 2262/84, kterým se stanoví zvláštní opatření v odvětví olivového oleje
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 43 uvedené smlouvy,
s ohledem na návrh Komise [1],
s ohledem na stanovisko Evropského parlamentu [2],
vzhledem k tomu, že podle čl. 1 odst. 5 nařízení (EHS) č. 2262/84 [3] má Rada přijmout kvalifikovanou většinou na návrh Komise do 1. ledna 1999 metodu financování skutečných výdajů agentur počínaje hospodářským rokem 1999/2000;
vzhledem k tomu, že bylo dohodnuto tříleté přechodné období reformy organizace trhu v odvětví olivového oleje od hospodářského roku 1998/99; že úkoly obvykle ukládané agenturám musí být plněny i během přechodného období, jakož i během hospodářského roku následujícího po tomto období; že je proto třeba přijmout opatření k zajištění příspěvků Společenství na krytí výdajů těchto agentur, umožňující efektivní fungování v rámci správní autonomie stanovené nařízením (EHS) č. 2262/84,
PŘIJALA TOTO NAŘÍZENÍ:
Článek 1
Poslední dva pododstavce čl. 1 odst. 5 nařízení (EHS) č. 2262/84 se nahrazují tímto:
"V období tří let od hospodářského roku 1999/2000 bude 50 % skutečných výdajů agentur kryto ze souhrnného rozpočtu Evropských společenství.
Komise přezkoumá do 1. října 2001 potřebu zachování účasti Společenství na krytí výdajů agentur a případně předloží Radě návrh. Postupem podle čl. 43 odst. 2 Smlouvy Rada do 1. ledna 2002 rozhodne o případném financování daných výdajů" .
Článek 2
Toto nařízení vstupuje v platnost sedmým dnem po vyhlášení
ze dne 16. března 1999, kterým se mění nařízení Komise (ES) č. 577/97, kterým se stanovují některá prováděcí pravidla k nařízení Rady (ES) č. 2991/94, kterým se stanovují normy pro roztíratelné tuky, a nařízení Rady (EHS) č. 1898/87 o ochraně označení používaných při uvádění mléka a mléčných výrobků na trh
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 2991/94 ze dne 5. prosince 1994, kterým se stanovují normy pro roztíratelné tuky [1], a zejména na článek 8 uvedeného nařízení,
s ohledem na nařízení Rady (EHS) č. 1898/87 ze dne 2. července 1987 o ochraně označení používaných při uvádění mléka a mléčných výrobků na trh [2], naposledy pozměněné nařízením (ES) č. 222/98 [3], a zejména na čl. 4 odst. 2 uvedeného nařízení,
V příloze I části V první odrážce nařízení (ES) č. 577/97 se údaj "34 %" nahrazuje údajem "20 %".
kterým se popáté mění nařízení (ES) č. 785/95, kterým se stanoví prováděcí pravidla k nařízení Rady (ES) č. 603/95 o společné organizaci trhu se sušenými krmivy
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 603/95 ze dne 21. února 1995 o společné organizaci trhu se sušenými krmivy [1], naposledy pozměněné nařízením (ES) č. 1347/95 [2], a zejména na článek 18 uvedeného nařízení,
vzhledem k tomu, že nařízení Komise (ES) č. 785/95 ze dne 6. dubna 1995, kterým se stanoví prováděcí pravidla k nařízení Rady (ES) č. 603/95 o společné organizaci trhu se sušenými krmivy [3], naposledy pozměněné nařízením (ES) č. 1794/97 [4], v čl. 2 bodu 2 písm a) první odrážce stanoví, že sušicí zařízení používané k dehydrataci krmiva musí dosahovat teploty vzduchu u vstupního bodu nejméně 93 °C;
vzhledem k tomu, že velké množství vědeckých studií a výzkumů ukazuje, že sušení krmiva při vysoké teplotě zachovává výživovou hodnotu vysoce kvalitního výrobku, zejména pokud jde o jeho obsah betakarotenu;
vzhledem k tomu, že situace na trhu se sušeným krmivem, která se vyznačuje poklesem ceny a zvyšováním produkce, je taková, že je nutné zajistit nabídku finálních výrobků s vysokou výživovou hodnotou vyrobených za srovnatelných konkurenčních podmínek a zdůvodnit výši podpory, která se uděluje jako příspěvek na náklady při zpracování; že tohoto cíle může být dosaženo rozšířením metody sušení vysokou teplotou;
vzhledem k tomu, že většina zpracovatelských podniků zpracovává krmiva vysokou teplotou; že by proto mělo být stanoveno, že podniky, které ještě používají zařízení se vstupní teplotou vzduchu 93 °C, je musí v přiměřené době upravit tak, aby byla v souladu s touto metodou;
vzhledem k tomu, že vyplývající technické úpravy si vyžádají potvrzení o schválení podniku příslušnými orgány;
vzhledem k tomu, že v některých členských státech se v současné době používá několik málo vodorovných pásových sušáren, které dosahují teploty vzduchu u vstupního bodu nejméně 110 °C; že se jedná o malá zařízení s nízkou kapacitou, u nichž není možné zvýšit provozní teplotu bez rozsáhlých technických úprav; že těmto zařízením proto může být udělena výjimka z podmínky minimální teploty sušení při 350 °C s tím, že po začátku hospodářského roku 1999/2000 již žádné nové zařízení tohoto typu nebude moci být schváleno;
vzhledem k tomu, že podle čl. 15 písm. b) nařízení (ES) č. 785/95 členské státy sdělují Komisi plochy a množství, na které se vztahují smlouvy a prohlášení o dodávkách; že zkušenosti ukázaly, že tato oznamovací povinnost může být zdrojem protichůdných a neuspokojivých informací; že by proto měla být zrušena;
vzhledem k tomu, že Řídící výbor pro sušená krmiva nezaujal stanovisko ve lhůtě stanovené jeho předsedou,
PŘIJALA TOTO NAŘÍZENÍ:
Článek 1
Nařízení (ES) č. 785/95 se mění takto:
1. v čl. 2 bodu 2 písm. a) se první odrážka nahrazuje tímto:
Článek 2
1. Nezbytné technické úpravy sušáren vyplývající z čl. 1 bodu 1 budou provedeny, aniž je tím dotčena oznamovací povinnost příslušnému orgánu ve lhůtě stanovené v čl. 4 odst. 1 písm. a) posledním pododstavci nařízení (ES) č. 785/95 za účelem obdržení potvrzení o schválení.
2. Členské státy zašlou Komisi nejpozději do dne 15. května 1999 seznam vodorovných pásových sušáren schválených před začátkem hospodářského roku 1999/2000, které proto mají nárok na odchylku stanovenou v čl. 1 bodu 1.
Článek 3
Toto nařízení vstupuje v platnost sedmým dnem po vyhlášení
Nařízení Komise (ES) č. 730/1999
ze dne 7. dubna 1999,
kterým se stanoví obchodní norma pro mrkev
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 2200/96 ze dne 28. října 1996 o společné organizaci trhu s ovocem a zeleninou [1], naposledy pozměněné nařízením (ES) č. 2520/97 [2], a zejména na čl. 2 odst. 2 uvedeného nařízení,
vzhledem k tomu, že mrkev je uvedena v příloze I nařízení (ES) č. 2200/96 mezi produkty, pro které musejí být přijaty normy; že nařízení Komise (EHS) č. 920/89 ze dne 10. dubna 1989, které stanoví normy jakosti pro mrkev, citrusové plody a stolní jablka [3], naposledy pozměněné nařízením (ES) č. 2536/98 [4], bylo několikrát pozměněno, a proto již nezaručuje právní jasnost;
vzhledem k tomu, že je tedy třeba přistoupit k přepracování uvedených pravidel a zrušit přílohu I nařízení (EHS) č. 920/89; že za tím účelem by pro zajištění transparentnosti světového trhu měla být vzata v úvahu norma doporučená pro mrkev Pracovní skupinou pro normalizaci produktů podléhajících rychlé zkáze a zvyšování jejich jakosti Evropské hospodářské komise Organizace spojených národů (EHK OSN);
vzhledem k tomu, že cílem uplatňování této normy je vyloučit z trhu produkty neodpovídající jakosti, zaměřit produkci na uspokojování požadavků spotřebitelů a usnadnit obchodní vztahy na základě poctivé hospodářské soutěže a přispět tak ke zvýšení výnosnosti produkce;
vzhledem k tomu, že norma se vztahuje na všechna stádia uvádění na trh; že doprava na dlouhé vzdálenosti, skladování po určitou dobu nebo různá manipulace s produkty mohou způsobit poškození vyplývající z biologického vývoje těchto produktů nebo jejich větší či menší náchylnosti k rychlé zkáze; že tato poškození je třeba vzít v úvahu při uplatňování normy ve stadiích uvádění na trh následujících po odeslání; že u produktů jakosti Výběr, které musí být obzvláště pečlivě tříděny a baleny, musí být vzato v úvahu pouze snížení čerstvosti a vadnutí;
vzhledem k tomu, že opatření tohoto nařízení jsou v souladu se stanoviskem Řídícího výboru pro čerstvé ovoce a zeleninu,
PŘIJALA TOTO NAŘÍZENÍ:
Článek 1
Obchodní norma pro mrkev kódu KN 07061000 je uvedena v příloze.
Norma se vztahuje na všechna stádia uvádění na trh za podmínek stanovených v nařízení (ES) č. 2200/96.
Ve stadiích následujících po odeslání mohou však produkty oproti ustanovením normy vykazovat:
- mírnou ztrátu čerstvosti a mírné vadnutí,
- u produktů zařazených do jiné třídy jakosti než do třídy jakosti Výběr lehká poškození vyplývající z jejich vývoje a jejich větší či menší náchylnosti k rychlé zkáze.
Článek 2
Nařízení (EHS) č. 920/89 se mění takto:
1. V čl. 1 pododstavci 1 se zrušuje první odrážka.
2. Příloha 1 se zrušuje.
Článek 3
Toto nařízení vstupuje v platnost sedmým dnem po vyhlášení
Nařízení Komise (ES) č. 1081/1999
ze dne 26. května 1999
o otevření a správě celních kvót pro dovoz nejatečných býků, krav a jalovic některých alpských a horských plemen, kterým se zrušuje nařízení (ES) č. 1012/98 a kterým se mění nařízení (ES) č. 1143/98
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 805/68 ze dne 27. června 1968 o společné organizaci trhu s hovězím a telecím masem [1], naposledy pozměněné nařízením (ES) č. 1633/98 [2], a zejména na čl. 12 odst. 1 uvedeného nařízení,
s ohledem na nařízení Rady (ES) č. 3066/95 ze dne 22. prosince 1995, kterým se zřizují určité koncese v podobě celních kvót Společenství pro některé zemědělské produkty a stanoví, jako autonomní a přechodné opatření, některé koncese pro zemědělské produkty podle evropských dohod, s ohledem na Dohodu o zemědělství uzavřenou během Uruguayského kola mnohostranných obchodních jednání [3], naposledy pozměněné nařízením (ES) č. 2435/98 [4], a zejména na článek 8 uvedeného nařízení,
s ohledem na nařízení Rady (ES) č. 1095/96 ze dne 18. června 1996 o zavedení koncesí stanovených v seznamu CXL sestaveném na základě závěrů jednání o čl. XXIV odst. 6 GATT [5], a zejména na čl. 1 odst. 1 uvedeného nařízení,
(1) vzhledem k tomu, že Společenství se v rámci Světové obchodní organizace (WTO) zavázalo otevřít dvě celní kvóty o ročním objemu 5000 kusů nejatečných býků, krav a jalovic strakatého plemene Simmeltal, plemene Schwyz a Fribourg a nejatečných krav a jalovice šedého, hnědého, žlutého a strakatého plemene Simmeltal a plemene Pinzgau se clem 6 %, respektive 4 %; že je nezbytné otevřít tuto kvótu na víceletém základě pro období 12 měsíců počínající 1. července (dále jen "rok dovozu") a stanovit prováděcí pravidla;
(2) vzhledem k tomu, že je nutné zejména zajistit rovný a stálý přístup k příslušným kvótám pro všechny hospodářské subjekty ze Společenství a nepřetržité používání celních sazeb stanovených pro tyto kvóty u všech dovozů příslušných zvířat až do jejich vyčerpání;
(3) vzhledem k tomu, že zkušenosti ukazují, že omezování dovozů může vést ke spekulacím při podávání žádostí o dovozní licence; že za účelem řádného fungování plánovaných opatření by značná část dostupných množství měla být vyhrazena pro "tradiční" dovozce býků, krav a jalovic některých alpských a horských plemen; že v některých případech hrozí, že administrativní chyby příslušných vnitrostátních subjektů omezí přístup dovozců k této části kvóty; že by mělo být přijato opatření pro nápravu případně způsobené újmy;
(4) vzhledem k tomu, že ve snaze zabránit strnulosti v obchodních vztazích v tomto odvětví je vhodné nabídnou hospodářským subjektům, které mohou dokázat, že spolehlivě provozují svou činnost a významně obchodují se třetími zeměmi, druhou tranši; že s ohledem na výše uvedené a s cílem zajistit účinnou správu by se mělo vyžadovat, aby příslušné hospodářské subjekty dovezly nejméně 15 zvířat během 12 měsíců předcházejících příslušnému roku dovozu; že zásilka 15 zvířat obvykle představuje běžný náklad a zkušenosti ukazují, že prodej nebo nákup jedné zásilky je minimálním požadavkem, aby transakce mohla být považována za reálnou a uskutečnitelnou;
(5) vzhledem k tomu, že prověřování těchto kritérii vyžaduje, aby byly všechny žádosti podány v členském státě, ve kterém je dovozce zapsán v registru plátců DPH;
(6) vzhledem k tomu, že za účelem zabránit spekulativním obchodům by měl být přístup ke kvótě zamítnut hospodářským subjektům, které se k 1. červnu roku předcházejícího příslušnému roku dovozu již nezabývaly činností v odvětví hovězího a telecího masa;
(7) vzhledem k tomu, že by kromě toho mělo být stanoveno, že licence budou vydávány až po lhůtě nezbytné pro jejich posouzení a v případě potřeby za použití jednotné procentní sazby snížení;
(8) vzhledem k tomu, že správa tohoto režimu by měla být založena na dovozních licencích; že proto musí existovat pravidla pro podávání žádostí a je také nutno stanovit údaje, které musí figurovat v žádostech a v licencích odchylně od některých ustanovení nařízení Komise (EHS) č. 3719/88 ze dne 16. listopadu 1988, kterým se stanoví společná prováděcí pravidla k režimu dovozních a vývozních licencí a osvědčení o stanovení náhrady předem pro zemědělské produkty [6] naposledy pozměněného nařízením (ES) č. 1044/98 [7], a od nařízení Komise (ES) č. 1445/95 ze dne 26. července 1995 o prováděcích pravidlech pro dovozní a vývozní licence v odvětví hovězího a telecího masa a o zrušení nařízení (EHS) č. 2377/80 [8], naposledy pozměněného nařízením (ES) č. 2365/98 [9];
(9) vzhledem k tomu, že článek 82 nařízení Rady (EHS) č. 2913/92 ze dne 12. října 1992, kterým se vydává celní kodex Společenství [10], naposledy pozměněné nařízením (ES) č. 82/97 [11], stanoví celní dohled nad zbožím propuštěným do volného oběhu s částečným nebo úplným osvobozením od dovozního cla v důsledku svého konečného použití; že dovážená zvířata je nutné sledovat, aby se zajistilo, že během určitého období nedojde k jejich porážce; že s cílem zajistit, aby nedošlo k porážce zvířat, je vhodné požadovat složení jistoty, která pokryje rozdíl mezi cly podle společného celního sazebníku (SCS) a sníženými cly platnými při propuštění příslušných zvířat do volného oběhu;
(10) vzhledem k tomu, že je nutné zrušit nařízení Komise (ES) č. 1012/98 ze dne 14. května 1998 o otevření a správě celních kvót pro dovoz nejatečných býků, krav a jalovic některých alpských a horských plemen [12], ve znění nařízení (ES) č. 1143/98 [13];
(11) vzhledem k tomu, že čl. 7 odst. 2 a 3 nařízení Komise (ES) č. 1143/98 ze dne 2. června 1998, kterým se stanoví prováděcí pravidla pro celní kvótu nejatečných krav a jalovic některých horských plemen pocházejících z některých třetích zemí a kterým se mění nařízení (ES) č. 1012/98 stanoví, že za účelem dodržení zákazu porážek dovezených zvířat během určitého období by měla být dovezená zvířata identifikována v souladu s nařízením Rady (ES) č. 820/97 ze dne 21. dubna 1997, kterým se stanoví systém označování a registrace skotu a které se týká označování hovězího masa a výrobků z hovězího masa [14] a měly by být poskytnuty dodatečné údaje, které jsou součástí identifikace; že jsou tyto podrobnosti již závazné, je vhodné zrušit oba příslušné odstavce;
(12) vzhledem k tomu, že z důvodů jasnosti je vhodné opravit ustanovení čl. 2 odst. 1 písm. a) a čl. 8 písm. c) nařízení (ES) č. 1143/98;
(13) vzhledem k tomu, že opatření tohoto nařízení jsou v souladu se stanoviskem Řídícího výboru pro hovězí a telecí maso,
PŘIJALA TOTO ROZHODNUTÍ:
Článek 1
1. Na víceletém základě pro období od 1. července do 30. června následujícího roku (dále jen "rok dovozu") se otevírají tyto celní kvóty. Pořadové číslo Kód KN Popis zboží Kvóta (kusy) Celní sazba
ex01029079
2. Pro účely tohoto nařízení se nejatečnými zvířaty ve smyslu odstavce 1 rozumí zvířata, která nejsou poražena ve lhůtě čtyř měsíců ode dne přijetí prohlášení o propuštění do volného oběhu.
V řádně prokázaných případech způsobených vyšší mocí však mohou být přiznány odchylky.
3. Pro přidělení celní kvóty pořadového čísla 09.0003 musí být předloženo:
- pro býky: potvrzení o původu zvířete,
- pro skot samičího pohlaví: potvrzení o původu zvířete nebo osvědčení o zapsání do plemenné knihy potvrzující čistotu plemene.
Článek 2
1. Obě kvóty uvedené v čl. 1 odst. 1 se rozdělí na dvě části, 80 %, tj. 4000 kusů a 20 %, tj. 1000 kusů.
a) První část ve výši 80 % se rozdělí mezi dovozce ve Společenství, kteří mohou dokázat, že dovezli zvířata v rámci kvóty s pořadovým číslem 09.0001 a/nebo 09.0003 během období 36 měsíců předcházejících příslušnému roku dovozu.
Členské státy však mohou uznat jako referenční množství dovozní práva pro rok dovozu, která nebyla přidělena z důvodu administrativní chyby příslušného vnitrostátního subjektu.
b) Druhá část ve výši 20 % je vyhrazena pro dovozce, kteří mohou dokázat, že dovezli ze třetích zemí během 12 měsíců předcházejících příslušnému roku dovozu nejméně 15 kusů živého skotu kódu KN 0102.
Dovozci musí být zapsáni ve vnitrostátním registru plátců DPH.
2. Na základě žádostí o dovozní práva se první část kvóty rozdělení mezi různé dovozce v poměru k množství zvířat, která dovezli ve smyslu odst. 1 písm. a) prvního pododstavce během 36 měsíců předcházejících příslušnému roku dovozu.
3. Na základě žádostí o dovozní práva se druhá část kvóty rozdělí v poměru k množstvím, o která dovozci žádají ve smyslu odst. 1 písm. b).
Žádost o dovozní práva se musí vztahovat na:
- nejméně 15 kusů a
- nejvíce 50 kusů.
Žádost o dovozní práva na více než 50 kusů se automaticky snižuje na toto nejvyšší množství.
4. Důkaz o dovozu se předkládá výhradně prostřednictvím celního dokladu o propuštění do volného oběhu, náležitě opatřeného razítkem celních orgánů.
Členské státy mohou přijmout opis výše uvedeného dokladu, náležitě ověřený vystavujícím orgánem, pokud žadatelé mohou ke spokojenosti příslušných orgánů prokázat, že nemohli získat originální doklad.
Článek 3
1. Hospodářské subjekty, které se k 1. červnu před příslušným rokem dovozu již nezabývaly žádnou činností v odvětví hovězího a telecího masa, nejsou při rozdělování podle čl. 2 odst. 1 písm. a) prvního pododstavce brány v úvahu.
2. Společnosti vzniklé sloučením podniků, které mají práva podle čl. 2 odst. 2, požívají stejných práv jako podniky, ze kterých vznikly.
Článek 4
1. Žádost o dovozní práva může být podána pouze v členském státě, ve které je žadatel zapsán v registru plátců DPH.
2. Každý žadatel může podat pouze jednu žádost, která se může vztahovat pouze na jednu část kvóty.
Pokud žadatel podá více žádostí, jsou všechny jeho žádosti nepřijatelné.
3. Pro účely čl. 2 odst. 1 písm. a) a b) podají hospodářské subjekty žádost o dovozní práva příslušným orgánům spolu s důkazem uvedeným v čl. 2 odst. 4 nejpozději do 15. června před příslušným rokem dovozu.
4. Po prověření předložených dokladů zašlou členské státy Komisi nejpozději do desátého pracovního dne po uplynutí lhůty pro podání žádostí:
- pokud jde o režim podle čl. 2 odst. 1 písm. a) prvního pododstavce, seznam hospodářských subjektů, které splňují podmínky pro přijetí, obsahující zejména jejich jména a adresy a počet zvířat dovezených během období uvedeného v čl. 2 odst. 2,
- pokud jde o režim podle čl. 2 odst. 1 písm. b), seznam žadatelů obsahující jejich jména a adresy a množství, o která žádají.
5. Všechna sdělení, včetně sdělení "žádné", musí být zaslána faxem za použití vzorů uvedených v přílohách II a III, v případech, kdy jsou žádosti podány.
Článek 5
1. Komise rozhodne, v jakém rozsahu mohou být žádosti vyřízeny.
2. Pokud jsou v případě žádostí podle čl. 4 odst. 4 druhé odrážky požadovaná množství vyšší než množství dostupná, sníží Komise požadovaná množství o pevnou procentní sazbu.
Pokud má snížení uvedené v předchozím odstavci za následek, že je množství připadající na jednu žádost menší než 15 kusů, provedou příslušné členské státy přidělení zásilek po 15 kusech losováním. Pokud je zbývající množství menší než 15 kusů, tvoří toto množství jedinou skupinu.
Článek 6
1. Dovoz přidělených množství je podmíněn předložením dovozní licence.
2. Žádost o dovozní licenci lze podat pouze u příslušného orgánu členského státu, ve kterém hospodářský subjekt požádal o dovozní práva.
3. Po sdělení Komise o přidělení podle čl. 5 odst. 1 se dovozní licence vydávají na žádost a na jména hospodářských subjektů, které dovozní práva získaly.
4. Doba platnosti dovozních licencí je 90 dní od jejich vydání ve smyslu čl. 21 odst. 1 nařízení (EHS) č. 3719/88. Licence však mohou být vydány až od 1. července roku dovozu a doba jejich platnosti vyprší nejpozději 30. června.
5. Vydané licence jsou platné v celém Společenství.
6. Aniž jsou dotčena ustanovení tohoto nařízení, použijí se ustanovení nařízení (EHS) č. 3719/88 a nařízení (ES) č. 1445/95.
7. Odchylně od čl. 9 odst. 1 nařízení (EHS) č. 3719/88 nejsou dovozní licence vydané podle tohoto nařízení přenosné a poskytují právo využít celní kvóty pouze pokud jsou vydány na jména uvedená v doprovodných prohlášeních o propuštění do volného oběhu.
8. Čl. 8 odst. 4 nařízení (EHS) č. 3719/88 se nepoužije.
Článek 7
1. Kontrola, která má zajistit, že během čtyř měsíců po propuštění zvířat do volného oběhu nedojde k jejich porážce, se provede v souladu s článkem 82 nařízení (EHS) č. 2913/92.
2. Za účelem zajistit plnění povinnosti neporážet zvířata podle odstavce 1 a vybírání cel nezaplacených v případě nedodržení této povinnost je nutné složit jistotu u příslušných celních orgánů. Částka této jistoty se rovná rozdílu mezi clem stanoveným ve společném celním sazebníku a clem podle čl. 1 odst. 1 platnému ke dni propuštění zvířat do volného oběhu.
Takové zajištění celního dluhu se vrátí bezprostředně po předložení důkazu dotyčným celním orgánům o tom, že zvířata:
a) nebyla poražena ve lhůtě čtyř měsíců po dni jejich propuštění do volného oběhu,
Článek 8
Žádost o licenci a licence obsahují tyto údaje:
a) v kolonce 8 zemi původu; licence zavazuje k dovozu z uvedené země;
b) v kolonce 16 kódy KN uvedené v příloze I;
c) v kolonce 20 jednu z těchto poznámek:
- Bergrassen (Verordening (EG) nr. 1081/1999), invoerjaar:…
Článek 9
1. Množství, na která není k 15. březnu roku dovozu podána žádost o dovozní licenci, se rozdělí v rámci konečného přidělování pro příslušný rok a jsou určena pouze dovozcům, kteří žádali o dovozní licence na celkové množství, na něž mají právo, bez ohledu na rozdíl mezi oběma režimy podle čl. 2 odst. 1 písm. a) a b).
2. Za tímto účelem zašle členský stát Komisi do 22. března roku dovozu pro každé pořadové číslo údaje o množstvích, na která nebyly podány žádosti o dovozní licence.
3. Komise rozhodne o přidělení zbývajících množstvích co nejdříve.
4. Žádosti dovozců o dovozní práva podle odstavce 1 se musí týkat 15 kusů.
Žádost o větší množství se automaticky snižuje na toto nejvyšší množství.
5. Každý žadatel může podat pouze jednu žádost.
Pokud žadatel podá více žádostí, jsou všechny jeho žádosti nepřijatelné.
6. Žádosti o dovozní práva musí být doručeny příslušným orgánům nejpozději do pěti pracovních dnů po vstupu v platnost rozhodnutí Komise podle odstavce 3.
7. Nejpozději sedmý pracovní den následující po uplynutí lhůty pro podání žádostí podle odstavce 6 zašlou členské státy Komisi pro každé pořadové číslo seznam žadatelů a požadovaná množství.
8. Pro účely použití tohoto článku se přiměřeně použijí články 5, 6, 7 a 8.
Článek 10
Nařízení (ES) č. 1012/98 se zrušuje.
Článek 11
Nařízení (ES) č. 1143/98 se mění takto:
1. V čl. 2 odst. 1 písm. a) se druhý pododstavec nahrazuje tímto: "Členské státy však mohou uznat jako referenční množství dovozní práva pro předcházející rok dovozu, která nebyla přidělena z důvodu administrativní chyby příslušného vnitrostátního subjektu."
2. V článku 7 se zrušují odstavce 2 a 3.
3. V článku 8 se písmeno c) nahrazuje tímto: "(c) v kolonce 20 jednu z těchto poznámek:
- Bjergracer (forordning (EF) nr. 1143/98), importår: …
- Bergraser (förordning (EG) nr 1143/98), importår:…"
Článek 12
Toto nařízení vstupuje v platnost třetím dnem po vyhlášení
Nařízení Komise (ES) č. 1125/1999
ze dne 28. května 1999,
kterým se mění nařízení (ES) č. 111/1999, kterým se stanoví obecná prováděcí pravidla k nařízení Rady (ES) č. 2802/98 o programu dodávek zemědělských produktů do Ruské federace
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Komise (ES) č. 2802/98 ze dne 17. prosince 1998 o programu dodávek zemědělských produktů do Ruské federace [1], a zejména na čl. 4 odst. 2 uvedeného nařízení,
(1) vzhledem k tomu, že nařízení Komise (ES) 111/1999 [2] stanovilo obecná prováděcí pravidla pro provádění dodávek v rámci režimu zavedeného nařízením (ES) č. 2802/98;
(2) vzhledem k tomu, že tato obecná prováděcí pravidla musí být změněna s ohledem na technická ujednání dohodnutá mezi Ruskou federací a Komisí po vstupu uvedeného nařízení v platnost, která se týkají zejména pravidel přejímky produktů přijímající zemí a kontrolních postupů, jimiž Komise sleduje provádění dodávek;
(3) vzhledem k tomu, že by měla být změněna ustanovení, která se týkají osvědčení o shodě produktů zpracovaných z produktů pocházejících z intervenčních zásob nebo uvolněných na trh Společenství, aby byla zohledněna organizace kontrol, a že by měla být upřesněna pravidla přejímky produktu hospodářským subjektem, jehož nabídka na přepravu produktu mimo Společenství byla vybrána;
(4) vzhledem k tomu, že pro usnadnění účasti hospodářského subjektu v nabídkovém řízení je vhodné zmírnit některé původně stanovené podmínky předkládání nabídek a upřesnit některá pravidla upravující provádění dodávek;
(5) vzhledem k tomu, že by měly být změny vyplývající z technických ujednání dohodnutých s ruskými orgány, pokud jde o přejímku produktů i o určitá kontrolní ustanovení, která se vztahují k odstranění produktů nebo k uvolnění jistot ve prospěch hospodářských subjektů, prováděny okamžitě;
(6) vzhledem k tomu, že opatření tohoto nařízení jsou v souladu se stanovisky všech příslušných řídících výborů,
PŘIJALA TOTO NAŘÍZENÍ:
Článek 1
Nařízení (ES) č. 111/1999 se mění takto:
5. v čl. 5 odst. 1 písm. f) se zrušuje bod 4;
8. v čl. 5 odst. 1 písm. g) se zrušuje bod 4;
9. v čl. 5 odst. 1 písm. i) se slova "v souladu s přílohou III" nahrazují slovy "v souladu s přílohou IV";
14. v článku 6 se zrušuje odstavec 5;
Převzetí zboží může být zahájeno až poté, co intervenční agentura obdržela důkaz o složení jistoty na provedení dodávky podle odstavce 4.";
1. U dodávek, které se týkají produkce celoomleté rýže a mobilizace vepřového masa na trhu Společenství, se vybranému účastníkovi vyplatí paušální částka 0,45 eura na tunu rýže (čisté hmotnosti) na den a 0,90 eura na tunu vepřového masa (čisté hmotnosti) na den na pokrytí všech nákladů (parkování, pojištění, hlídání, jistoty atd.), pokud dopravce nemůže převzít zboží ve stanovené lhůtě z důvodů, které nemůže ovlivnit.
2. U dodávek podle čl. 2 odst. 1 písm. a) vystaví intervenční agentura osvědčení o převzetí do tří pracovních dnů po ukončení akcí na převzetí veškerého množství skladovaného ve skladu, který je určen v nařízení upravujícím danou dodávku. Intervenční agentura hradí náklady způsobené pozdním vystavením osvědčení, které se vypočítají s použitím úrokové sazby, která se rovná referenční sazbě uvedené v příloze VII použitelné v daném členském státě poslední den pro předložení nabídek, zvýšené o 1,5 procentního bodu.";
17. v čl. 9 odst. 1 se poslední pododstavec nahrazuje tímto: "V případě dodávky, která se týká celoomleté rýže a mobilizace vepřového masa na trhu Společenství, potvrzuje osvědčení o převzetí vystavené v souladu s přílohou V a zkontrolované a podepsané kontrolní agenturou shodu produktu s pravidly stanovenými pro jeho dodávku.";
1. Žádosti o zaplacení dodávky se podávají intervenční agentuře uvedené v článku 4 do dvou měsíců po uplynutí lhůty stanovené pro dodávku v oznámení o vyhlášení nabídkového řízení. S výjimkou případů vyšší moci se v případě nedodržení tohoto ustanovení sníží vyplácená částka o 10 % za první měsíc prodlení. Za každý další měsíc prodlení se uplatňuje snížení o 5 %.
2. K žádostem o platbu se připojí následné podpůrné doklady:
a) použije-li se čl. 2 odst. 1 písm. b):
- kopie přepravních dokladů,
- originál přejímacího listu vydaný kontrolní agenturou určenou Komisí a podepsaný zástupcem přijímající země uvedeným v příloze nařízení o zahájení nabídkového řízení na dodávku. Doklad se vystaví v souladu s přílohou I,
- osvědčení o shodě vydané ve stadiu dodávky podle čl. 9 odst. 7,
- podle případu buď kopie vývozní licence nebo vývozního prohlášení, pokud není podle společné organizace trhu vývozní licence požadována;
b) použije-li se čl. 2 odst. 1 písm. a), provází žádost kromě dokladů uvedených v písmenu a) kontrolní doklad podle čl. 14 odst. 2.
3. V případě dodávek podle čl. 2 odst. 1 písm. a) nebo b) se provede platba za nabídku podle množství uvedeného v přejímacím listu vydaném kontrolní agenturou určenou Komisí a podepsaném zástupcem přijímající země uvedeným v příloze nařízení o zahájení nabídkového řízení na dodávku. Tento doklad se vystaví v souladu s přílohou I.
4. V případě dodávek podle čl. 2 odst. 2 je přidělené množství intervenčního produktu předáno vybranému účastníkovi po předložení důkazu o složení jistoty podle čl. 7 odst. 2.
5. V případě dodávek podle čl. 2 odst. 3 se vyplatí cena nabídky vybranému účastníkovi pro mobilizaci produktu po předložení osvědčení o převzetí, vystaveného v souladu s přílohou V, vydaného dopravcem a podepsaného kontrolní agenturou uvedenou v čl. 9 odst. 1 po ukončení nakládky partie.
6. Pokud se přejímka zástupcem přijímající země ve stadiu dodávky opozdí vinou okolností, které vybraný účastník nemůže ovlivnit, budou mu jeho dodatečné náklady po posouzení podpůrných dokladů uhrazeny přijímající zemí.
"3. Pokud ve stadiu stanoveném pro dodávku dojde k prodlení, propadá jistota na dodávku u části odpovídající množstvím, jež nebyla převzata ve stanovené lhůtě nebo byla dodána po uplynutí lhůty, až do výše 0,75 eura na tunu za den prodlení. Od jedenáctého dne prodlení se propadlá částka zvyšuje na 1 euro za tunu a za každý další den. Tato ustanovení se použijí, pokud lze prodlení při přejímce nebo dodání přičíst vybranému účastníkovi.";
24. v článku 13 se vkládá nový pododstavec, který zní: "Zálohová jistota se uvolní po splnění podmínek stanovených pro výplatu zůstatku dodávky podle článku 10.";
3. Pokud je vývoz produktu podmíněn předložením žádosti o vývozní licenci, provází tuto žádost důkaz o tom, že žadatel je vybraným účastníkem pro dodávku podle nařízení (ES) č. 2802/98. Tímto důkazem je kopie rozhodnutí o výběru nabídky podle čl. 6 odst. 3.
Vývozní licence se vydávají pouze po předložení důkazu o složení jistoty na provedení dodávky podle článku 7. Složení této jistoty se rovná složení jistoty vztahující se k vývozní licenci. Odchylně od hlavy III oddílu 4 nařízení (EHS) č. 3719/88 je jistota uvolněna za podmínek stanovených v čl. 12 odst. 2.";
26. příloha II se nahrazuje přílohou A tohoto nařízení;
28. příloha B tohoto nařízení se připojuje jako příloha VII.
Článek 2
Toto nařízení vstupuje v platnost prvním dnem po vyhlášení
Nařízení Komise (ES) č. 1245/1999
ze dne 16. června 1999,
kterým se povolují nové doplňkové látky v krmivech
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 70/524/EHS ze dne 23. listopadu 1970 o doplňkových látkách v krmivech [1], naposledy pozměněnou nařízením Komise (ES) č. 866/1999 [2], a zejména na články 3 a 9j této směrnice,
(1) Vzhledem k tomu, že směrnice 70/524/EHS stanoví, že s ohledem na vývoj vědeckých a technických poznatků mohou být povoleny nové doplňkové látky nebo nová užití doplňkových látek.
(2) Vzhledem k tomu, že v některých členských státech byla rozsáhle testována nová doplňková látka "natrolit-fonolit" náležející do skupiny "pojiv, protispékavých látek a koagulantů"; že ve světle uskutečněného výzkumu může být tato nová doplňková látka povolena.
(3) Vzhledem k tomu, že v některých členských státech byla úspěšně testována jiná doplňková látka "klinoptilolit sopečného původu" náležející do skupiny "pojiv, protispékavých látek a koagulantů"; že tato nová doplňková látka by měla být dočasně povolena.
(4) Vzhledem k tomu, že nové doplňkové látky nebo nová užití doplňkových látek mohou být dočasně povoleny, pokud při povoleném obsahu v krmivech nemají nepříznivé účinky na zdraví lidí a zvířat nebo na životní prostředí, ani nepoškozují spotřebitele tím, že by měnily vlastnosti živočišného produktu, pokud jejich přítomnost v krmivech může být kontrolována a pokud lze podle dosavadních výsledků důvodně předpokládat, že mají příznivý vliv na vlastnosti krmiv, do kterých jsou přidávány, nebo na živočišnou produkci.
(5) Vzhledem k tomu, že platnost povolení "natrolit-fonolitu" již skončila dne 21. dubna 1999; že z důvodu právní jistoty je nezbytné stanovit zpětnou působnost tohoto nařízení.
(6) Vzhledem k tomu, že opatření tohoto nařízení jsou v souladu se stanoviskem Stálého výboru pro krmiva,
PŘIJALA TOTO NAŘÍZENÍ:
Článek 1
"Natrolit-fonolit" náležející do skupiny "pojiv, protispékavých látek a koagulantů" se povoluje v souladu se směrnicí 70/524/EHS jako doplňková látka E 566 v krmivech za podmínek uvedených v příloze I tohoto nařízení.
Článek 2
"Klinoptilolit sopečného původu" náležející do skupiny "pojiv, protispékavých látek a koagulantů" může být povolen v souladu se směrnicí 70/524/EHS jako doplňková látka č. 3 v krmivech za podmínek uvedených v příloze II tohoto nařízení.
Článek 3
Toto nařízení vstupuje v platnost dnem vyhlášení
Nařízení Rady (ES) č. 1258/1999
ze dne 17. května 1999
o financování společné zemědělské politiky
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 37 této Smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
s ohledem na stanovisko Účetního dvora [4],
(1) Vzhledem k tomu, že nařízením č. 25 o financování společné zemědělské politiky [5] Rada zřídila Evropský zemědělský orientační a záruční fond (EZOZF, dále jen "fond"), který je součástí souhrnného rozpočtu Společenství; že toto nařízení stanoví zásady pro financování společné zemědělské politiky.
(2) Vzhledem k tomu, že v etapě jednotného trhu, kdy jsou režimy cen sjednoceny a je zavedena společná zemědělská politika, musí jejich finanční důsledky nést Společenství; že v souladu s touto zásadou obsaženou v čl. 2 odst. 2 uvedeného nařízení by měla náhrady při vývozu do třetích zemí, intervence zaměřené na stabilizaci zemědělských trhů, opatření pro rozvoj venkova, veterinární opatření, vymezená v rozhodnutí 90/424/EHS Rady ze dne 26. června 1990 o některých výdajích ve veterinární oblasti [6], jakož i opatření k poskytování informací o společné zemědělské politice a některá hodnocení financovat záruční sekce fondu, aby bylo dosaženo cílů stanovených v čl. 33 odst. 1 Smlouvy.
(3) Vzhledem k tomu, že orientační sekce fondu by měla financovat výdaje spojené s některými opatřeními pro rozvoj venkova v regionech, jejichž rozvoj zaostává, jakož i výdaje na iniciativu Společenství pro rozvoj venkova.
(4) Vzhledem k tomu, že Komise je příslušná pro správu fondu a že v rámci výboru fondu je stanovena úzká spolupráce mezi členskými státy a Komisí.
(5) Vzhledem k tomu, že odpovědnost za kontrolu výdajů záruční sekce fondu náleží v prvé řadě členským státům, které určí orgány a subjekty pověřené uskutečňováním výdajů; že členské státy musí tento úkol vykonávat plně a účinně; že Komise, která odpovídá za provádění rozpočtu Společenství, musí ověřovat podmínky, za nichž jsou prováděny platby i kontroly; že Komise může financovat výdaje pouze tehdy, když tyto podmínky skýtají veškeré nezbytné záruky souladu s předpisy Společenství; že je v decentralizovaném systému správy výdajů Společenství důležité, aby Komise, jako instituce příslušná pro financování, měla oprávnění i možnost vykonávat veškeré kontroly správy výdajů, které bude považovat za nezbytné, a aby se plně a účinně uplatňovala průhlednost a vzájemná pomoc mezi členskými státy a Komisí.
(6) Vzhledem k tomu, že při schválení účetní závěrky může Komise v přiměřené době stanovit celkové výdaje, které budou financovány záruční sekcí fondu, pouze tehdy, má-li dostatečné záruky, že kontroly prováděné členskými státy jsou dostatečné a průhledné a že platební agentury ověřují zákonnost a řádnost žádostí o platby, které provádějí; že je tudíž třeba stanovit, aby byly platební agentury členskými státy schvalovány; že v zájmu zajištění vzájemného souladu norem, jejichž splnění je požadováno ke schválení v členských státech, poskytne Komise pokyny ke kriteriím, jež mají být uplatňována; že je za tím účelem třeba stanovit, že financovány budou pouze výdaje uskutečněné platebními agenturami schválenými členskými státy; že by navíc měl být v zájmu průhlednosti vnitrostátních kontrol, zejména pokud jde o schvalování, platnost platebních příkazů a provádění plateb, s ohledem na ústavní uspořádání každého členského státu případně omezen počet orgánů a subjektů, které jsou těmito úkoly pověřeny.
(7) Vzhledem k tomu, že decentralizovaná správa finančních prostředků Společenství, zejména po provedení reformy společné zemědělské politiky, vyžaduje určení několika platebních agentur; že proto schválí-li některý členský stát více platebních agentur, musí v zájmu zajištění jednotné správy těchto finančních prostředků určit jeden koordinační subjekt, který zajistí styk mezi Komisí a jednotlivými schválenými platebními agenturami a který zajistí, aby údaje požadované Komisí týkající se činností více platebních agentur jí byly v krátké lhůtě poskytnuty.
(8) Vzhledem k tomu, že členské státy poskytují finanční prostředky podle potřeb svých platebních agentur s tím, že Komise vyplácí zálohy na zaúčtované výdaje uskutečněné platebními agenturami; že v rámci opatření pro rozvoj venkova je třeba stanovit skutečné platby záloh na provádění programů; že je třeba, aby na tyto zálohy byly použity finanční mechanismy vytvořené pro zálohy na zaúčtované výdaje uskutečněné v průběhu referenčního období.
(9) Vzhledem k tomu, že je potřebné upravit dva druhy rozhodnutí, jedno týkající se schválení účetní závěrky záruční sekce fondu a druhé stanovící důsledky, včetně finančních oprav, které budou vyvozeny z výsledků kontrol souladu výdajů s předpisy Společenství.
(10) Vzhledem k tomu, že rozhodnutí týkající se kontroly souladu i schválení účetní závěrky již nebudou vázána na plnění rozpočtu v určitém rozpočtovém roce; že je nutno vymezit maximální období, za které lze vyvodit důsledky z výsledků kontroly souladu; že nicméně víceletá povaha opatření pro rozvoj venkova neumožňuje použít takové maximální období.
(11) Vzhledem k tomu, že je třeba přijmout opatření pro prevenci a stíhání jakýchkoliv nesrovnalostí a pro zpětné získání částek ztracených v důsledku těchto nesrovnalostí nebo nedbalosti; že musí být stanovena odpovědnost za finanční důsledky těchto nesrovnalostí a nedbalosti.
(12) Vzhledem k tomu, že výdaje Společenství musí podléhat důkladné kontrole; že kromě kontroly prováděné členskými státy z vlastního podnětu, která je i nadále nejdůležitější, je třeba upravit ověřování prováděná úředníky Komise a jejich možnost požádat o pomoc členské státy.
(13) Vzhledem k tomu, že pro vypracování informací určených pro Komisi je nutno využívat v co největším rozsahu výpočetní techniku; že je nutno, aby při provádění ověření měla Komise neomezený a bezprostřední přístup k údajům, týkajícím se výdajů, které se nacházejí jak v písemných dokladech, tak v elektronické podobě.
(14) Vzhledem k tomu, že rozsah financování Společenstvím vyžaduje, aby Evropský parlament a Rada byly pravidelně informovány prostřednictvím finančních zpráv.
(15) Vzhledem k tomu, že je v zájmu zjednodušení finanční správy žádoucí sblížit účetní období fondu a rozpočtový rok ve smyslu čl. 272 odst. 1 Smlouvy; že je k tomu třeba mít jasný přehled finančních prostředků, jež jsou k dispozici na konci daného rozpočtového roku; že je proto nezbytné přiznat Komisi pravomoci nezbytné k úpravě účetního období fondu, pokud zbývají k dispozici dostatečné rozpočtové zdroje.
(16) Vzhledem k tomu, že nařízení Rady (EHS) č. 729/70 Rady ze dne 21. dubna 1970 o financování společné zemědělské politiky [7] bylo několikrát podstatným způsobem pozměněno; že nyní, když je toto nařízení měněno, je žádoucí v zájmu jasnosti přistoupit k vydání dotyčných ustanovení v novém znění,
PŘIJALA TOTO NAŘÍZENÍ:
Skládá se ze dvou sekcí:
- záruční sekce,
- orientační sekce.
2. Záruční sekce financuje
a) náhrady při vývozu do třetích zemí;
b) intervence zaměřené na stabilizaci zemědělských trhů;
c) opatření pro rozvoj venkova mimo programy spadající pod cíl 1, s výjimkou iniciativy Společenství pro rozvoj venkova;
d) finanční příspěvek Společenství na zvláštní veterinární opatření, kontrolní opatření ve veterinární oblasti, na programy eradikace a dohledu nad nákazami zvířat (veterinární opatření) i na rostlinolékařská opatření;
e) opatření, která mají poskytovat informace o společné zemědělské politice a některá hodnocení opatření financovaných záruční sekcí fondu.
3. Orientační sekce financuje opatření pro rozvoj venkova, která nejsou zahrnuta v odst. 2 písm. c).
4. Fond nepřebírá výdaje související se správními náklady a zaměstnanci členských států a výdaje příjemců plateb z fondu.
Článek 2
1. Podle čl. 1 odst. 2 písm. a) jsou financovány náhrady při vývozu do třetích zemí poskytované na základě předpisů Společenství v rámci společné organizace zemědělských trhů.
2. Podle čl. 1 odst. 2 písm. b) jsou financovány intervence zaměřené na stabilizaci zemědělských trhů prováděné na základě předpisů Společenství v rámci společné organizace zemědělských trhů.
3. Je-li to nezbytné, stanoví Rada na návrh Komise kvalifikovanou většinou postup financování opatření uvedených v odstavcích 1 a 2.
Článek 3
1. Podle čl. 1 odst. 2 písm. c) jsou financována opatření pro rozvoj venkova, mimo programy spadající pod cíl 1, prováděná podle předpisů Společenství.
2. Podle čl. 1 odst. 2 písm. d) jsou financována veterinární a rostlinolékařská opatření prováděná podle předpisů Společenství.
3. Podle čl. 1 odst. 2 písm. e) jsou financována opatření k poskytování údajů a hodnocení prováděná podle předpisů Společenství.
4. Prováděcí pravidla k tomuto článku se stanoví postupem podle článku 13.
Článek 4
1. Každý členský stát sdělí Komisi:
a) údaje o orgánech a subjektech, které schválí k platbě výdajů uvedených v článcích 2 a 3 (dále jen "platební agentury");
b) je-li schváleno více platebních agentur, údaje o orgánu nebo subjektu, který pověří jednak shromažďováním údajů pro Komisi a jejich předáváním Komisi a jednak prosazováním harmonizovaného používání předpisů Společenství (dále jen "koordinační subjekt").
2. Platební agentury jsou orgány nebo subjekty členských států, které, pokud jde o platby v oblastech jejich působnosti, skýtají dostatečné záruky, že:
a) je přípustnost žádostí a jejich soulad s předpisy Společenství kontrolován před schválením platby;
b) uskutečněné platby jsou správně a plně zaúčtovány a
c) potřebné doklady jsou předloženy ve lhůtě a ve formě stanovené předpisy Společenství.
3. Platební agentury shromažďují doklady k odůvodnění uskutečněných plateb a doklady týkající se provádění předepsaných správních a fyzických kontrol. Jsou-li příslušné doklady uchovávány subjekty odpovědnými za schvalování výdajů, předávají tyto subjekty platební agentuře zprávy o počtu provedených kontrol, jejich obsahu a opatřeních přijatých na základě jejich výsledků.
4. Společenství financuje pouze výdaje uskutečněné schválenými platebními agenturami.
5. Každý členský stát omezí s ohledem na své ústavní předpisy a soustavu orgánů počet svých schválených platebních agentur na nejnižší možnou úroveň, která zabezpečí, že výdaje uvedené v článcích 2 a 3 budou uskutečněny za uspokojivých správních a účetních podmínek.
6. Každý členský stát sdělí Komisi tyto údaje o platebních agenturách:
a) jejich název a stanovy;
b) správní a účetní pravidla a pravidla vnitřní kontroly, na jejichž základě jsou prováděny platby související s prováděním předpisů Společenství v rámci společné zemědělské politiky;
c) schvalovací listinu.
Neprodleně uvědomí Komisi o každé změně těchto skutečností.
7. Pokud schválená platební agentura nesplňuje nebo již nadále neplní jednu nebo více podmínek schválení, bude jí schválení odňato, neučiní-li nápravná opatření ve lhůtě stanovené s ohledem na závažnost nedostatku. Dotyčný členský stát o tom uvědomí Komisi.
8. Prováděcí pravidla k tomuto článku se stanoví postupem podle článku 13.
Článek 5
1. Komise poskytuje členským státům finanční prostředky na pokrytí výdajů uvedených v článcích 2 a 3 v podobě záloh na zaúčtované výdaje uskutečněné v referenčním období.
Při schvalování programů v rámci opatření pro rozvoj venkova uvedených v čl. 3 odst. 1 může Komise poskytnout zálohy na jejich provádění. Považují se za výdaje uskutečněné první den v měsíci po rozhodnutí o poskytnutí.
2. Do doby vyplacení záloh na základě zaúčtování uskutečněných výdajů poskytnou prostředky nezbytné pro úhradu daných výdajů podle potřeb svých schválených platebních agentur členské státy.
3. Prováděcí pravidla k tomuto článku se stanoví postupem podle článku 13.
Článek 6
1. Členské státy pravidelně předávají Komisi následující údaje, které se týkají schválených platebních agentur a koordinačních subjektů uvedených v článku 4 a které se týkají operací financovaných záruční sekcí fondu:
a) výkazy výdajů a odhady finančních potřeb;
b) roční účetní závěrky s přiloženými informacemi nezbytnými k jejímu schválení a osvědčení o úplnosti, přesnosti a věcné správnosti předaných účetních podkladů.
2. Prováděcí pravidla k tomuto článku, zejména pravidla pro osvědčení o účetních podkladech podle odst. 1 písm. b), se stanoví postupem podle článku 13.
Článek 7
1. Komise po konzultaci s výborem fondu přijme rozhodnutí uvedená v odstavcích 2, 3 a 4.
2. Komise rozhoduje o měsíčních zálohách na základě zaúčtování výdajů uskutečněných schválenými platebními agenturami.
Výdaje za měsíc říjen se přičítají k měsíci říjnu, jsou-li uskutečněny ve dnech 1. až 15. října, a k měsíci listopadu, jsou-li uskutečněny ve dnech 16. až 31. října. Zálohy se členským státům vyplatí nejpozději třetí pracovní den druhého měsíce následujícího po měsíci, kdy byly tyto výdaje uskutečněny.
Mohou být poskytnuty též doplňkové zálohy. Tato skutečnost se sdělí výboru fondu při další konzultaci.
3. Do 30. dubna roku následujícího po daném rozpočtovém roce schválí Komise na základě údajů uvedených v čl. 6 odst. 1 písm. b) účetní závěrky platebních agentur.
Rozhodnutí o schválení účetní závěrky se týká úplnosti, přesnosti a věcné správnosti předaných účtů. Tímto rozhodnutím není dotčeno přijetí dalších rozhodnutí podle odstavce 4.
4. Komise rozhoduje, které výdaje mají být vyloučeny z financování z prostředků Společenství podle článků 2 a 3, pokud shledá, že tyto výdaje nebyly uskutečněny v souladu s předpisy Společenství.
Před vydáním rozhodnutí o zamítnutí financování oznámí Komise písemně výsledky ověřování a dotyčné členské státy písemně oznámí své odpovědi; poté se obě strany pokusí dosáhnout dohody o opatřeních, která mají být učiněna.
Není-li dosaženo dohody, může členský stát ve lhůtě čtyř měsíců požádat o zahájení řízení směřujícího ke smíření jejich postojů, jehož výsledky budou předmětem zprávy zaslané Komisi, která ji před vydáním rozhodnutí o zamítnutí financování posoudí.
Komise zváží částky, které mají být vyloučeny z financování, zejména s ohledem na význam zjištěného nesouladu. Komise vezme v úvahu povahu a závažnost porušení předpisů a finanční ztrátu, kterou Společenství utrpělo.
Zamítnutí financování se nemůže vztahovat na:
a) výdaje uvedené v článku 2 uskutečněné alespoň 24 měsíců před písemným oznámením Komise dotyčnému členskému státu o výsledcích ověřování;
b) výdaje na opatření či hodnocení podle článku 3, k nimž byla konečná platba uskutečněna alespoň 24 měsíců před písemným oznámením Komise dotyčnému členskému státu o výsledcích ověřování.
Pátý pododstavec se nicméně nepoužije na finanční důsledky:
a) nesrovnalostí podle čl. 8 odst. 2;
b) týkající se vnitrostátních podpor nebo porušení předpisů, v jejichž důsledku byla zahájena řízení podle článků 88 a 226 Smlouvy.
5. Prováděcí pravidla k tomuto článku se stanoví postupem podle článku 13. Týkají se zejména plateb záloh uvedených v čl. 5 odst. 1 druhém pododstavci v mezích odstavců 2, 3 a 4 tohoto článku a postupů pro rozhodnutí podle těchto odstavců.
Článek 8
1. Členské státy přijmou v souladu se svými právními a správními předpisy opatření nezbytná k
a) zajištění toho, že operace financované fondem jsou prováděny skutečně a řádně;
b) předcházení nesrovnalostem a jejich stíhání;
c) zpětnému získání částek ztracených v důsledku nesrovnalostí nebo nedbalosti.
Členské státy uvědomí Komisi o opatřeních přijatých k těmto účelům, a zejména o stavu správních a soudních řízení.
2. Nepodaří-li se částky získat zpět v plné výši, nese finanční důsledky nesrovnalostí nebo nedbalosti Společenství, s výjimkou důsledků nesrovnalostí nebo nedbalosti, které lze přičíst správním orgánům nebo jiným subjektům členských států.
Zpět získané částky budou převedeny na schválené platební agentury, které je odečtou z výdajů financovaných fondem. Úroky ze zpětně získaných nebo pozdě zaplacených částek připadají fondu.
3. Rada na návrh Komise kvalifikovanou většinou stanoví obecná prováděcí pravidla k tomuto článku.
Článek 9
1. Členské státy poskytnou Komisi veškeré informace nezbytné k řádnému fungování fondu a učiní veškerá vhodná opatření umožňující kontroly, které bude Komise považovat za nezbytné v rámci řízení financování Společenství, včetně kontrol na místě.
Členské státy sdělí Komisi právní a správní předpisy, které přijaly k provedení právních aktů Společenství týkajících se společné zemědělské politiky, pokud tyto akty mají finanční důsledky pro fond.
2. Aniž jsou dotčeny kontroly prováděné členskými státy na základě vnitrostátních právních a správních předpisů, článku 248 Smlouvy anebo jakákoli kontrola na základě čl. 279 písm. c) Smlouvy, mají zmocnění zástupci Komise pověření prováděním kontrol na místě přístup k účetním knihám a veškerým dalším dokladům, jež souvisejí s výdaji financovanými fondem, včetně údajů vytvořených nebo uchovávaných v elektronické podobě.
Mohou ověřovat zejména:
a) zda je správní praxe v souladu s předpisy Společenství;
b) zda jsou k dispozici požadované doklady a zda jsou v souladu s operacemi financovanými fondem;
c) podmínky, za kterých jsou operace financované fondem uskutečňovány a kontrolovány.
Komise oznámí kontrolu s dostatečným předstihem před zahájením členskému státu, u něhož nebo na jehož území bude kontrola provedena. Zástupci dotyčného členského státu se mohou kontroly zúčastnit.
Na žádost Komise a se souhlasem členského státu provádějí inspekce nebo šetření týkající se operací uvedených v tomto nařízení příslušné orgány tohoto členského státu. Zástupci Komise se jich mohou zúčastnit.
Za účelem účinnějšího ověřování může Komise se souhlasem dotyčných členských států zajistit účast správních orgánů těchto členských států na určitých kontrolách nebo šetřeních.
3. Pokud je to nezbytné, stanoví Rada na návrh Komise kvalifikovanou většinou obecná prováděcí pravidla k tomuto článku.
Článek 10
Komise předloží do 1. července každého roku Evropskému parlamentu a Radě finanční zprávu o správě fondu za předchozí rozpočtový rok, a zejména pak o stavu zdrojů a povaze výdajů fondu a o podmínkách pro provádění financování ze strany Společenství.
Článek 11
Výbor Evropského zemědělského orientačního a záručního fondu (dále jen "výbor fondu") pomáhá Komisi při správě fondu za podmínek stanovených v článcích 12 až 15.
Článek 12
Výbor fondu se skládá ze zástupců členských států a Komise. Každý členský stát je ve výboru fondu zastoupen nejvýše pěti úředníky. Výboru fondu předsedá zástupce Komise.
Článek 13
1. Má-li být zahájen postup podle tohoto článku, přednese věc výboru fondu jeho předseda, a to buď z vlastního podnětu, nebo na žádost zástupce některého členského státu.
2. Zástupce Komise předloží výboru návrh opatření, která mají být přijata. Výbor zaujme stanovisko k návrhu ve lhůtě, kterou může předseda stanovit podle naléhavosti věci. Stanovisko se přijímá většinou podle čl. 205 odst. 2 Smlouvy pro přijímání rozhodnutí, která má Rada přijímat na návrh Komise. Při hlasování ve výboru je hlasům členských států přidělena váha stanovená v uvedeném článku. Předseda nehlasuje.
3. a) Komise přijme opatření, která jsou okamžitě použitelná.
b) Pokud však tato opatření nejsou v souladu se stanoviskem výboru fondu, sdělí je Komise neprodleně Radě. V tomto případě:
- může Komise nejvýše o jeden měsíc ode dne tohoto sdělení odložit použitelnost opatření, o kterých rozhodla,
- může Rada kvalifikovanou většinou ve lhůtě stanovené v předchozí odrážce přijmout odlišné rozhodnutí.
Článek 14
1. Výbor fondu je konzultován:
a) v případech, kdy je konzultace tak stanovena;
b) při předběžném posouzení prostředků fondu, které mají být zahrnuty do předběžného odhadu Komise pro nadcházející rozpočtový rok a případně do dodatečných odhadů;
c) k návrhům zpráv o fondu, které mají být předloženy Radě.
2. Výbor fondu může posoudit jakoukoli jinou otázku, kterou mu předloží jeho předseda, a to z vlastního podnětu, nebo na žádost zástupce některého členského státu.
Je pravidelně informován o činnosti fondu.
Článek 15
Zasedání výboru fondu svolává jeho předseda.
Funkce sekretariátu výboru fondu zajišťuje Komise.
Výbor fondu přijme svůj jednací řád.
Článek 16
1. Nařízení (EHS) č. 729/70 se zrušuje.
2. Odkazy na zrušené nařízení se považují za odkazy na toto nařízení v souladu se srovnávací tabulkou obsaženou v příloze.
Článek 17
Ustanovení čl. 15 třetího pododstavce a článku 40 rozhodnutí 90/424/EHS se zrušují.
Článek 18
Opatření nezbytná k usnadnění přechodu od úpravy stanovené nařízením (EHS) č. 729/70 na úpravu podle tohoto nařízení se přijmou postupem podle článku 13.
Článek 19
Komise může postupem podle článku 13 rozhodnout o nepoužití čl. 7 odst. 2 druhého pododstavce první věty, pokud rozpočtové prostředky přidělené záruční sekci fondu, jež jsou k dispozici ke konci daného rozpočtového roku, umožňují fondu financování dodatečných výdajů vyplývajících z tohoto nepoužití pro daný rozpočtový rok. Pokud Komise uplatní tuto možnost, může stejným postupem odložit počátek běhu platebních lhůt u opatření, která jsou zahájena ve dnech 16. až 31. října včetně, na 1. listopad.
Článek 20
Toto nařízení vstupuje v platnost sedmým dnem po vyhlášení
Nařízení Komise (ES) č. 1636/1999
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 70/524/EHS ze dne 23. listopadu 1970 o doplňkových látkách v krmivech [1], naposledy pozměněnou nařízením Komise (ES) č. 1411/1999 [2], a zejména na články 3 a 9j této směrnice,
(1) vzhledem k tomu, že směrnice 70/524/ES stanoví, že s ohledem na vývoj vědeckých a technických poznatků mohou být povoleny nové doplňkové látky nebo nová užití doplňkových látek;
(2) vzhledem k tomu, že směrnice Rady 93/113/ES ze dne 14. prosince 1993 o způsobu užití enzymů, mikroorganismů a přípravků z nich ve výživě zvířat a o jejich uvádění na trh [3], naposledy pozměněná směrnicí 97/40/ES [4], odchylně od směrnice 70/524/EHS zmocnila členské státy dočasně povolit používání enzymů, mikroorganismů a přípravků z nich a jejich uvádění na trh;
(3) vzhledem k tomu, že nové doplňkové látky nebo nová užití doplňkových látek mohou být dočasně povolena, pokud při povoleném obsahu v krmivech nemají nepříznivé účinky na zdraví lidí a zvířat nebo na životní prostředí, ani nepoškozují spotřebitele tím, že by ovlivňovaly vlastnosti živočišného produktu, pokud jejich přítomnost v krmivech může být kontrolována a pokud lze podle dosavadních výsledků důvodně předpokládat, že mají příznivý vliv na vlastnosti krmiv, do kterých jsou přidávány, nebo na živočišnou produkci;
(4) vzhledem k tomu, že na používání doplňkových látek pracovníky a na manipulaci s nimi se vztahují v plném rozsahu ustanovení směrnice Rady 89/391/EHS ze dne 12. června 1989 o zavádění opatření pro zlepšení bezpečnosti a ochrany zdraví zaměstnanců při práci [5] a navazující samostatné směrnice, zejména směrniceRady 90/679/EHS ze dne 26. listopadu 1990 o ochraně zaměstnanců před riziky spojenými s expozicí biologickým činitelům při práci [6], naposledy pozměněná směrnicí 97/65/ES [7];
(5) vzhledem k tomu, že po posouzení dokumentací předložených členskými státy v souladu s článkem 3 směrnice 93/113/ES se ukazuje, že určitý počet přípravků náležejících do skupin enzymů a mikroorganismů může být dočasně povolen;
(6) vzhledem k tomu, že stanovisko Vědeckého výboru pro výživu zvířat, pokud jde o bezpečnost těchto přípravků, bylo příznivé;
(7) vzhledem k tomu, že opatření tohoto nařízení jsou v souladu se stanoviskem Stálého výboru pro krmiva,
PŘIJALA TOTO NAŘÍZENÍ:
Článek 1
Přípravky náležející do skupiny "enzymů", které jsou uvedeny v příloze I tohoto nařízení, mohou být povoleny v souladu se směrnicí 70/524/EHS jako doplňkové látky ve výživě zvířat za podmínek stanovených v uvedené příloze.
Článek 2
Přípravky náležející do skupiny "mikroorganismů", které jsou uvedeny v příloze II tohoto nařízení, mohou být povoleny v souladu se směrnicí 70/524/EHS jako doplňkové látky ve výživě zvířat za podmínek stanovených v uvedené příloze.
Článek 3
Toto nařízení vstupuje v platnost dnem vyhlášení
Nařízení Komise (ES) č. 2376/1999
ze dne 9. listopadu 1999
o zařazení určitého zboží do kombinované nomenklatury
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2658/87 ze dne 23. července 1987 o celní a statistické nomenklatuře a o společném celním sazebníku [1], naposledy pozměněné nařízením Komise (ES) č. 1835/1999 [2], a zejména na článek 9 uvedeného nařízení,
vzhledem k těmto důvodům:
(1) K zajištění jednotného uplatňování kombinované nomenklatury tvořící přílohu uvedeného nařízení je nezbytné přijmout opatření k zařazení zboží uvedeného v příloze tohoto nařízení.
(2) Nařízení (EHS) č. 2658/87 stanovilo všeobecná pravidla pro výklad kombinované nomenklatury a tato pravidla se vztahují i na každou jinou nomenklaturu, která je na ní plně nebo částečně založena nebo ji rozšiřuje o další třídění a která je zřízena zvláštními předpisy Společenství za účelem uplatňování celních a jiných opatření týkajících se obchodu se zbožím.
(3) Podle uvedených všeobecných pravidel musí být zboží popsané ve sloupci 1 tabulky v příloze tohoto nařízení zařazeno na základě odůvodnění ve sloupci 3 do odpovídajících kódů KN uvedených ve sloupci 2.
(4) Je účelné, aby závazné informace o sazebním zařazení zboží do kombinované nomenklatury, které vydaly orgány členských států a které nejsou v souladu s tímto nařízením, mohla osoba, které byly tyto informace vydány, nadále používat po dobu tří měsíců v souladu s čl. 12 odst. 6 nařízení Rady (EHS) č. 2913/92 ze dne 12. října 1992, kterým se vydává celní kodex Společenství [3], naposledy pozměněného nařízením Rady a Evropského parlamentu (ES) č. 955/1999 [4].
(5) Opatření tohoto nařízení jsou v souladu se stanoviskem Výboru pro celní kodex,
PŘIJALA TOTO NAŘÍZENÍ:
Článek 1
Zboží popsané ve sloupci 1 tabulky v příloze se v kombinované nomenklatuře zařazuje do odpovídajících kódů KN uvedených ve sloupci 2 této tabulky.
Článek 2
Závazné informace o sazebním zařazení zboží vydané celními orgány členských států, které nejsou v souladu s tímto nařízením, mohou být podle čl. 12 odst. 6 nařízení Rady (EHS) č. 2913/92 nadále používány po dobu tří měsíců.
Článek 3
Toto nařízení vstupuje v platnost dvacátým dnem po vyhlášení
Nařízení Komise (ES) č. 2562/1999
ze dne 3. prosince 1999,
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 70/524/EHS ze dne 23. listopadu 1970 o doplňkových látkách v krmivech [1], naposledy pozměněnou nařízením Komise (ES) č. 2439/1999 [2], a zejména na čl. 9h odst. 3 písm. b) a čl. 9i odst. 3 písm. b) této směrnice,
vzhledem k těmto důvodům:
(1) Protože zdraví lidí i zvířat je vystavováno nebezpečí pramenícímu z toho, že ve Společenství jsou v oběhu nekvalitní napodobeniny zootechnických doplňkových látek, stanoví směrnice 70/524/EHS, ve znění směrnice Rady 96/51/ES [3], že povolení určitých skupin doplňkových látek bude vázáno na osobu odpovědnou za jejich uvádění do oběhu.
(2) Článek 9h směrnice 70/524/EHS předpokládá zejména nahrazení dočasných povolení doplňkových látek náležejících do skupiny antibiotik, které byly zařazeny do přílohy I po 31. prosinci 1987 a převedeny do přílohy B kapitoly II, povoleními vázanými na osobu odpovědnou za jejich uvedení do oběhu na dobu deseti let.
(3) Článek 9i směrnice 70/524/EHS předpokládá zejména nahrazení dočasných povolení doplňkových látek náležejících do skupiny antibiotik, které byly zařazeny do přílohy II před 1. dubnem 1998 a převedeny do přílohy B kapitoly III, dočasnými povoleními vázanými na osobu odpovědnou za jejich uvedení do oběhu.
(4) Doplňkové látky vyjmenované v přílohách tohoto nařízení byly předmětem nových žádostí o povolení předložených osobou odpovědnou za dokumentaci, na jejímž základě byla dřívější povolení vydána, nebo jejími právními nástupci; žádosti týkající se těchto doplňkových látek jsou doloženy požadovanou monografií a technickou specifikací.
(5) Vázanost povolení na osobu odpovědnou za uvedení doplňkové látky do oběhu je založena na výlučně správním postupu a nepředpokládá nové hodnocení doplňkových látek; přestože jsou povolení udělena na určité období, mohou být kdykoli odňata v souladu s článkem 9m a s článkem 11 směrnice 70/524/EHS; odňata mohou být zejména na základě následujícího: Vědecký řídící výbor dne 28. května 1999 zaujal stanovisko k antimikrobiální rezistenci; probíhá nové hodnocení použití některých antibiotik jako doplňkových látek v krmivech v souladu s článkem 9g směrnice 70/524/EHS; Švédské království na základě článku 11 směrnice 70/524/EHS zakázalo na svém území používat všechna antibiotika jako doplňkové látky v krmivech; kromě toho Komise v současnosti zkoumá předložené údaje a otázku obecnější povahy, zda používání antibiotik jako doplňkových látek v krmivech splňuje podmínky článku 3a směrnice 70/524/EHS o povolování doplňkových látek.
(6) Opatření tohoto nařízení jsou v souladu se stanoviskem Stálého výboru pro krmiva,
PŘIJALA TOTO NAŘÍZENÍ:
Článek 1
Dočasná povolení doplňkových látek zařazených do přílohy I tohoto nařízení se nahrazují povoleními udělenými osobě odpovědné za uvedení doplňkové látky do oběhu, která je zapsaná v druhém sloupci přílohy I.
Článek 2
Dočasná povolení doplňkových látek zařazených do přílohy II tohoto nařízení se nahrazují dočasnými povoleními udělenými osobě odpovědné za uvedení doplňkové látky do oběhu, která je zapsaná v druhém sloupci přílohy II.
Článek 3
Toto nařízení vstupuje v platnost sedmým dnem po vyhlášení
Nařízení Komise (ES) č. 2654/1999
ze dne 16. prosince 1999,
kterým se mění nařízení (EHS) č. 2921/90 o podpoře výroby kaseinu a kaseinátů z odstředěného mléka
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1255/1999 ze dne 17. května 1999 o společné organizaci trhu s mlékem a mléčnými výrobky [1], a zejména na článek 15 uvedeného nařízení,
vzhledem k těmto důvodům:
(1) Nařízení (ES) č. 1255/19 nahrazuje s účinkem ode dne 1. ledna 2000 nařízení Rady (EHS) č. 804/68 [2] naposledy pozměněné nařízením (ES) č. 1587/96 [3] a mimo jiné i nařízení Rady (EHS) č. 987/68 ze dne 15. července 1968, kterým se stanoví obecná pravidla pro poskytování podpory pro odstředěné mléko zpracované na kaseiny nebo kaseináty [4], naposledy pozměněné nařízením (EHS) č. 1435/90 [5]. S cílem zohlednit nové tyto režimy musí být změněno nařízení Komise (EHS) č. 2921/90 ze dne 10. října 1990 o podpoře výroby kaseinu a kaseinátů z odstředěného mléka [6], naposledy pozměněné nařízením (ES) č. 2501/1999 [7]. V tomto ohledu je vhodné doplnit definice produktů, na které se vztahuje režim podpory, a upřesnit subjekt, u kterého mají žadatelé o podporu podat své žádosti. Tato ustanovení se použijí ode dne 1. ledna 2000.
(2) Řídící výbor pro mléko a mléčné výrobky nezaujal stanovisko ve lhůtě stanovené předsedou,
PŘIJALA TOTO NAŘÍZENÍ:
Článek 1
Článek 1 nařízení (EHS) č. 2921/90 se mění takto:
a) "odstředěným mlékem" nádoj od jedné nebo více krav nebo koz, bez přidaných složek, v němž byl pouze částečně snížen obsah tuku na nejvýše 0,10 %;
b) "surovým kaseinem" výrobky nerozpustné ve vodě, získané z odstředěného mléka srážením, které se provádí mikrobiálním okyselením nebo přídavkem kyseliny, použitím syřidla nebo jiných enzymů koagulujících mléko, aniž je dotčena možnost předchozího použití procesů iontové výměny nebo procesů zahuštění;
c) "kaseinem" promytý a vysušený výrobek, nerozpustný ve vodě a získaný ze surového kaseinu nebo odstředěného mléka srážením, které se provádí mikrobiálním okyselením nebo přídavkem kyseliny, použitím syřidla nebo jiných enzymů koagulujících mléko, aniž je dotčena možnost předchozího použití procesů iontové výměny nebo procesů zahuštění;
d) "kaseináty" výrobky získané sušením kaseinu nebo surového kaseinu zpracovaného pomocí neutralizačních činidel."
Článek 2
Toto nařízení je závazné v celém rozsahu a přímo použitelné ve všech členských státech.
Rozhodnutí Ústřední Skupiny
ze dne 22. března 1999
o obecných zásadách odměňování informátorů a agentů
(SCH/C (99) 25)
Informátoři a agenti hrají důležitou úlohu v boji proti závažné přeshraniční trestné činnosti, zejména proti trestné činnosti související s omamnými látkami, neboť zpravidla mají důvěru pachatelů a jejich využití umožňuje získat obecný přehled o činnosti tajných zločineckých organizací a struktur.
Ústřední skupina bere na vědomí a schvaluje tyto nezávazné obecné zásady odměňování informátorů a agentů [dokument SCH/Stup (98) 72 rev. 2] s výhradou jejich schválení výkonným výborem. --------------------------------------------------
Rozhodnutí Komise
ze dne 21. prosince 1999,
kterým se mění rozhodnutí 93/436/EHS, kterým se stanoví zvláštní podmínky dovozu produktů rybolovu pocházejících z Chile
(oznámeno pod číslem K(1999) 4749)
(Text s významem pro EHP)
(2000/61/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 91/493/EHS ze dne 22. července 1991 o hygienických předpisech pro produkci a uvádění produktů rybolovu na trh [1], naposledy pozměněnou směrnicí 97/79/ES [2], a zejména na článek 11 uvedené směrnice,
(2) Podmínky dovozu mlžů, ostnokožců, pláštěnců a mořských plžů pocházejících z Chile jsou stanoveny rozhodnutím Komise 96/675/ES [5].
(3) Odkazy na právní předpisy citované ve vzoru osvědčení o zdravotní nezávadnosti, uvedeném v příloze A rozhodnutí 93/436/EHS, obsahují určité chyby, a je proto nutné je upravit.
(4) Opatření tohoto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
Článek 1
Příloha A rozhodnutí 93/436/EHS se nahrazuje přílohou tohoto rozhodnutí.
Článek 2
Toto rozhodnutí je určeno členským státům.
Rozhodnutí Komise
ze dne 9. března 2000
o nezařazení monolinuronu do přílohy I směrnice Rady 91/414/EHS a odnětí povolení přípravků na ochranu rostlin obsahujících tuto účinnou látku
(oznámeno pod číslem K(2000) 656)
(Text s významem pro EHP)
(2000/234/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 91/414/EHS ze dne 15. července 1991 o uvádění přípravků na ochranu rostlin na trh [1], naposledy pozměněnou směrnicí Komise 97/73/ES [2],
s ohledem na nařízení Komise (EHS) č. 3600/92 ze dne 11. prosince 1992, kterým se stanoví prováděcí pravidla pro první etapu pracovního programu podle čl. 8 odst. 2 směrnice Rady 91/414/EHS o uvádění přípravků na ochranu rostlin na trh [3], naposledy pozměněné nařízením (ES) č. 1199/97 [4], a zejména na čl. 7 odst. 3a písm. b) uvedeného nařízení;
vzhledem k těmto důvodům:
(1) V nařízení Komise (ES) č. 933/94 [5] naposledy pozměněném nařízením (ES) č. 2230/95 [6] byly stanoveny účinné látky přípravků na ochranu rostlin, byly jmenovány členské státy zpravodajové pro provádění nařízení (EHS) č. 3600/92 a byli uvedeni oznamovatelé pro každou účinnou látku.
(2) Monolinuron je jednou z 90 účinných látek, kterých se týká první etapa pracovního programu stanoveného v čl. 8 odst. 2 směrnice 91/414/EHS.
(3) V souladu s čl. 7 odst. 1 písm. c) nařízení (EHS) č. 3600/92 předložilo Spojené království jako jmenovaný členský stát zpravodaj dne 30. dubna 1996 Komisi zprávu o svém hodnocení informací předložených jediným oznamovatelem v souladu s čl. 6 odst. 1 uvedeného nařízení.
(4) Předložená zpráva byla přezkoumána členskými státy a Komisí v rámci Stálého rostlinolékařského výboru. Toto přezkoumání bylo v souladu s čl. 7 odst. 6 nařízení (ES) č. 3600/92 dokončeno dne 20. července 1999 formou zprávy Komise o přezkoumání monolinuronu.
(5) Z provedených hodnocení vyplývá, že předložené informace dostatečně neprokazují, že přípravky na ochranu rostlin obsahující dotyčnou účinnou látku vyhovují požadavkům stanoveným v čl. 5 odst. 1 písm. a) a b) a v čl. 5 odst. 2 písm. b) směrnice 91/414/EHS.
(6) Jediný oznamovatel informoval Komisi a členský stát zpravodaje o tom, že si nadále nepřeje účastnit se pracovního programu pro tuto účinnou látku. Další informace nezbytné pro dosažení úplného souladu s požadavky směrnice 91/414/EHS tedy nebudou předloženy.
(7) Tuto účinnou látku není tudíž možné zařadit do přílohy I směrnice 91/414/EHS.
(8) V souladu s čl. 4 odst. 6 směrnice 91/414/EHS musí být poskytnuta lhůta pro likvidaci, uskladnění, uvedení na trh a použití stávajících zásob.
(9) Tímto rozhodnutím není dotčeno žádné opatření, které Komise může v pozdější etapě přijmout pro tuto účinnou látku v rámci směrnice Rady 79/117/EHS [7].
(10) Opatření tohoto rozhodnutí jsou v souladu se stanoviskem Stálého rostlinolékařského výboru,
PŘIJALA TOTO ROZHODNUTÍ:
Článek 1
Monolinuron se nezařazuje jako účinná látka do přílohy I směrnice 91/414/EHS.
Článek 2
Členské státy zajistí, aby
1. povolení přípravků na ochranu rostlin obsahujících monolinuron byla odňata do šesti měsíců ode dne oznámení tohoto rozhodnutí;
2. ode dne oznámení tohoto rozhodnutí nebyla na základě odchylky stanovené v čl. 8 odst. 2 směrnice 91/414/EHS udělována nebo obnovována žádná povolení přípravků na ochranu rostlin obsahujících monolinuron.
Článek 3
Členské státy poskytnou lhůtu pro likvidaci, uskladnění, uvedení na trh a použití stávajících zásob v souladu s čl. 4 odst. 6 směrnice 91/414/EHS, která je pokud možno co nejkratší a nepřesáhne dobu 18 měsíců ode dne oznámení tohoto rozhodnutí.
Článek 4
Toto rozhodnutí je určeno členským státům.
Rozhodnutí Komise
ze dne 25. července 2000,
kterým se mění příloha IV směrnice Rady 90/539/EHS o veterinárních podmínkách pro obchod s drůbeží a násadovými vejci uvnitř Společenství a jejich dovoz ze třetích zemí a kterým se mění rozhodnutí 96/482/ES, kterým se stanoví veterinární podmínky a veterinární osvědčení pro dovoz drůbeže a násadových vajec (kromě ptáků nadřádu běžci a jejich vajec) ze třetích zemí, a to včetně veterinárních opatření po dovozu
(oznámeno pod číslem K(2000) 2261)
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 90/539/EHS [1] ze dne 15. října 1990 o veterinárních podmínkách pro obchod s drůbeží a násadovými vejci uvnitř Společenství a pro jejich dovoz ze třetích zemí, naposledy pozměněnou směrnicí 1999/90/ES [2], a zejména na čl. 23 odst. 1, článek 24, čl. 26 odst. 2, čl. 27a a článek 34 uvedené směrnice,
s ohledem na směrnici Rady 91/496/EHS ze dne 15. července 1991, kterou se stanoví zásady organizace veterinárních kontrol zvířat dovážených do Společenství ze třetích zemí a kterou se mění směrnice 89/662/EHS, 90/425/EHS a 90/675/EHS [3], naposledy pozměněnou směrnicí 96/43/ES [4], a zejména na článek 10 uvedené směrnice,
vzhledem k těmto důvodům:
(1) Rozhodnutí Komise 96/482/ES [5], naposledy pozměněné rozhodnutím 1999/549/ES [6], stanoví veterinární podmínky a veterinární osvědčení pro dovoz drůbeže a násadových vajec, s výjimkou běžců a jejich vajec, ze třetích zemí včetně veterinárních opatření, která mají být po tomto dovozu provedena.
(2) Na základě zkušeností nabytých při provádění uvedených opatření je nutno pozměnit podmínky, za jakých se uvnitř Společenství obchoduje s jednodenními kuřaty vylíhlými z násadových vajec dovezených ze třetích zemí. Změna musí členským státům umožnit vývoz jednodenních kuřat do hospodářství jiného členského státu se zárukou, že dovezená kuřata budou izolována.
(3) V důsledku toho je nutno pozměnit vzor osvědčení uvedený v příloze IV směrnice 90/539/EHS a směrnice 96/482/ES.
(4) Příslušný orgán členského státu odeslání musí informovat příslušný orgán konečného místa určení jednodenních kuřat, prostřednictvím systému ANIMO, o veterinárních požadavcích ohledně doby izolace, kterou je třeba v těchto případech použít.
(5) Opatření tohoto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
Článek 1
V příloze IV směrnice 90/539/EHS se vzor osvědčení č. 2 nahrazuje vzorem v příloze tohoto rozhodnutí.
Článek 2
V článku 3 rozhodnutí 96/482/ES se v odstavci 1 doplňuje nová věta, která zní: "Pokud jednodenní kuřata nejsou odchována v členském státě, který násadová vejce dovezl, kuřata jsou převezena přímo do hospodářství určení podle bodu 9.2 vzoru č. 2 veterinárního osvědčení uvedeného v příloze IV směrnice Rady 90/539/EHS, kde musí zůstat nejméně po dobu tří týdnů po vylíhnutí."
Článek 3
Toto rozhodnutí se použije na zásilky jednodenních kuřat s osvědčením vystaveným ode dne 1. října 2000.
Článek 4
Toto rozhodnutí je určeno členským státům.
Rozhodnutí Komise
ze dne 26. července 2000
podle směrnice Evropského parlamentu a Rady 95/46/ES o odpovídající ochraně poskytované podle zásad "bezpečného přístavu" a s tím souvisejících "často kladených otázek" vydaných Ministerstvem obchodu Spojených států
(2000/520/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Evropského parlamentu a Rady 95/46/ES ze dne 24. října 1995 o ochraně fyzických osob v souvislosti se zpracováním osobních údajů a o volném pohybu těchto údajů [1], a zejména na čl. 25 odst. 6 uvedené směrnice,
vzhledem k těmto důvodům:
(1) V souladu se směrnicí 95/46/ES jsou členské státy povinny zajistit, aby k předání osobních údajů do třetí země docházelo pouze, pokud dotyčná třetí země zajišťuje odpovídající úroveň ochrany a pokud budou před předáním údajů dodržovány právní předpisy členského státu provádějící ostatní ustanovení směrnice.
(2) Komise může dospět ke zjištění, že třetí země zajišťuje odpovídající úroveň ochrany. V tomto případě lze osobní údaje z členských států předávat, aniž by bylo nezbytné poskytnutí dalších záruk.
(3) V souladu se směrnicí 95/46/ES má být úroveň ochrany údajů hodnocena s ohledem na všechny okolnosti související s předáním nebo předáváním údajů a s ohledem na dané podmínky. Pracovní skupina pro ochranu fyzických osob v souvislosti se zpracováním osobních údajů zřízená zmíněnou směrnicí [2] vydala pokyny k takovým hodnocením [3].
(4) S ohledem na rozdíly v přístupu třetích zemí k ochraně údajů by mělo být dbáno na to, aby hodnocení odpovídající povahy této ochrany a uplatňování všech rozhodnutí na základě čl. 25 odst. 6 směrnice 95/46/ES nebyla svévolně nebo neodůvodněně diskriminační vůči třetím zemím, kde jsou obdobné podmínky, nebo mezi nimi, a aby nevytvářely skrytou překážku obchodu s ohledem na stávající mezinárodní závazky Společenství.
(5) Odpovídající úrovně ochrany při předávání údajů ze Společenství do Spojených států je podle tohoto rozhodnutí dosaženo tehdy, jestliže organizace dodržují zásady "bezpečného přístavu" pro ochranu osobních údajů předávaných z členského státu do Spojených států (dále jen "zásady") a často kladených otázek (Frequently Asked Questions, dále jen "FAQ"), které představují pokyny pro provádění těchto zásad vydaných vládou Spojených států dne 21. července 2000. Organizace dále musí zveřejnit své zásady pro ochranu soukromí a podléhat pravomoci Federální obchodní komise (Federal Trade Commission, FTC) podle článku 5 zákona Federal Trade Commission Act, který zakazuje nekalé nebo klamavé jednání či praktiky v obchodě nebo související s obchodem, nebo jiného na základě zákona vytvořeného orgánu, který účinně zajistí dodržování zásad prováděných v souladu s FAQ.
(6) Oblasti nebo taková zpracování údajů, jež nepodléhají pravomoci žádného z orgánů veřejné správy Spojených států, které jsou vyjmenovány v příloze VII tohoto rozhodnutí, leží mimo oblast působnosti tohoto rozhodnutí.
(7) Pro zajištění řádného uplatňování tohoto rozhodnutí je nezbytné, aby dotčené osoby, jako např. subjekty údajů, vývozci údajů nebo orgány pro ochranu údajů, mohly rozpoznat organizace, které přijaly zásady a FAQ. Za tímto účelem se Ministerstvu obchodu Spojených států nebo jeho zmocněnci ukládá vést a zpřístupnit veřejnosti seznam organizací, které samy osvědčují, že přijaly zásady prováděné v souladu s FAQ, a které podléhají pravomoci alespoň jednoho orgánu veřejné správy uvedeného v příloze VII tohoto rozhodnutí.
(8) V zájmu průhlednosti a proto, aby příslušné orgány v členských státech zajistily ochranu fyzických osob v souvislosti se zpracováním jejich osobních údajů, je nezbytné uvést v tomto rozhodnutí výjimečné okolnosti, za nichž může být odůvodněno pozastavení určitých toků údajů bez ohledu na zjištění odpovídající úrovně ochrany.
(9) Je možné, že tzv. "bezpečný přístav" vytvořený zásadami a FAQ bude nutno případně přezkoumávat na základě zkušeností, s ohledem na vývoj v oblasti ochrany soukromí za situace, kdy technologie neustále usnadňují předávání a zpracování osobních údajů, a na základě zpráv orgánů pověřených jeho prosazováním.
(10) Pracovní skupina pro ochranu fyzických osob v souvislosti se zpracováním osobních údajů zřízená článkem 29 směrnice 95/46/ES vydala stanoviska k úrovni ochrany poskytované zásadami "bezpečného přístavu" ve Spojených státech, ke kterým se přihlédlo při přípravě tohoto rozhodnutí [4].
(11) Opatření tohoto rozhodnutí jsou v souladu se stanoviskem výboru zřízeného článkem 31 směrnice 95/46/ES.
PŘIJALA TOTO ROZHODNUTÍ:
Článek 1
1. Pro účely čl. 25 odst. 2 směrnice 95/46/ES se pro všechny činnosti spadající do oblasti působnosti zmíněné směrnice má za to, že "zásady bezpečného přístavu" (dále jen "zásady") uvedené v příloze I tohoto rozhodnutí a prováděné podle pokynů obsažených v často kladených otázkách (dále jen "FAQ") vydaných Ministerstvem obchodu Spojených států dne 21. července 2000, jak jsou uvedeny v příloze II tohoto rozhodnutí, zajišťují odpovídající úroveň ochrany osobních údajů předávaných ze Společenství organizacím usazeným ve Spojených státech, s ohledem na následující dokumenty vydané Ministerstvem obchodu Spojených států:
a) přehled mechanismů pro prosazování zásad bezpečného přístavu uvedený v příloze III;
b) memorandum o náhradách škod způsobených porušením soukromí a o výslovném zmocnění podle práva Spojených států uvedené v příloze IV;
c) dopis Federal Trade Commission uvedený v příloze V;
d) dopis Ministerstva dopravy Spojených států uvedený v příloze VI.
2. Při každém předání údajů musí být splněny následující podmínky:
a) organizace přijímající údaje se jednoznačně a veřejně zavázala dodržovat zásady prováděné v souladu s FAQ a
b) tato organizace podléhá zákonným pravomocím orgánu veřejné správy Spojených států, který je uveden v příloze VII tohoto rozhodnutí a který je oprávněn vyšetřovat stížnosti a v případě nedodržení zásad prováděných v souladu s FAQ poskytnout nápravu proti nekalým nebo klamavým praktikám, jakož i náhradu škody fyzickým osobám bez ohledu na zemi bydliště nebo jejich státní příslušnost.
3. Podmínky uvedené v odstavci 2 se považují za splněné každou organizací, která sama osvědčuje, že přijímá zásady prováděné v souladu s FAQ, dnem, kterým tato organizace oznámí Ministerstvu obchodu Spojených států (nebo jeho zmocněnci) veřejné vyhlášení svého závazku uvedeného v odst. 2 písm. a) a název orgánu veřejné správy uvedeného v odst. 2 písm. b).
Článek 2
Toto rozhodnutí se vztahuje výlučně na odpovídající úroveň ochrany zajišťovanou ve Spojených státech podle zásad prováděných v souladu s FAQ s cílem splnit požadavky čl. 25 odst. 1 směrnice 95/46/ES a nedotýká se uplatňování ostatních ustanovení zmíněné směrnice, které se vztahují na zpracování osobních údajů v členských státech, zejména článku 4 zmíněné směrnice.
Článek 3
1. Aniž jsou dotčeny pravomoci příslušných orgánů členských států přijímat opatření, která zajišťují, aby byla dodržována vnitrostátní ustanovení přijatá k provedení jiných ustanovení směrnice 95/46/ES než článku 25, mohou tyto orgány vykonávat své stávající pravomoci, aby zastavily toky údajů vůči organizaci, která sama osvědčila, že přistoupila k zásadám prováděným v souladu s FAQ s cílem chránit fyzické osoby v souvislosti se zpracováním jejich osobních údajů v těchto případech:
a) pokud orgán veřejné správy Spojených států uvedený v příloze VII tohoto rozhodnutí nebo nezávislý odvolací orgán ve smyslu písmene a) zásady provádění uvedené v příloze I tohoto rozhodnutí zjistí, že tato organizace porušuje zásady prováděné v souladu s FAQ; nebo
b) pokud je velmi pravděpodobné, že zásady jsou porušovány; pokud se lze důvodně domnívat, že příslušný výkonný orgán včas nepřijal nebo nepřijme přiměřená opatření nezbytná pro vyřešení sporné věci; pokud by pokračování v předávání údajů vyvolalo bezprostřední riziko vzniku vážné újmy subjektům údajů a pokud příslušné orgány členského státu za daných okolností přiměřeně usilují o informování organizace a poskytly jí možnost zaujmout stanovisko.
Pozastavení předávání údajů skončí, jakmile je zajištěno dodržování zásad prováděných v souladu s FAQ a jakmile jsou o tom informovány dotčené příslušné orgány ve Společenství.
2. Členské státy neprodleně uvědomí Komisi o přijetí opatření podle odstavce 1.
3. Členské státy a Komise se rovněž vzájemně informují o případech, kdy opatření přijatá subjekty pověřenými zajištěním toho, aby byly dodržovány zásady prováděné v souladu s FAQ ve Spojených státech, nejsou dostatečná.
4. Pokud informace shromážděné podle odstavců 1, 2 a 3 prokáží, že kterýkoli subjekt pověřený zajištěním toho, aby byly dodržovány zásady prováděné v souladu s FAQ ve Spojených státech, neplní účinně svou úlohu, uvědomí o tom Komise Ministerstvo obchodu Spojených států, a bude-li třeba, předloží návrh opatření postupem podle článku 31 směrnice 95/46/ES s cílem zrušit toto rozhodnutí, pozastavit je nebo omezit jeho působnost.
Článek 4
2. Komise předloží, je-li to nezbytné, návrhy opatření postupem podle článku 31 směrnice 95/46/ES.
Článek 5
Členské státy přijmou veškerá opatření nezbytná pro dosažení souladu s tímto rozhodnutím nejpozději do 90 dnů ode dne jeho oznámení členským státům.
Článek 6
Toto rozhodnutí je určeno členským státům.
Rozhodnutí Komise
ze dne 6. září 2000,
kterým se v zásadě uznává úplnost dokumentací předložených k podrobnému zkoumání s ohledem na možné zařazení RH7281 (zoxamid), B41; E187 (milbemektin), BAS500F (pyraklostrobin) a AEF130360 (foramsulfuron) do přílohy I směrnice Rady 91/414/EHS o uvádění přípravků na ochranu rostlin na trh
(oznámeno pod číslem K(2000) 2285)
(2000/540/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 91/414/EHS ze dne 15. července 1991 o uvádění přípravků na ochranu rostlin na trh [1], naposledy pozměněnou směrnicí Komise 2000/10/ES [2], a zejména na čl. 6 odst. 3 uvedené směrnice,
vzhledem k těmto důvodům:
(1) Směrnice 91/414/EHS (dále jen "směrnice") stanovila vytvoření seznamu Společenství obsahujícího účinné látky, které jsou povoleny pro použití v přípravcích na ochranu rostlin.
(2) Společnost Rohm and Haas France SA předložila dne 2. června 1999 orgánům Spojeného království dokumentaci týkající se účinné látky RH7281 (zoxamid) s cílem dosáhnout jejího zařazení do přílohy I směrnice.
(3) Společnost Sankyo Company Limited předložila dne 6. března 2000 nizozemským orgánům dokumentaci týkající se účinné látky B41; E187 (milbemektin) s cílem dosáhnout jejího zařazení do přílohy I směrnice.
(4) Společnost BASF AG předložila dne 28. února 2000 německým orgánům dokumentaci týkající se účinné látky BAS500F (pyraklostrobin) s cílem dosáhnout jejího zařazení do přílohy I směrnice.
(5) Společnost Aventis GmbH předložila dne 30. března 2000 německým orgánům dokumentaci týkající se účinné látky AEF130360 (foramsulfuron) s cílem dosáhnout jejího zařazení do přílohy I směrnice.
(6) Uvedené orgány sdělily Komisi, že se dokumentace po předběžném zkoumání jeví splňovat požadavky na údaje a informace stanovené v příloze II směrnice. Dále mají za to, že dokumentace obsahuje údaje a informace požadované v příloze III směrnice alespoň pro jeden přípravek na ochranu rostlin obsahující dotyčnou účinnou látku. V souladu s čl. 6 odst. 2 žadatel následně předložil dokumentaci Komisi a ostatním členským státům.
(7) Dokumentace týkající se RH7281 (zoxamid), B41; E187 (milbemektin), BAS500F (pyraklostrobin) a AEF130360 (foramsulfuron) byly postoupeny Stálému rostlinolékařskému výboru dne 31. května 2000.
(8) Ustanovení čl. 6 odst. 3 směrnice vyžaduje, aby bylo na úrovni Společenství potvrzeno, že každá z těchto dokumentací v zásadě vyhovuje požadavkům na údaje a informace stanoveným v příloze II a pro – alespoň jeden přípravek na ochranu rostlin obsahující dotyčnou účinnou látku – požadavkům stanoveným v příloze III směrnice.
(9) Toto potvrzení je nezbytné k tomu, aby se mohlo pokračovat v podrobném zkoumání dokumentace, a také k tomu, aby bylo členským státům umožněno udělit dočasné povolení pro přípravky na ochranu rostlin obsahující dotyčnou účinnou látku při řádném dodržení podmínek stanovených v čl. 8 odst. 1 směrnice, a zejména podmínky týkající se provedení podrobného hodnocení účinných látek a přípravků na ochranu rostlin s ohledem na požadavky směrnice.
(10) Tímto rozhodnutím není dotčeno právo Komise požádat žadatele, aby dotyčnému členskému státu zpravodaji předložil další údaje nebo informace pro objasnění určitých bodů v dokumentaci. Žádost o předložení dalších údajů nezbytných pro objasnění dokumentace nemá vliv na lhůtu pro předložení zprávy uvedené ve 12. bodě odůvodnění.
(11) Členské státy a Komise se dohodly na tom, že Spojené království bude pokračovat v podrobném zkoumání dokumentace týkající se RH7281 (zoxamid), Nizozemsko v podrobném zkoumání dokumentace týkající se B41; E187 (milbemektin) a Německo v podrobném zkoumání dokumentací týkajících se BAS500F (pyraklostrobin) a AEF130360 (foramsulfuron).
(12) Spojené království, Nizozemsko a Německo co možná nejdříve, nejpozději však do jednoho roku ode dne zveřejnění tohoto rozhodnutí, předloží Komisi zprávy o závěrech těchto zkoumání, k nimž se připojí všechna doporučení ohledně zařazení nebo nezařazení a všechny podmínky s tím související.
(13) Opatření tohoto rozhodnutí jsou v souladu se stanoviskem Stálého rostlinolékařského výboru,
PŘIJALA TOTO ROZHODNUTÍ:
Článek 1
Níže uvedené dokumentace s ohledem na navržená použití v zásadě vyhovují požadavkům na údaje a informace stanoveným v příloze II a – pro alespoň jeden přípravek na ochranu rostlin obsahující dotyčnou účinnou látku – požadavkům stanoveným v příloze III směrnice:
1. dokumentace předložená Komisi a členským státům společností Rohm and Haas France SA za účelem zařazení účinné látky RH7281 (zoxamid) do přílohy I směrnice 91/414/EHS, která byla postoupena Stálému rostlinolékařskému výboru dne 31. května 2000;
2. dokumentace předložená Komisi a členským státům společností Sankyo Company Limited za účelem zařazení účinné látky B41; E187 (milbemektin) do přílohy I směrnice 91/414/EHS, která byla postoupena Stálému rostlinolékařskému výboru dne 31. května 2000;
3. dokumentace předložená Komisi a členským státům společností BASF AG za účelem zařazení účinné látky BAS500F (pyraklostrobin) do přílohy I směrnice 91/414/EHS, která byla postoupena Stálému rostlinolékařskému výboru dne 31. května 2000;
Toto rozhodnutí je určeno členským státům.
Směrnice Evropského parlamentu a Rady 2000/13/ES
ze dne 20. března 2000
o sbližování právních předpisů členských států týkajících se označování potravin, jejich obchodní úpravy a související reklamy
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na článek 95 této smlouvy,
s ohledem na návrh Komise,
s ohledem na stanovisko Hospodářského a sociálního výboru [1],
v souladu s postupem podle článku 251 Smlouvy [2],
vzhledem k těmto důvodům:
(1) Směrnice Rady 79/112/EHS ze dne 18. prosince 1978 o sbližování právních předpisů členských států týkajících se označování potravin určených k prodeji konečnému spotřebiteli, jejich obchodní úpravy a související reklamy [3] byla často a podstatně měněna [4]. Z důvodu srozumitelnosti a přehlednosti by tedy uvedená směrnice měla být kodifikována.
(2) Rozdíly mezi právními a správními předpisy členských států o označování potravin mohou bránit volnému pohybu těchto výrobků a mohou vést k vytvoření nerovných podmínek pro hospodářskou soutěž.
(3) Je proto nezbytné, aby došlo ke sblížení těchto právních předpisů s cílem přispět k hladkému fungování vnitřního trhu.
(4) Účelem této směrnice musí být stanovení obecných pravidel Společenství použitelných horizontálně pro všechny potraviny uváděné na trh.
(5) Pravidla specifické povahy, která se vztahují vertikálně pouze na některé potraviny, musí být naopak stanovena v rámci právních předpisů upravujících tyto výrobky.
(6) Prvotním zřetelem jakékoli právní úpravy označování potravin musí být potřeba informovat a chránit spotřebitele.
(7) Tato potřeba znamená, že členské státy mohou v souladu s pravidly Smlouvy stanovit požadavky jazykového charakteru.
(8) Nejvhodnější je používat podrobné označování, zejména uvádění přesných údajů o povaze a charakteristických znacích výrobků, které umožní spotřebiteli vybírat výrobky se znalostí věci, neboť vytváří nejméně překážek volnému obchodu.
(9) Je proto nezbytné vypracovat seznam všech údajů, které by v zásadě měly být uváděny na etiketách všech potravin.
(10) Horizontální povaha této směrnice však v počáteční fázi neumožňuje zařadit mezi povinné údaje všechny údaje, které musí být doplněny do seznamu použitelného v zásadě na všechny potraviny. V pozdější fázi je však třeba přijmout předpisy Společenství, které stávající pravidla doplní.
(11) Pokud neexistují zvláštní pravidla Společenství, členské státy si kromě toho musí ponechat právo stanovit některé vnitrostátní předpisy, které lze připojit k obecným ustanovením této směrnice. Uvedené předpisy však musí podléhat postupu Společenství.
(12) Pokud chce členský stát přijmout nový právní předpis, dotyčný postup Společenství musí mít formu rozhodnutí Společenství.
(13) Normotvůrci Společenství je kromě toho třeba umožnit, aby ve výjimečných případech stanovil odchylky od některých obecně stanovených povinností.
(14) Pravidla pro označování musí rovněž zakázat používání údajů, které by kupujícího uváděly v omyl nebo které připisují potravinám léčebné vlastnosti. Má-li tento zákaz být účinný, musí se vztahovat také na obchodní úpravu potravin a na související reklamu.
(15) S cílem usnadnit obchod mezi členskými státy může být stanoveno, že ve fázi předcházející prodeji konečnému spotřebiteli mají být na vnějším obalu uvedeny pouze údaje o podstatných znacích a že některé povinné údaje, které musí být uvedeny na balených potravinách, mají být uvedeny pouze v příslušných obchodních dokladech.
(16) S ohledem na místní podmínky a praktické záležitosti si členské státy musí ponechat právo stanovit pravidla pro označování potravin prodávaných jako nebalené; v takovém případě je však třeba zajistit informovanost spotřebitele.
(17) S cílem zjednodušit a urychlit postup je nutné pověřit Komisi, aby přijala prováděcí opatření technického charakteru.
(18) Opatření nezbytná pro provádění této směrnice musí být přijata v souladu s rozhodnutím Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi [5].
(19) Touto směrnicí nesmí být dotčeny povinnosti členských států týkající se lhůt pro provedení směrnic uvedených v části B přílohy IV,
PŘIJALY TUTO SMĚRNICI:
2. Tato směrnice se rovněž použije pro potraviny určené k zásobování restaurací, nemocnic, jídelen a dalších podobných zařízení společného stravování (dále jen "zařízení společného stravování").
3. Pro účely této směrnice se rozumí
a) "označením" slova, údaje, ochranné známky, obchodní značky, vyobrazení nebo symboly, které se vztahují k určité potravině a které jsou uvedeny na kterémkoli obalu, dokladu, nápisu, etiketě, krčkové nebo rukávové etiketě, jimiž je potravina opatřena nebo jež se k potravině vztahují;
b) "balenou potravinou" prodejní jednotka v obchodní úpravě v nezměněném stavu určená konečnému spotřebiteli a zařízením společného stravování, která se skládá z potraviny a obalu, do něhož byla potravina vložena před uvedením do prodeje, a to bez ohledu na to, zda je potravina v obalu uzavřena zcela nebo pouze zčásti, avšak v každém případě takovým způsobem, že bez otevření nebo výměny obalu nelze vyměnit jeho obsah.
Článek 2
1. Použité způsoby označování nesmějí:
a) uvádět kupujícího v omyl, zejména
i) pokud jde o charakteristiky potraviny a zvláště o její povahu, identitu, vlastnosti, složení, množství, trvanlivost, původ nebo provenienci, způsob výroby nebo získání;
ii) připisováním účinků nebo vlastností, které dotyčná potravina nemá;
iii) vyvoláváním dojmu, že dotyčná potravina má zvláštní charakteristiky, pokud všechny podobné potraviny mají tyto stejné charakteristiky;
b) s výhradou předpisů Společenství, které se vztahují na přírodní minerální vody a na potraviny určené pro zvláštní výživu, připisovat potravině vlastnosti umožňující předcházet určité lidské nemoci, léčit ji nebo ji vyléčit, nebo tyto vlastnosti uvádět.
2. Rada postupem podle článku 95 Smlouvy vypracuje nevyčerpávající seznam tvrzení ve smyslu odstavce 1, jejichž použití musí být v každém případě zakázáno nebo omezeno.
3. Zákazy a omezení stanovená v odstavcích 1 a 2 se rovněž použijí na
a) obchodní úpravu potravin a zejména na tvar nebo vzhled potravin nebo jejich obalu, na použitý obalový materiál, na způsob, jakým jsou aranžovány, jakož i na prostředí, v němž jsou vystavovány;
b) související reklamu.
Článek 3
1. V souladu s články 4 až 17 a s výhradou odchylek v nich obsažených se při označování potravin uvádějí pouze tyto povinné údaje:
1) název, pod nímž je výrobek prodáván;
2) seznam složek;
3) množství určitých složek nebo skupin složek podle článku 7;
4) u balených potravin jejich čisté množství;
5) datum minimální trvanlivosti nebo v případě potravin, které z mikrobiologického hlediska snadno podléhají zkáze, slova "spotřebujte do" a příslušné datum;
6) zvláštní podmínky uchování a použití;
7) jméno nebo obchodní jméno a sídlo výrobce nebo balírny nebo prodejce usazeného ve Společenství.
Členské státy však mají nadále právo požadovat u másla vyráběného na jejich území pouze údaj o výrobci, balírně nebo prodejci.
Aniž je dotčeny informace stanovené v článku 24, členské státy sdělí Komisi a ostatním členským státům všechna opatření přijatá podle druhého pododstavce;
8) místo původu nebo provenience v těch případech, kdy by opomenutí tohoto údaje mohlo uvádět spotřebitele v omyl, pokud jde o skutečný původ nebo skutečnou provenienci potraviny;
9) návod k použití v případě potraviny, kterou by bez tohoto návodu nebylo možné vhodným způsobem použít;
10) u nápojů s obsahem alkoholu vyšším než 1,2 % (obj.) se uvede skutečný obsah alkoholu (% obj.).
2. Odchylně od odstavce 1 si členské státy mohou ponechat vnitrostátní předpisy, které ve vztahu k vnitrostátní výrobě požadují, aby byl uveden výrobní podnik nebo balírna.
3. Ustanovení tohoto článku jsou použitelná, aniž jsou dotčeny přesnější nebo rozsáhlejší předpisy o hmotnostech a mírách.
Článek 4
1. Předpisy Společenství, které jsou použitelné pro určité potraviny, a nikoli pro potraviny obecně, se mohou ve výjimečných případech odchylovat od požadavků stanovených v čl. 3 odst. 1 bodech 2 a 5, pokud by to nebylo na úkor informovanosti kupujícího.
3. Předpisy Společenství uvedené v odstavcích 1 a 2 se přijímají postupem podle čl. 20 odst. 2.
Článek 5
1. Názvem, pod kterým je potravina prodávána, je název stanovený pro tuto potravinu v právních předpisech Společenství, které se na ni vztahují.
a) Neexistují-li předpisy Společenství, pak názvem, pod kterým je potravina prodávána, je název stanovený v platných právních a správních předpisech členského státu, v němž je výrobek prodáván konečnému spotřebiteli nebo zařízením společného stravování.
Pokud takový název chybí, pak názvem, pod kterým je výrobek prodáván, je název, který je vžitý v členském státě, v němž je výrobek prodáván konečnému spotřebiteli nebo zařízením společného stravování, nebo popis potraviny, popřípadě rovněž popis jejího použití, který musí být dostatečně přesný, aby kupujícímu umožnil poznat skutečnou podstatu potraviny a odlišit potravinu od jiných výrobků, se kterými by mohla být zaměněna.
b) Použití prodejního názvu, pod kterým je výrobek legálně vyráběn a uváděn na trh v členském státě výroby, je v členském státě prodeje rovněž povoleno.
Neumožňuje-li však použití jiných ustanovení této směrnice, zejména ustanovení článku 3, aby spotřebitelé v členském státě prodeje zjistili skutečnou povahu potraviny a odlišili ji od potravin, s nimiž by mohla být zaměněna, k prodejnímu názvu se připojí další popisné informace, které musí být uvedeny v blízkosti prodejního názvu.
c) Ve výjimečných případech se prodejní název používaný v členském státu výroby nepoužije v členském státu prodeje, pokud se potravina, kterou označuje, liší svým složením nebo výrobou od potraviny známé pod dotyčným názvem do té míry, že by ustanovení písmene b) nezajistila v členském státu prodeje správné informování spotřebitelů.
2. Název, pod nímž je výrobek prodáván, nesmí být nahrazen ochrannou známkou, obchodní značkou nebo vymyšleným názvem.
3. Název, pod nímž je výrobek prodáván, musí obsahovat údaje o fyzikálním stavu potraviny nebo o určitém způsobu úpravy (např. v prášku, lyofilizovaný, zmrazený, koncentrovaný, uzený), nebo musí být těmito údaji doplněn, a to ve všech případech, kdy by opomenutí těchto údajů mohlo uvést kupujícího v omyl.
Na všech potravinách, které byly ošetřeny ionizujícím zářením, musí být uveden tento údaj:
- ve španělštině:
"irradiado" nebo "tratado con radiación ionizante",
- v dánštině:
"bestrålet/…" nebo "strålekonserveret" nebo "behandlet med ioniserende stråling" nebo "konserveret med ioniserende stråling",
- v němčině:
"bestrahlt" nebo "mit ionisierenden Strahlen behandelt",
- v angličtině:
"irradiated" nebo "treated with ionising radiation",
- ve francouzštině:
"traité par rayonnements ionisants" nebo "traité par ionisation",
- v italštině:
"irradiato" nebo "trattato con radiazioni ionizzanti",
- v nizozemštině:
"doorstraald" nebo "door bestraling behandeld" nebo "met ioniserende stralen behandeld",
- v portugalštině:
"irradiado" nebo "tratado por irradiação" nebo "tratado por radiação ionizante",
- ve finštině:
"säteilytetty" nebo "käsitelty ionisoivalla säteilyllä",
- ve švédštině:
"bestrålad" nebo "behandlad med joniserande strålning".
Článek 6
1. Seznam složek se uvádí podle tohoto článku a podle příloh I, II a III.
2. Složky nemusí být uvedeny v případě
a) - čerstvého ovoce a zeleniny včetně brambor, kromě loupaných, krájených nebo podobně upravených,
- sycených vod, v jejichž označení je uvedeno, že jsou sycené,
- kvasných octů, pokud pocházejí výhradně z jediné základní suroviny a pokud do nich nebyly přidány žádné jiné složky,
b) - sýrů,
- másla,
- kysaného mléka a smetany,
pokud do nich nebyly přidány žádné jiné složky kromě mléčných výrobků, enzymů a mikrobiálních kultur nezbytných k výrobě nebo jedlé soli potřebné k výrobě sýrů, s výjimkou čerstvých a tavených sýrů,
c) výrobků sestávajících z jediné složky, pokud
- je obchodní název totožný s názvem složky, nebo
- obchodní název umožňuje určit povahu složky bez rizika záměny.
3. V případě nápojů obsahujících více než 1,2 % (obj.) alkoholu stanoví Rada na návrh Komise do 22. prosince 1982 pravidla pro označování složek.
4. a) "Složkou" se rozumí jakákoli látka, včetně přídatných látek, která je použita při výrobě nebo přípravě potraviny a je v konečném výrobku stále přítomná, i když případně ve změněné formě.
b) Pokud byla složka potraviny sama vyrobena z několika složek, musí být tyto složky považovány za složky dotyčné potraviny.
c) Za složky se nepovažují
i) součásti složky, které jsou během výroby přechodně odděleny a poté jsou do potraviny opět přidány v množství nepřekračující původní podíl;
ii) přídatné látky,
- které se dostaly do potraviny pouze proto, že byly obsaženy v jedné nebo více složkách této potraviny, pokud v konečném výrobku již neplní technologickou funkci,
- které se používají jako pomocné látky při zpracování;
iii) látky používané v nezbytně nutných množstvích jako rozpouštědla nebo nosiče přídatných látek nebo látek určených k aromatizaci potravin.
d) V některých případech může být postupem podle čl. 20 odst. 2 rozhodnuto, zda jsou plněny podmínky uvedené v písm. c), bodech ii) a iii).
5. Seznam složek obsahuje všechny složky potraviny seřazené sestupně podle hmotnosti, stanovené v okamžiku jejich použití při výrobě potraviny. Před tímto seznamem musí být uveden patřičný údaj obsahující slovo "složení".
Avšak:
- přidaná voda a těkavé látky se v seznamu uvádějí v pořadí podle jejich hmotnosti v konečném výrobku; množství vody přidané do potraviny jako složka se vypočítá odečtením celkového množství ostatních použitých složek od celkového množství konečného výrobku. Toto množství vody se nemusí brát v úvahu, pokud jí není v konečném výrobku více než 5 % hmotnostních;
- složky používané v koncentrované nebo sušené formě a rekonstituované během výroby smějí být uvedeny v seznamu v pořadí podle jejich hmotnosti stanovené před koncentrací nebo sušením;
- v případě koncentrovaných nebo sušených potravin, do nichž je třeba přidat vodu, mohou být složky uvedeny v pořadí podle jejich poměru v rekonstituovaném výrobku, pokud je spolu se seznamem složek uveden např. výraz "složky rekonstituovaného výrobku" nebo "složky výrobku připraveného ke spotřebě";
- v případě směsí ovoce nebo zeleniny, ve kterých výrazně nepřevládá hmotnostní podíl žádného určitého ovoce nebo zeleniny, smějí být tyto složky uvedeny v jiném pořadí, pokud je spolu se seznamem složek uveden např. výraz "v proměnlivých hmotnostních podílech";
- v případě směsí koření nebo bylin, ve kterých hmotnostní podíl žádného z nich výrazně nepřevládá, smějí být tyto složky uvedeny v jiném pořadí, pokud je spolu se seznamem složek uveden např. výraz "v proměnlivých hmotnostních podílech".
6. Složky se označují svým specifickým názvem, popřípadě podle pravidel stanovených v článku 5.
Avšak:
- složky, které náleží do jedné ze skupin uvedených v příloze I a které jsou součástí jiné potraviny, mohou být označeny pouze názvem této skupiny.
Změny seznamu skupin v příloze I mohou být provedeny postupem podle čl. 20 odst. 2.
Označení "škrob" uvedené v příloze I však musí být doplněno údajem o jeho specifickém rostlinném původu, pokud tato složka může obsahovat lepek;
- složky náležející do jedné ze skupin uvedených v příloze II musí být povinně označeny názvem této skupiny, po kterém následuje jejich specifický název nebo jejich číslo ES; pokud určitá složka náleží do více skupin, uvede se skupina, která odpovídá její hlavní funkci v dotyčné potravině.
Změny této přílohy vycházející z vývoje vědeckých a technických poznatků se přijímají postupem podle čl. 20 odst. 2.
Označení "modifikovaný škrob" uvedené v příloze II však musí být doplněno údajem o jeho specifickém rostlinném původu, pokud tato složka může obsahovat lepek;
- látky určené k aromatizaci musí být označeny v souladu s přílohou III,
- zvláštní ustanovení Společenství týkající se uvádění údajů o ošetření složek ionizujícím zářením se následně přijmou postupem podle článku 95 Smlouvy.
7. Právní předpisy Společenství a v případě jejich neexistence vnitrostátní právní předpisy mohou pro některé potraviny stanovit, že spolu s názvem, pod nímž jsou tyto potraviny prodávány, musí být uveden údaj o určité složce nebo určitých složkách.
U případných vnitrostátních právních předpisů se použije postup podle článku 19.
Právní předpisy Společenství uvedené v tomto odstavci se přijímají postupem podle čl. 20 odst. 2.
8. V případě uvedeném v odst. 4 písm. b) může být směsná složka zařazena do seznamu složek pod vlastním pojmenováním, pokud tak stanoví právní předpisy nebo pokud je dlouhodobě užívané, podle celkové hmotnosti složek a za předpokladu, že bezprostředně následuje výčet jejích vlastních složek.
Tento výčet však není povinný,
a) pokud směsná složka tvoří méně než 25 % konečného výrobku; toto ustanovení se však nepoužije pro přídatné látky, s výhradou ustanovení odst. 4 písm. c);
b) pokud je směsná složka potravinou, u níž právní předpisy Společenství nepožadují uvedení seznamu složek.
9. Odchylně od odstavce 5 nemusí být obsah vody uveden,
a) pokud se voda během výrobního procesu používá výhradně k tomu, aby složka použitá v koncentrovaném nebo sušeném stavu byla rekonstituována do svého původního stavu;
b) v případě nálevu, který se běžně nekonzumuje.
Článek 7
1. Množství složky nebo skupiny složek použité při výrobě nebo přípravě potraviny musí být uvedeno v souladu s tímto článkem.
2. Údaj uvedený v odstavci 1 je povinný,
a) pokud dotyčná složka nebo skupina složek je uvedena v názvu, pod kterým je potravina prodávána nebo s nímž ji spotřebitelé obvykle spojují, nebo
b) pokud dotyčná složka nebo skupina složek je na etiketě zdůrazněna slovy, vyobrazením nebo grafickým znázorněním, nebo
c) dotyčná složka nebo skupina složek je důležitá pro charakterizaci potraviny a pro její odlišení od výrobků, s nimiž by mohla být zaměněna z důvodu svého názvu nebo vzhledu, nebo
d) v případech stanovených postupem podle čl. 20 odst. 2.
3. Odstavec 2 se nepoužije:
a) pro složku nebo skupinu složek,
- jejichž čistá hmotnost po odkapání je uvedena v souladu s čl. 8 odst. 4, nebo
- jejichž množství musí být na etiketě uvedeno již podle právních předpisů Společenství, nebo
- jež jsou použity v malém množstvím pro účely aromatizování, nebo
- které nejsou takové povahy, aby jejich uvedení v názvu, pod kterým je potravina prodávána, mělo vliv na volbu spotřebitele v zemi prodeje, neboť rozdílné množství není podstatné pro charakterizaci potraviny nebo potravinu neodlišuje od podobných potravin. V případě pochybností o tom, zda podmínky stanovené v této odrážce jsou splněny, se rozhodne postupem podle čl. 20 odst. 2;
b) pokud zvláštní předpisy Společenství přesně stanoví množství složky nebo skupiny složek, aniž by upravovaly jeho uvádění na etiketě;
c) v případech uvedených ve čtvrté a páté odrážce čl. 6 odst. 5;
d) v případech stanovených postupem podle čl. 20 odst. 2.
4. Uvedené množství, vyjádřené v procentech, musí odpovídat množství složky nebo skupiny složek v okamžiku jejich zpracování. V právních předpisech Společenství však mohou být pro některé potraviny stanoveny odchylky od této zásady. Tyto předpisy se přijímají postupem podle čl. 20 odst. 2.
5. Údaj uvedený v odstavci 1 se uvádí buď v názvu, pod kterým je potravina prodávána, nebo bezprostředně vedle tohoto názvu, nebo v seznamu složek společně s dotyčnou složkou nebo skupinou složek.
6. Tento článek se použije, aniž jsou dotčena pravidla Společenství o nutričním označování potravin.
Článek 8
1. Čisté množství potravin v hotovém balení musí být vyjádřeno:
- u tekutin v jednotkách objemu,
- u ostatních výrobků v jednotkách hmotnosti,
podle vhodnosti v litrech, centilitrech, mililitrech, kilogramech nebo gramech.
Právní předpisy Společenství a v případě jejich neexistence vnitrostátní právní předpisy mohou pro některé vymezené potraviny stanovit odchylku od tohoto pravidla.
U případných vnitrostátních právních předpisů se použije postup podle článku 19.
2. a) Pokud právní předpisy Společenství a v případě jejich neexistence vnitrostátní právní předpisy stanoví povinnost uvádět určitý typ množství (např. nominální množství, minimální množství, průměrné množství), pak pro účely této směrnice je tímto množstvím čisté množství.
Aniž je dotčena informace uvedená v článku 24, členské státy sdělí Komisi a ostatním členským státům všechna opatření přijatá podle tohoto bodu.
b) Právní předpisy Společenství a v případě jejich neexistence vnitrostátní právní předpisy mohou u některých vymezených potravin, které jsou řazeny do tříd podle množství, stanovit povinnost uvádět jiné údaje o množství.
U případných vnitrostátních právních předpisů se použije postup podle článku 19.
c) Pokud se jednotka v hotovém balení skládá ze dvou nebo více jednotlivých jednotek v hotovém balení, které obsahují stejné množství téhož výrobku, pak uvedení čistého množství se skládá z údaje o čistém množství, které je obsaženo v každém jednotlivém balení, a z údaje o celkovém počtu těchto balení. Uvedení těchto údajů však není povinné, pokud je celkový počet jednotlivých balení zvnějšku jasně viditelný a snadno spočitatelný a pokud je zvnějšku jasně viditelné alespoň jedno označení čistého množství, které je obsaženo v každém jednotlivém balení.
d) Pokud se jednotka v hotovém balení skládá ze dvou nebo více jednotlivých balení, která nejsou považována za prodejní jednotky, pak uvedení čistého množství se skládá z údaje o celkovém čistém množství a údaje o celkovém počtu jednotlivých balení. Právní předpisy Společenství a v případě jejich neexistence vnitrostátní právní předpisy nemusí pro některé potraviny stanovit povinnost uvádět celkový počet jednotlivých balení.
Aniž je dotčena informace uvedená v článku 24, členské státy sdělí Komisi a ostatním členským státům všechna opatření přijatá podle tohoto bodu.
3. V případě potravin, které se obvykle prodávají na kusy, nemusí členské státy vyžadovat uvedení čistého množství, pokud je počet jednotek zvnějšku jasně viditelný a snadno spočitatelný nebo, není-li tomu tak, pokud je tento počet uveden na etiketě.
Aniž je dotčena informace uvedená v článku 24, členské státy sdělí Komisi a ostatním členským státům všechna opatření přijatá podle tohoto odstavce.
4. U pevných potravin v nálevu se při označování uvádí též čistá hmotnost této potraviny po odkapání.
Pro účely tohoto odstavce se "nálevem" rozumí následující výrobky, popřípadě jejich směsi a rovněž tyto výrobky ve zmrazeném a hluboce zmrazeném stavu, pokud je kapalina při této úpravě pouze doplňkem základních složek, a není tedy rozhodujícím faktorem pro koupi: voda, vodné roztoky solí, lák, vodné roztoky potravinářských kyselin, ocet, vodné roztoky cukrů, vodné roztoky jiných látek se sladivým účinkem, ovocné nebo zeleninové šťávy v případě ovoce či zeleniny.
Tento seznam může být doplněn postupem podle čl. 20 odst. 2.
Kontrolní metody pro stanovení čisté hmotnosti po odkapání se stanoví postupem podle čl. 20 odst. 2.
5. Uvádění čistého množství není povinné u potravin:
a) se značnými úbytky objemu nebo hmotnosti, které jsou prodávány po kusech nebo váženy v přítomnosti kupujícího;
b) jejichž čisté množství je menší než 5 g nebo 5 ml; toto ustanovení se však nepoužije pro koření a byliny.
Právní předpisy Společenství a v případě jejich neexistence vnitrostátní právní předpisy, které se týkají některých specifických potravin, mohou ve výjimečných případech stanovit prahové hodnoty vyšší než 5 g nebo 5 ml, pokud tím nebude ohrožena informovanost kupujícího.
Aniž je dotčena informace uvedená v článku 24, členské státy sdělí Komisi a ostatním členským státům všechna opatření přijatá podle tohoto odstavce.
6. Právní předpisy Společenství uvedené v odst. 1 druhém pododstavci, odst. 2 písm. b) a d) a odst. 5 druhém pododstavci se přijímají postupem podle čl. 20 odst. 2.
Článek 9
1. Datum minimální trvanlivosti potraviny je datum, do kterého si potravina uchovává své specifické vlastnosti při správném způsobu skladování.
Datum se uvádí podle ustanovení odstavců 2 až 5.
2. Toto datum se uvádí slovy:
- "minimální trvanlivost do…", obsahuje-li datum uvedení dne,
- "minimální trvanlivost do konce…" v ostatních případech.
3. Ke slovům uvedeným v odstavci 2 se připojí
- buď vlastní datum, nebo
- odkaz na místo, kde je datum uvedeno na etiketě.
V případě potřeby se tyto údaje doplní údajem o podmínkách uchování, jejichž dodržení umožní zajistit uvedenou trvanlivost.
4. Datum se skládá z nekódovaného tvaru v pořadí den, měsíc a rok.
Avšak v případě potravin:
- s trvanlivostí nepřekračující tři měsíce postačí uvedení dne a měsíce,
- s trvanlivostí delší než tři měsíce, avšak nejvýše v délce 18 měsíců postačí uvedení měsíce a roku,
- s trvanlivostí delší než 18 měsíců postačí uvedení roku.
Způsob uvedení data může být stanoven postupem podle čl. 20 odst. 2.
5. S výhradou předpisů Společenství, které ukládají jiné způsoby uvedení data, nemusí být datum minimální trvanlivosti uvedeno v případě
- čerstvého ovoce a zeleniny včetně brambor, kromě loupaných, krájených nebo podobně upravených. Tato odchylka se nevztahuje na naklíčená semena a podobné produkty, jako jsou klíčky luštěnin,
- vín, likérových vín, šumivých vín, aromatizovaných vín a podobných výrobků získaných z jiného ovoce než z hroznů, jakož i v případě nápojů kódů KN 22060091, 22060093 a 22060099 vyrobených z hroznů nebo hroznového moštu,
- nápojů obsahujících nejméně 10 % (obj.) alkoholu,
- osvěžujících nealkoholických nápojů, ovocných šťáv, ovocných nektarů a alkoholických nápojů v jednotlivých nádobách o více než pěti litrech, určených k zásobování zařízení společného stravování,
- výrobků pekárenského odvětví, které jsou vzhledem ke své povaze obvykle spotřebovány do 24 hodin od výroby,
- octa,
- jedlé soli,
- žvýkaček a podobných výrobků ke žvýkání,
- balení jednotlivých porcí zmrzliny.
Článek 10
1. V případě potravin, které z mikrobiologického hlediska snadno podléhají zkáze, a mohou tedy po krátké době představovat bezprostřední nebezpečí pro lidské zdraví, musí být datum minimální trvanlivosti nahrazeno slovy "spotřebujte do" s příslušným datem.
.
Za těmito výrazy musí následovat:
- buď vlastní datum, nebo
- odkaz na místo, kde je datum uvedeno na etiketě.
Za těmito údaji následuje popis podmínek uchování, které musí být dodrženy.
3. Datum se skládá z nekódovaného tvaru v pořadí den, měsíc a popřípadě rok.
4. V některých případech lze postupem podle čl. 20 odst. 2 rozhodnout o tom, zda jsou splněny podmínky stanovené v odstavci 1.
Článek 11
1. Návod k použití potraviny musí být uveden takovým způsobem, aby umožnil její vhodné použití.
2. Právní předpisy Společenství a v případě jejich neexistence vnitrostátní právní předpisy mohou u některých potravin stanovit způsob, jakým má být návod k použití uváděn.
U případných vnitrostátních právních předpisů se použije postup podle článku 19.
Právní předpisy Společenství uvedené v tomto odstavci se přijímají postupem podle čl. 20 odst. 2.
Článek 12
Pravidla týkající se údajů o obsahu alkoholu v % (obj.) jsou v případě výrobků čísel 22.04 a 22.05 stanovena ve specifických předpisech Společenství, které se na tyto výrobky vztahují.
V případě jiných nápojů obsahujících více než 1,2 % (obj.) alkoholu se tato pravidla stanoví postupem podle čl. 20 odst. 2.
Článek 13
1. a) Pokud jsou potraviny v hotovém balení, údaje stanovené v článku 3 a čl. 4 odst. 2 se uvádějí na obalu nebo na etiketě připevněné k obalu.
b) Odchylně od písmene a) a aniž jsou dotčeny předpisy Společenství o nominálních množstvích, pokud jsou potraviny v hotovém balení:
- určené konečnému spotřebiteli, avšak uváděné na trh ve fázi, která předchází prodeji konečnému uživateli a při které nedochází k prodeji zařízením společného stravování,
c) V případech uvedených v písmeni b) se údaje stanovené v čl. 3 odst. 1 bodech 1, 5 a 7, popřípadě rovněž údaje stanovené v článku 10, uvádějí také na vnějším obalu, v němž jsou potraviny uváděny na trh.
2. Údaje stanovené v článku 3 a v čl. 4 odst. 2 musí být snadno srozumitelné a vyznačené na dobře viditelném místě tak, aby byly dobře viditelné, snadno čitelné a nesmazatelné.
Nesmějí být žádným způsobem skryty, zastřeny nebo přerušeny jiným textem nebo vyobrazením.
3. Údaje uvedené v čl. 3 odst. 1 bodech 1, 4, 5 a 10 se uvádějí ve stejném zorném poli.
Tento požadavek může být rozšířen na údaje stanovené v čl. 4 odst. 2.
4. V případě skleněných lahví určených k opakovanému použití, které jsou nesmazatelně označeny a které z tohoto důvodu nejsou opatřeny etiketou, krčkovou nebo rukávovou etiketou, jakož i v případě obalů nebo nádob, jejichž největší plocha měří méně než 10 cm2, musí být uvedeny pouze údaje stanovené v čl. 3 odst. 1 bodech 1, 4 a 5.
Odstavec 3 se v tomto případě nepoužije.
5. Irsko, Nizozemsko a Spojené království mohou v případě mléka a mléčných výrobků plněných do lahví určených k opakovanému použití stanovit odchylky od čl. 3 odst. 1 a od odstavce 3 tohoto článku.
Sdělí Komisi všechna opatření přijatá podle prvního pododstavce.
Článek 14
Pokud potraviny nabízené k prodeji konečnému spotřebiteli a zařízením společného stravování nejsou v hotovém balení nebo pokud jsou potraviny baleny v místě prodeje na požádání spotřebitele nebo baleny do hotového balení pro přímý prodej, stanoví členské státy pravidla pro uvádění údajů stanovených v článku 3 a v čl. 4 odst. 2.
Členské státy mohou stanovit, že uvádění těchto údajů nebo některých z nich není povinné, pokud je zajištěna dostatečná informovanost spotřebitele.
Článek 15
Tato směrnice nemá vliv na ustanovení vnitrostátních právních předpisů, které při neexistenci právních předpisů Společenství stanovují méně přísné požadavky na označování některých potravin nabízených k prodeji v nestandardních obalech, jako jsou figurky nebo upomínkové předměty.
Článek 16
1. Členské státy zajistí na svém území zákaz prodeje potravin, u nichž nejsou údaje stanovené v článku 3 a čl. 4 odst. 2 uvedeny v jazyce snadno srozumitelném pro spotřebitele, pokud není informovanost spotřebitele účinně zajištěna jinými opatřeními, která se stanoví postupem podle čl. 20 odst. 2 a která se týkají jednoho nebo více údajů na etiketě.
2. Členský stát, v němž je výrobek uváděn na trh, může na svém území v souladu s pravidly Smlouvy stanovit, že tyto údaje musí být na etiketě uvedeny nejméně v jednom nebo více jazycích, které zvolí z úředních jazyků Společenství.
3. Ustanovení odstavců 1 a 2 nebrání tomu, aby údaje na etiketě byly uvedeny v několika jazycích.
Článek 17
Členské státy upustí od stanovování požadavků podrobnějších, než jsou požadavky stanovené v článcích 3 až 13 týkající se způsobu vyznačování údajů uvedených v článku 3 a čl. 4 odst. 2.
Článek 18
1. Členské státy nesmějí zakazovat obchod s potravinami, které jsou v souladu s pravidly stanovenými v této směrnici, zaváděním neharmonizovaných vnitrostátních předpisů upravujících označování a obchodní úpravu některých potravin nebo potravin obecně.
2. Odstavec 1 se nepoužije pro neharmonizované vnitrostátní předpisy, které jsou oprávněné z důvodu
- ochrany veřejného zdraví,
- předcházení podvodům, pokud by ovšem takové předpisy nemohly znesnadnit používání definic a pravidel stanovených touto směrnicí,
- ochrany práv průmyslového a obchodního vlastnictví, uvádění provenience, označení místa původu a předcházení nekalé soutěži.
Článek 19
Odkazuje-li se na tento článek, použije se následující postup v případě, že členský stát považuje za nezbytné přijmout nové právní předpisy.
Členský stát sdělí Komisi a ostatním členským státům zamýšlená opatření a jejich odůvodnění. Komise konzultuje s členskými státy v rámci Stálého výboru pro potraviny zřízeného rozhodnutím Rady 69/414/EHS [6], pokud považuje tyto konzultace za užitečné nebo pokud to požaduje členský stát.
Členský stát může přijmout zamýšlená opatření až po uplynutí tří měsíců od sdělení, a za předpokladu, že neobdržel záporné stanovisko Komise.
Při splnění této podmínky a před uplynutím výše uvedené lhůty zahájí Komise postup podle čl. 20 odst. 2 s cílem stanovit, zda zamýšlená opatření mohou být provedena, včetně případných vhodných změn.
Článek 20
1. Komisi je nápomocen Stálý výbor pro potraviny (dále jen "výbor").
2. Odkazuje-li se na tento odstavec, použijí se články 5 a 7 rozhodnutí 1999/468/ES s ohledem na článek 8 zmíněného rozhodnutí.
Doba uvedená v čl. 5 odst. 6 rozhodnutí 1999/468/ES je tři měsíce.
3. Výbor přijme svůj jednací řád.
Článek 21
Jsou-li pro usnadnění použití této směrnice nezbytná dočasná opatření, přijmou se postupem podle čl. 20 odst. 2.
Článek 22
Touto směrnicí nejsou dotčeny předpisy Společenství přijaté již 22. prosince 1978 týkající se označování a obchodní úpravy některých potravin.
Změny nezbytné pro dosažení souladu těchto předpisů s pravidly stanovenými touto směrnicí se přijmou postupem platným pro každý z příslušných předpisů.
Článek 23
Tato směrnice se nevztahuje na výrobky určené k vývozu ze Společenství.
Článek 24
Členské státy zajistí, aby Komise obdržela znění všech důležitých ustanovení vnitrostátních právních předpisů, které přijmou v oblasti působnosti této směrnice.
Článek 25
Tato směrnice se použije rovněž pro francouzské zámořské departementy.
Článek 26
1. Směrnice 79/112/EHS ve znění směrnic uvedených v příloze IV části A se zrušuje, aniž jsou dotčeny povinnosti členských států, pokud jde o lhůty pro provedení uvedené v příloze IV části B.
2. Odkazy na zrušenou směrnici se považují za odkazy na tuto směrnici v souladu se srovnávací tabulkou obsaženou v příloze V.
Článek 27
Směrnice Komise 2000/63/ES
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
vzhledem k těmto důvodům:
(1) Je nezbytné stanovit kritéria pro čistotu pro všechny přídatné látky jiné než barviva a náhradní sladidla, které jsou uvedeny ve směrnici Evropského parlamentu a Rady 95/2/ES ze dne 20. února 1995 o potravinářských přídatných látkách jiných než barviva a náhradní sladidla [3], naposledy pozměněné směrnicí 98/72/ES [4].
(2) Směrnice Komise 96/77/ES ze dne 2. prosince 1996, kterou se stanoví specifická kritéria pro čistotu potravinářských přídatných látek jiných než barviva a náhradní sladidla [5], naposledy pozměněná směrnicí 98/86/ES [6], stanoví kritéria pro čistotu řady potravinářských přídatných látek. Tato směrnice by měla být nyní doplněna o kritéria pro čistotu dalších potravinářských přídatných látek uvedených ve směrnici 95/2/ES.
(3) Na základě technického vývoje je nezbytné změnit kritéria pro čistotu butylovaného hydroxyanisolu (BHA) stanovená směrnicí 96/77/ES, a je proto nezbytné uvedenou směrnici změnit.
(4) Je nezbytné vzít v úvahu specifikace a analytické techniky pro přídatné látky stanovené v Codex Alimentarius stanovené společným výborem odborníků FAO/WHO pro potravinářské přídatné látky (JECFA).
(5) Potravinářské přídatné látky, pokud jsou připraveny výrobními metodami nebo s použitím výchozích materiálů, které se významně liší od těch, jež jsou zahrnuty v hodnocení Vědeckého výboru pro potraviny, nebo pokud se liší od těch, jež jsou uvedeny v této směrnici, by měly být podrobeny hodnocení Vědeckým výborem pro potraviny se záměrem provést úplné hodnocení s důrazem na kritéria pro čistotu.
(6) Opatření této směrnice jsou v souladu se stanoviskem Stálého výboru pro potraviny,
PŘIJALA TUTO SMĚRNICI:
Článek 1
Směrnice 96/77/ES se mění takto:
1) V příloze se znění týkající se látky E 320 — butylovaný hydroxyanisol (BHA) nahrazuje zněním v příloze I této směrnice.
2) V příloze se doplňuje znění přílohy II této směrnice.
Článek 2
1. Členské státy uvedou v účinnost právní a správní předpisy nezbytné pro dosažení souladu s touto směrnicí do 31. března 2001. Neprodleně o nich uvědomí Komisi.
2. Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
3. Výrobky uvedené na trh nebo označené před 31. březnem 2001, které nejsou v souladu s touto směrnicí, mohou být prodávány až do vyčerpání zásob.
Článek 3
Směrnice Evropského parlamentu a rady 2000/69/ES
ze dne 16. listopadu 2000
o mezních hodnotách pro benzen a oxid uhelnatý v ovzduší
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 175 odst. 1 této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
po konzultaci s Výborem regionů,
v souladu s postupem podle článku 251 Smlouvy [3],
vzhledem k těmto důvodům:
(1) Na základě zásad stanovených v článku 174 Smlouvy předpokládá program Evropského společenství pro politiku a opatření týkající se životního prostředí a udržitelného rozvoje (pátý akční program pro životní prostředí) [4] doplněný rozhodnutím č. 2179/98/ES Evropského parlamentu a Rady [5] o jeho přezkoumání, zejména změny právních předpisů o látkách znečišťujících ovzduší. Program doporučuje stanovit dlouhodobé cíle týkající se kvality ovzduší. Článek 174 Smlouvy požaduje, aby se ve vztahu k ochraně lidského zdraví a životního prostředí uplatňovala zásada předběžné opatrnosti.
(2) Článek 152 Smlouvy stanoví, že požadavky na ochranu zdraví mají tvořit součást jiných přístupů Společenství. Ustanovení čl. 3 odst. 1 písm. p) Smlouvy stanoví, že činnosti Společenství mají zahrnovat příspěvek k dosažení vysokého stupně ochrany zdraví.
(3) Podle čl. 4 odst. 5 směrnice Rady 96/62/ES ze dne 27. září 1996 o posuzování a řízení kvality vnějšího ovzduší [6] má Rada přijmout právní předpisy podle odstavce 1 a ustanovení podle odstavců 3 a 4 uvedeného článku.
(4) Směrnice 96/62/ES požaduje, aby byly vypracovány akční plány pro oblasti, v nichž koncentrace znečišťujících látek v ovzduší přesahují mezní hodnoty včetně všech dočasných uplatnitelných mezí tolerance s cílem zajistit splnění mezních hodnot ve stanovených termínech.
(5) Směrnice 96/62/ES stanoví, že číselné mezní hodnoty mají být založeny na výsledcích práce mezinárodních vědeckých skupin činných v tomto oboru. Komise má při přezkoumávání základů pro stanovení mezních hodnot a prahových hodnot přihlížet k nejnovějším výsledkům vědeckého výzkumu v příslušných oblastech epidemiologie a ekologických výzkumů a k nejnovějším pokrokům metrologie.
(6) Opatření nezbytná pro provádění této směrnice je potřebné přijmout v souladu s rozhodnutím Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi [7].
(7) Změny nezbytné pro přizpůsobení vědeckotechnickému pokroku se mohou týkat výlučně kritérií a měřicích metod pro posouzení koncentrací benzenu a oxidu uhelnatého nebo podrobných ujednání o zasílání informací Komisi a nemusí mít přímý nebo nepřímý vliv na změnu mezních hodnot.
(8) Mezní hodnoty stanovené v této směrnici představují minimální požadavky; podle článku 176 Smlouvy mohou členské státy ponechat nebo zavádět zesílená ochranná opatření; přísnější mezní hodnoty se mohou zavádět zejména na ochranu zdraví obzvláště zranitelných skupin obyvatelstva, jako jsou děti a hospitalizovaní pacienti. Každý členský stát může požadovat, aby mezní hodnoty byly dodržovány k dřívějšímu datu, než stanoví tato směrnice.
(9) Benzen je lidský genotoxický karcinogen a žádnou prahovou hodnotu, pod kterou neohrožuje lidské zdraví, nelze stanovit.
(10) Pokud je však obtížné dosáhnout mezní hodnoty stanovené touto směrnicí pro benzen z důvodu rozptylových charakteristik specifických pro danou lokalitu nebo rozhodujících klimatických podmínek v dané lokalitě a jestliže by uplatňování opatření vedlo k vážným sociálně hospodářským problémům, mohou členské státy za zvláštních podmínek požádat Komisi o prodloužení termínu.
(11) Pro usnadnění přezkoumání této směrnice v roce 2004 by Komise a členské státy měly zvážit podporu výzkumu, aby se usnadnilo přezkoumání této směrnice v roce 2004, Komise a členské státy by měly uvažovat o podpoře výzkumu účinků benzenu a oxidu uhelnatého zaměřeného též na znečištění ovzduší v uzavřených či venkovních prostorách.
(12) Pro posouzení kvality ovzduší s ohledem na získání údajů srovnatelných v rámci Společenství mají zásadní význam normalizované, přesné měřicí techniky a společná kritéria pro volbu umístění měřicích stanic.
(13) Informace o koncentracích benzenu a oxidu uhelnatého by měly být zasílány Komisi formou pravidelných zpráv.
(14) Veřejnost by měla mít snadný přístup k aktuálním informacím o koncentracích benzenu a oxidu uhelnatého v ovzduší,
PŘIJALY TUTO SMĚRNICI:
Článek 1
Cíle
Cíli této směrnice jsou:
a) stanovení mezních hodnot koncentrací benzenu a oxidu uhelnatého v ovzduší za účelem vyvarování se, předcházení nebo snížení škodlivého působení na lidské zdraví a životní prostředí jako celek;
b) posouzení koncentrací benzenu a oxidu uhelnatého v ovzduší na základě jednotných metod a kritérií;
c) získání vhodných informací o koncentracích benzenu a oxidu uhelnatého v ovzduší a zajištění, aby tyto údaje byly zpřístupněny veřejnosti;
d) udržení kvality ovzduší tam, kde je dobrá, a zlepšení kvality ovzduší v ostatních případech s ohledem na benzen a oxid uhelnatý.
Článek 2
Definice
Používají se definice uvedené v článku 2 směrnice 96/62/ES.
Pro účely této směrnice se rozumí
a) "horním prahem posouzení" hodnota podle přílohy III, pod nímž lze podle čl. 6 odst. 3 směrnice 96/62/ES použít kombinaci měření a modelování k posouzení kvality ovzduší;
b) "dolním prahem posouzení" hodnota podle přílohy III, pod nímž podle čl. 6 odst. 4 směrnice 96/62/ES stačí k posouzení kvality ovzduší použít jen modelování nebo technik objektivního odhadu;
c) "stacionárním měřením" měření prováděná podle čl. 6 odst. 5 směrnice 96/62/ES.
Článek 3
Benzen
1. Členské státy učiní nezbytná opatření k zajištění toho, že koncentrace benzenu v ovzduší posuzované podle článku 5 nepřekročí mezní hodnoty podle přílohy I, a to podle termínů v uvedené příloze.
Mez tolerance stanovená v příloze I se uplatní podle článku 8 směrnice 96/62/ES.
2. Pokud je obtížné splnit mezní hodnoty podle přílohy I z důvodu rozptylových charakteristik specifických pro danou lokalitu nebo rozhodujících klimatických podmínek, jako jsou nízká rychlost větru nebo podmínky podporující vypařování, a pokud by provedení opatření mělo vyústit do vážných sociálně-ekonomických problémů, může členský stát požádat o časově omezené prodloužení termínu. Postupem podle čl. 12 odst. 2 směrnice 96/62/ES může Komise na žádost členského státu a aniž je dotčen čl. 8 odst. 3 této směrnice poskytnout jednorázové prodloužení termínu trvající až 5 let, pokud dotyčný členský stát:
- označí příslušné zóny nebo aglomerace,
- předloží nezbytné zdůvodnění žádosti o prodloužení termínu,
- prokáže, že již přijal veškerá přiměřená opatření ke snížení koncentrací příslušných znečišťujících látek a ke zmenšení oblasti, ve které byla mezní hodnota překročena, a
- nastíní budoucí vývoj s ohledem na opatření, která přijme podle čl. 8 odst. 3 směrnice 96/62/ES.
Mezní hodnota pro benzen, která bude povolena v prodlouženém období, však nesmí přesáhnout 10 μg/m3.
Článek 4
Oxid uhelnatý
Členské státy učiní nezbytná opatření k zajištění toho, že koncentrace oxidu uhelnatého v ovzduší posuzované podle článku 5 nepřekročí mezní hodnoty podle přílohy II, a to podle termínů v uvedené příloze.
Mez tolerance stanovená v příloze II se uplatní podle článku 8 směrnice 96/62/ES.
Článek 5
Posouzení koncentrací
1. Dolní a horní prahy posouzení pro benzen a oxid uhelnatý jsou hodnoty, které jsou uvedeny v oddíle 1 přílohy III.
Klasifikace každé zóny nebo aglomerace podle článku 6 směrnice 96/62/EHS se přezkoumá nejpozději každých 5 let postupem stanoveným v oddílu II přílohy III této směrnice. Při výrazných změnách činností významných pro koncentrace benzenu nebo oxidu uhelnatého se klasifikace se přezkoumá dříve.
2. Kritéria pro určení polohy míst odběru vzorků pro měření benzenu a oxidu uhelnatého v ovzduší jsou stanovena v příloze IV. V příloze V je stanoven minimální počet míst odběru vzorků pro stacionární měření koncentrace každé příslušné znečišťující látky, která je třeba zřídit v každé zóně nebo aglomeraci, ve které se vyžaduje stacionární měření, pokud se údaje o koncentracích v zóně nebo aglomeraci získávají výhradně měřením.
3. V zónách nebo aglomeracích, v nichž se údaje ze stacionárního měření doplňují údaji z jiných zdrojů, jako jsou emisní inventury, orientační měření a modelování kvality ovzduší, musí počet stacionárních měřicích stanic, který se má zřídit, a prostorové rozlišení ostatních technik dostačovat pro zjišťování koncentrací znečišťujících látek podle oddílu I přílohy IV a oddílu I přílohy VI.
4. Pro zóny a aglomerace, pro něž se nepožadují žádná měření, lze užít modelování nebo techniky objektivního odhadu.
5. Referenční metody pro rozbor a odběr vzorků benzenu a oxidu uhelnatého jsou stanoveny podle oddílů I a II přílohy VII. Oddíl III přílohy VII určí referenční techniky pro modelování ovzduší, pokud budou dostupné.
6. Termín, do kterého členské státy uvědomí Komisi o metodách použitých pro předběžné posouzení kvality ovzduší podle písm. d) čl. 11 odst. 1 směrnice 96/62/ES, je stanoven v článku 10 této směrnice.
7. Změny nezbytné pro přizpůsobení tohoto článku a příloh III až VII vědeckotechnického pokroku se přijímají postupem podle čl. 6 odst. 2, ale nemusí vést k žádným přímým nebo nepřímým změnám mezních hodnot.
Článek 6
Výbor
1. Komisi je nápomocen výbor uvedený v čl. 12 odst. 2 směrnice 96/62/ES (dále jen "výbor").
2. Odkazuje-li se na tento odstavec, použijí se články 5 a 7 rozhodnutí 1999/468/ES s ohledem na článek 8 zmíněného rozhodnutí.
Doba uvedená v čl. 5 odst. 6 rozhodnutí 1999/468/ES je tři měsíce.
3. Výbor přijme svůj jednací řád.
Článek 7
Informování veřejnosti
1. Členské státy zajistí, aby veřejnosti a příslušným organizacím, jako jsou organizace na ochranu životního prostředí, spotřebitelské svazy, zájmová zastoupení citlivých skupin obyvatel, a jiným příslušným orgánům zabývajícím se ochranou zdraví, byly například prostřednictvím rozhlasu, tisku, oznamovacích tabulí počítačových sítí, teletextu, telefonu nebo faxu systematicky poskytovány aktuální informace o koncentracích benzenu a oxidu uhelnatého v ovzduší.
Údaje o koncentracích benzenu v ovzduší a o průměrných hodnotách za posledních 12 měsíců se aktualizují minimálně jednou za tři měsíce, a pokud je to možné, aktualizují se každý měsíc. Údaje o koncentracích oxidu uhelnatého v ovzduší vyjádřené jako klouzavý průměr za osm hodin se aktualizují minimálně jednou denně, a pokud je to možné, aktualizují se každou hodinu.
Informace uvedené v druhém pododstavci musí přinejmenším udávat každé překročení uvedených mezních hodnot koncentrací za dobu průměrování uvedenou v přílohách I a II. Musí také obsahovat krátké posouzení, pokud jde o mezní hodnoty a příslušné informace o účincích na zdraví.
2. Jsou-li veřejnosti zpřístupněny plány nebo programy podle čl. 8 odst. 3 směrnice 96/62/ES, zpřístupňuje je členský stát i organizacím uvedeným v odstavci 1. To zahrnuje rovněž dokumentaci požadovanou podle bodu II přílohy VI této směrnice.
3. Informace poskytované veřejnosti a organizacím podle odstavců 1 a 2 musí být jasné, srozumitelné a přístupné.
Článek 8
Zpráva a přezkoumání
1. Nejpozději do 31. prosince 2004 předloží Komise Evropskému parlamentu a Radě zprávu o zkušenostech při uplatňování této směrnice, zejména o nejnovějších výsledcích vědeckých výzkumů týkajících se účinků působení na lidské zdraví, přičemž zvláštní pozornost se věnuje citlivým skupinám obyvatelstva, o ekosystémech vystavených účinkům benzenu a oxidu uhelnatého a o technickém vývoji včetně pokroku dosaženého v metodách měření a jiných způsobech posouzení koncentrací benzenu a oxidu uhelnatého v ovzduší.
2. Pokud jde o benzen a oxid uhelnatý, zohlední zpráva zmíněná v odstavci 1 především:
a) současnou kvalitu a trendy ovzduší do roku 2010 a po tomto roce;
b) možnosti dalších snížení znečišťujících emisí ze všech příslušných zdrojů, přičemž se bere v úvahu technická proveditelnost a efektivnost nákladů;
c) vazby mezi znečišťujícími látkami a možnostmi uplatnění společné strategie pro dosažení cílů týkajících se kvality ovzduší a souvisejících cílů Společenství;
d) současné a budoucí požadavky na informování veřejnosti a výměnu informací mezi členskými státy a Komisí;
e) zkušenosti získané při provádění této směrnice v členských státech, včetně zejména podmínek stanovených v příloze IV, za kterých se měření uskutečnilo.
3. S ohledem na zachování vysokého stupně ochrany lidského zdraví a životního prostředí může být zpráva podle odstavce 1 doprovázena návrhy na změnu této směrnice, která by mohla dále prodloužit harmonogram splnění mezních hodnot pro benzen stanovených v příloze I a kterou lze schválit podle čl. 3 odst. 2.
Článek 9
Sankce
Členské státy stanoví sankce za porušení vnitrostátních předpisů přijatých podle této směrnice. Sankce musí být účinné, přiměřené a odrazující.
Článek 10
Provádění
1. Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 13. prosince 2002. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění hlavních vnitrostátních právních předpisů, které přijmou v oblasti působnosti této směrnice.
Článek 11
Vstup v platnost
Nařízení Komise (ES) č. 645/2000
ze dne 28. března 2000,
kterým se stanoví prováděcí pravidla nezbytná pro náležité uplatňování některých ustanovení článku 7 směrnice Rady 86/362/EHS a článku 4 směrnice Rady 90/642/EHS o sledování maximálních limitů reziduí pesticidů v obilovinách a v některých produktech rostlinného původu, včetně ovoce a zeleniny, a na jejich povrchu
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 86/362/EHS ze dne 24. července 1986 o stanovení maximálních limitů reziduí pesticidů v obilovinách a na jejich povrchu [1], naposledy pozměněnou směrnicí Komise 1999/71/ES [2], a zejména na článek 7 této směrnice,
s ohledem na směrnici Rady 90/642/EHS ze dne 27. listopadu 1990 o stanovení maximálních limitů reziduí pesticidů v některých produktech rostlinného původu, včetně ovoce a zeleniny, a na jejich povrchu [3], naposledy pozměněnou směrnicí 1999/71/ES, a zejména na článek 4 této směrnice,
vzhledem k těmto důvodům:
(1) V článku 7 směrnice 86/362/EHS a v článku 4 směrnice 90/642/EHS jsou uvedena základní ustanovení týkající se sledování pesticidů v obilovinách, ovoci a zelenině a na jejich povrchu.
(2) Zkušenosti s vypracováním a prováděním doporučení Komise ukazují, že víceleté plánování s možností každoroční úpravy je nejúčinnějším přístupem ke stanovení koordinovaných programů sledování na úrovni Společenství.
(3) V článku 7 směrnice 86/362/EHS a v článku 4 směrnice 90/642/EHS se stanoví přezkoumání a přijetí veškerých nezbytných opatření, jako je zveřejnění zpráv Evropského společenství obsahujících utříděné a shrnuté informace členských států Komisí a přijetí opatření, která mají být učiněna na úrovni Společenství, v případě oznámeného překročení maximálních limitů. Zkušenosti potvrdily, že má-li být jejich výsledků použito s jistotou, musí laboratoře provádějící analýzy reziduí pesticidů pracovat na vysoké úrovni zabezpečení jakosti. Účast laboratoří na pravidelných zkouškách odborné způsobilosti a zavedení společných postupů zabezpečování jakosti může přispět ke splnění akreditačních požadavků podle článku 3 směrnice Rady 93/99/EHS ze dne 29. října 1993 o doplňujících opatřeních týkajících se úředního dozoru nad potravinami [4].
(4) Protože Komise musí při utřiďování a shromažďování informací předložených členskými státy pro vypracování zpráv Evropského společenství důvěřovat kvalitě, správnosti a srovnatelnosti těchto informací, je vhodné, aby finančně přispěla na opatření, která podporují provádění programů sledování na nejvyšší dosažitelné úrovni. Zejména by měly být podporovány pravidelné zkoušky odborné způsobilosti laboratoří a přezkoumání a vypracování pokynů pro postupy zabezpečování jakosti na pravidelných zasedáních odborníků.
(5) Je vhodné, aby Komise finančně přispěla i na opatření, která podpoří další aspekty koordinace sledování reziduí pesticidů na úrovni Společenství. Zejména by měly být podpořeny práce umožňující Komisi dostát požadavku, aby se postupně dopracovala k systému, který by umožnil odhadnout na základě údajů ze sledování skutečnou dietární expozici.
(6) Sdělení Komise o zdraví spotřebitelů a bezpečnosti potravin (KOM(97) 183) popisuje činnost orgánů potravinářské, veterinární a rostlinolékařské kontroly a inspekce. Sledování reziduí pesticidů v obilovinách, ovoci a zelenině a na jejich povrchu je činnost, která by měla spadat do působnosti orgánů inspekce.
(7) Při kontrolních programech v letech 1996 a 1997 vyšly najevo případy překročení maximálních limitů stanovených ve směrnici 90/642/EHS ve znění pozdějších předpisů.
(8) Ve směrnici 90/642/EHS ve znění pozdějších předpisů a ve směrnici 86/362/EHS ve znění pozdějších předpisů se předpokládá přijetí opatření, která mají být učiněna na úrovni Společenství v případě oznámených překročení a přijetí prováděcích pravidel nezbytných pro řádný průběh sledování.
(9) Pro lepší sledování reziduí pesticidů ve Společenství a jeho řádný průběh je nezbytné mít k dispozici souhrnný přehled systémů sledování ve všech členských státech.
(10) Musí být stanovena prováděcí pravidla nezbytná pro řádné uplatňování ustanovení týkajících se sledování. Tato pravidla by měla jasně stanovit činnosti, na něž Komise může udělit finanční příspěvek v rámci dostupných rozpočtových prostředků, a postupy, jimiž by tak měla učinit.
(11) Opatření stanovená v tomto nařízení jsou v souladu se stanoviskem Stálého rostlinolékařského výboru,
PŘIJALA TOTO NAŘÍZENÍ:
Článek 1
1. Doporučení Komise přijatá v souladu s čl. 7 odst. 2 písm. b) směrnice 86/362/EHS a čl. 4 odst. 2 písm. b) směrnice 90/642/EHS mohou pokrývat období od jednoho roku do pěti let.
2. Komise může každoročně předložit potvrzující a doplňující návrh doporučení, aby bylo umožněno účinné každoroční vedení víceletých programů sledování; tyto návrhy předloží podle čl. 7 odst. 2 písm. b) směrnice 86/362/EHS a čl. 4 odst. 2 písm. b) směrnice 90/642/EHS Stálému rostlinolékařskému výboru.
Článek 2
S cílem usnadnit náležité uplatňování ustanovení čl. 7 odst. 2 a 3 směrnice 86/362/EHS a článku 4 směrnice 90/462/EHS Komise:
1. koordinuje činnost členských států, popřípadě prostřednictvím pokynů Stálého rostlinolékařského výboru, pokud jde o požadavky na shromažďování, zaznamenávání, zpracování a šíření informací o sledování a o programech sledování, a zejména obecné zásady postupů zabezpečování jakosti při analýzách reziduí pesticidů [5] a pracovní dokument obsahující pokyny pro členské státy, pokud jde o provádění doporučení Komise týkajících se koordinovaných programů sledování na úrovni Společenství [6];
2. uděluje v rámci příslušných dostupných prostředků v rozpočtu Evropského společenství finanční příspěvek:
a) v zásadě každé dva roky na pravidelné pořádání zkoušek odborné způsobilosti pro všechny laboratoře provádějící analýzy, aby byla zajištěna kvalita, správnost a srovnatelnost informací zasílaných každoročně členskými státy Komisi a ostatním členským státům a utříděných a shrnutých Komisí podle čl. 7 odst. 3 směrnice 86/362/EHS a čl. 4 odst. 3 směrnice 90/642/EHS;
b) na organizování vytváření postupů zabezpečování jakosti při analýzách reziduí pesticidů formou pokynů Stálého rostlinolékařského výboru a na organizování pravidelného přezkoumání používání těchto postupů v laboratořích členských států provádějících reziduální analýzy, která se mají v zásadě provádět ve dvouletých intervalech na zasedáních odborníků, s cílem zajistit kvalitu, správnost a srovnatelnost informací, které členské státy každoročně zasílají Komisi a ostatním členským státům a které Komise utřídí a shrne podle čl. 7 odst. 3 směrnice 86/362/EHS a čl. 4 odst. 3 směrnice 90/642/EHS;
c) na každoroční provádění studií, na konzultace a jiné nezbytné přípravné práce umožňující Komisi, aby se postupně dopracovala k systému, který by umožnil odhadnout na základě údajů ze sledování skutečnou dietární expozici pesticidům, jak je požadováno v čl. 7 odst. 3 směrnice 86/362/EHS a v čl. 4 odst. 3 směrnice 90/642/EHS, a
d) na provádění jiných činností na úrovni Společenství nezbytných pro náležité uplatňování čl. 7 odst. 2 a 3 směrnice 86/362/EHS a článku 4 směrnice 90/642/EHS, o nichž může být rozhodnuto Komisí a Stálým rostlinolékařským výborem.
Článek 3
1. Komise určí příjemce finančních příspěvků podle čl. 2 odst. 2 formou rozhodnutí přijatého postupem podle článku 12 směrnice 86/362/EHS nebo článku 10 směrnice 90/642/EHS.
2. V rozhodnutí Komise podle odstavce 1 je uvedeno zejména:
- jméno příjemce nebo příjemců finančního příspěvku Společenství,
- celkové náklady na činnost, která má být provedena, a příspěvky stran, včetně Evropského společenství, zúčastněných na jejím provedení,
- stručný popis činnosti, která má být provedena,
- časový rozvrh provádění činnosti.
Článek 4
Členské státy zajistí, aby výsledky analýz zasílané každoročně Komisi a ostatním členským státům podle čl. 7 odst. 3 směrnice 86/362/EHS a čl. 4 odst. 3 směrnice 90/642/EHS pocházely z laboratoří, které:
- splňují požadavky článku 3 směrnice 93/99/EHS a
- vyvíjejí veškeré úsilí nezbytné pro uplatňování postupů zabezpečování jakosti při analýzách reziduí pesticidů stanovených v čl. 2 odst. 2 písm. b) tohoto nařízení.
Kromě toho členské státy zajistí, aby účast na koordinovaném programu Společenství byla omezena na laboratoře, které se účastnily předešlého kola nebo se zúčastní následujícího kola příslušných zkoušek odborné způsobilosti stanovených v čl. 2 odst. 2 písm. a) tohoto nařízení.
Článek 5
1. Komise jmenuje zvláštní odborně způsobilé úředníky, kteří budou v členských státech společně s vnitrostátními orgány dohlížet na provádění programů Společenství a vnitrostátních programů sledování reziduí pesticidů v potravinách rostlinného původu a na jejich povrchu. Jejich činnost bude zahrnovat odebírání vzorků a hodnocení činnosti příslušných laboratoří.
2. Úředníci jmenovaní Komisí navštíví vnitrostátní orgány každého z členských států, které s nimi spolupracují a poskytují jim veškerou nezbytnou pomoc při plnění jejich úkolů. Program návštěv je organizován a uskutečňován ve spolupráci s dotčeným členským státem. Za provádění kontrolních činností zůstávají v každém případě odpovědné vnitrostátní orgány.
3. Komise organizuje tyto návštěvy v součinnosti s vnitrostátními úředníky podle vhodného časového rozvrhu. Odborníky z Komise mohou v průběhu návštěvy doprovázet vedle odborníků navštíveného členského státu i odborníci z jednoho nebo více jiných členských států. Během návštěv se odborníci členského státu jmenovaní Komisí musí řídit pokyny Komise.
4. Komise vypracuje po každé návštěvě písemnou zprávu. Členský stát, v němž proběhla návštěva, má možnost se k této zprávě vyjádřit.
5. Komise pravidelně oznamuje výsledky návštěv uskutečněných v každém členském státě formou písemných zpráv adresovaných všem členským státům v rámci Stálého rostlinolékařského výboru. Komise rovněž informuje Evropský parlament. Kromě toho Komise tyto zprávy pravidelně uveřejňuje.
6. Ustanovení tohoto článku budou přezkoumána do 31. října 2001.
Článek 6
Toto nařízení vstupuje v platnost dnem 1. dubna 2000.
Toto nařízení je závazné v celém rozsahu a přímo použitelné ve všech členských státech.
Nařízení Rady (ES) č. 657/2000
ze dne 27. března 2000
o užším dialogu s odvětvím rybolovu a skupinami, kterých se týká společná rybářská politika
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 37 této smlouvy,
s ohledem na návrh Komise,
s ohledem na stanovisko Evropského parlamentu,
(2) S ohledem na úkoly Poradního výboru pro rybolov a akvakulturu (PVRA) obnovené rozhodnutím Komise 1997/478/ES [1] může být dosažení těchto cílů dialogu a transparentnosti usnadněno zavedením nových opatření zaměřených na zlepšení organizace zasedání PVRA na jedné straně a informováním dotyčných skupin o projednávaných otázkách a dosažených výsledcích na druhé straně.
(3) Za tímto účelem je nutno pomáhat evropským oborovým organizacím při přípravách zasedání PVRA s cílem podněcovat komplexní studium otázek SRP a dopadu jejích opatření, podporovat iniciativy vycházející z tohoto odvětví a snažit se pokud možno nalézt společné postoje k přípravným zněním návrhů Komise.
(4) V zájmu zlepšení podmínek, ve kterých se přijímají rozhodnutí, je mimoto nutné informovat odvětví o zamýšlených iniciativách ve velmi rané fázi a vysvětlit všem dotyčným skupinám cíle a podmínky různých opatření SRP,
PŘIJALA TOTO NAŘÍZENÍ:
Článek 1
V rámci podmínek stanovených v příloze nese Komise náklady na:
- schůze pořádané evropskými oborovými organizacemi s cílem připravit zasedání Poradního výboru pro rybolov a akvakulturu,
- vysvětlování cílů a opatření společné rybářské politiky, a zejména návrhů Komise, a šíření důležitých informací z této oblasti v odvětví rybolovu a v dotyčných skupinách při současném udržování pravidelného styku s dotyčnými organizacemi a skupinami.
Finanční prostředky lze též poskytnout na setkání odborníků, která Komise zorganizuje na podporu činností uvedených v druhé odrážce prvního pododstavce.
Článek 2
Komise může provádět veškerá ověření, která považuje za nezbytná pro zajištění dodržování podmínek a provedení úkolů přidělených tímto nařízením evropským oborovým organizacím, jež pomáhají zástupcům jmenovaným za tímto účelem Komisí.
Článek 3
Toto nařízení vstupuje v platnost sedmým dnem po vyhlášení
Nařízení Rady (ES) č. 813/2000
ze dne 17. dubna 2000,
kterým se doplňuje příloha nařízení Komise (ES) č. 1107/96 o zápisu zeměpisných označení a označení původu podle postupu stanoveného v článku 17 nařízení (EHS) č. 2081/92
RADA EVROPSKÉ UNIE,
s ohledem na Smlouvu o založení Evropského společenství,
s ohledem na návrh Komise,
s ohledem na nařízení Rady (EHS) č. 2081/92 ze dne 14. července 1992 o ochraně zeměpisných označení a označení původu zemědělských produktů a potravin [1], a zejména na čl. 17 odst. 2 uvedeného nařízení,
vzhledem k těmto důvodům:
(1) U určitých názvů oznámených členskými státy podle článku 17 nařízení (EHS) č. 2081/92 byly požadovány dodatečné informace, aby bylo možno určit, že vyhovují článkům 2 a 4 uvedeného nařízení. Tyto dodatečné informace ukazují, že tyto názvy vyhovují uvedeným článkům. Měly by být proto zapsány a připojeny k příloze nařízení Komise (ES) č. 1107/96 [2].
(2) Výbor uvedený v článku 15 nařízení (EHS) č. 2081/92 nezaujal příznivé stanovisko,
PŘIJALA TOTO NAŘÍZENÍ:
Článek 1
Názvy uvedené v příloze tohoto nařízení se připojí k příloze nařízení Komise (ES) č. 1107/96.
Článek 2
Toto nařízení vstupuje v platnost dnem vyhlášení
Nařízení Komise (ES) č. 1685/2000
ze dne 28. července 2000,
kterým se stanoví prováděcí pravidla k nařízení Rady (ES) č. 1260/1999 týkající se způsobilosti výdajů na činnosti spolufinancované strukturálními fondy
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1260/1999 ze dne 21. června 1999 o obecných ustanoveních o strukturálních fondech [1], a zejména na čl. 30 odst. 3 a čl. 53 odst. 2 uvedeného nařízení,
po konzultaci s Výborem podle článku 147 Smlouvy, s Řídícím výborem pro zemědělské struktury a rozvoj venkova a se Stálým řídícím výborem pro struktury rybolovu,
vzhledem k těmto důvodům:
(1) Podle čl. 1 odst. 3 nařízení Rady (ES) č. 1257/1999 o podpoře pro rozvoj venkova z Evropského zemědělského orientačního a záručního fondu (EZOZF) a o změně a zrušení některých nařízení [2] mají opatření na rozvoj venkova, která jsou součástí opatření na podporu rozvoje a strukturální změny regionů, jejichž rozvoj zaostává (cíl 1) nebo která doprovázejí opatření na podporu hospodářské a sociální přeměny oblastí, jež čelí strukturálním obtížím (cíl 2), zohledňovat specifické cíle podpory poskytované Společenstvím za dodržení podmínek stanovených v nařízení (ES) č. 1260/1999. Článek 2 nařízení (ES) č. 1257/1999 upřesňuje činnosti, na něž se podpora na rozvoj venkova může vztahovat.
(2) Článek 2 nařízení Evropského parlamentu a Rady (ES) č. 1783/1999 ze dne 12. července 1999 o Evropském fondu pro regionální rozvoj (EFRR) [3] upřesňuje typ činností, na jejichž financování může EFRR přispívat.
(3) Článek 3 nařízení Evropského parlamentu a Rady (ES) č. 1784/1999 ze dne 12. července 1999 o Evropském sociálním fondu (ESF) [4] upřesňuje typ činností, na jejichž financování může ESF přispívat.
(4) Článek 2 nařízení Rady (ES) č. 1263/1999 ze dne 21. července 1999 o finančním nástroji pro orientaci rybolovu (FNOR) [5] upřesňuje typ činností, na jejichž financování může FNOR přispívat. Nařízení Rady (ES) č. 2792/1999 [6] vymezuje pravidla a podmínky pro strukturální činnosti Společenství v odvětví rybolovu.
(5) Podle čl. 30 odst. 3 nařízení (ES) č. 1260/1999 se na způsobilé výdaje použijí související vnitrostátní předpisy, s výjimkou případů, je-li to nezbytné, ve kterých Komise stanoví pravidla na úrovni Společenství. Aby bylo zaručeno jednotné a spravedlivé provádění strukturálních fondů ve Společenství, považuje Komise u některých typů činností za nutné přijmout soubor společných pravidel pro způsobilé výdaje. Přijetím pravidla pro určitý typ činnosti není předem určen fond, z něhož může být daná činnost spolufinancována. Přijetí těchto pravidel nesmí členským státům v některých stanovených případech bránit v uplatňování přísnějších vnitrostátních předpisů. Pravidla se vztahují na všechny výdaje vzniklé v období vymezeném daty uvedenými v čl. 30 odst. 2 nařízení (ES) č. 1260/1999.
(6) Podle čl. 36 odst. 1 nařízení (ES) č. 1257/1999 se nařízení (ES) č. 1260/1999 použije, není-li stanoveno jinak v nařízení (ES) č. 1257/1999, na opatření na podporu rozvoje venkova v oblastech spadajících pod cíl 2, financovaná EFRR ("záruční" sekcí). Pravidla stanovená v tomto nařízení se tedy vztahují na opatření, jež jsou součástí programu pro regiony spadající pod cíl 2, není-li stanoveno jinak v nařízení (ES) č. 1257/1999 a v nařízení Komise (ES) č. 1750/1999 [7], které stanoví prováděcí pravidla k nařízení (ES) č. 1257/1999.
(7) Na činnosti spolufinancované strukturálními fondy se použijí články 87 a 88 Smlouvy. Rozhodnutí Komise o schválení podpory nepředjímá zkoumání s ohledem na pravidla pro udělování státních podpor a nezbavuje členský stát jeho povinností ve smyslu těchto článků.
(8) Opatření tohoto nařízení jsou v souladu se stanoviskem Poradního výboru pro rozvoj a přeměnu regionů,
PŘIJALA TOTO NAŘÍZENÍ:
Článek 1
Pravidla stanovená v příloze k tomuto nařízení se použijí v případě, kdy je nutno určit způsobilost výdajů v rámci forem pomoci stanovených v čl. 9 písm. e) nařízení (ES) č. 1260/1999.
Článek 2
Toto nařízení vstupuje v platnost sedmým dnem po vyhlášení
Nařízení (ES) č. 2038/2000 Evropského parlamentu a Rady
ze dne 28. září 2000,
kterým se mění nařízení (ES) č. 2037/2000 o látkách, které poškozují ozonovou vrstvu, pokud jde o inhalátory odměřených dávek a dávkovačů léčiv
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 175 odst. 1 této smlouvy,
s ohledem na stanovisko Hospodářského a sociálního výboru [1],
s ohledem na stanovisko Výboru regionů [2],
v souladu s postupem stanoveným v článku 251 Smlouvy [3],
vzhledem k těmto důvodům:
(1) Vývoz inhalátorů odměřených dávek a dávkovačů léčiv obsahujících chlorfluoruhlovodíky není podle nařízení Evropského parlamentu a Rady (ES) č. 2037/2000 ze dne 29. června 2000 o látkách, které poškozují ozonovou vrstvu, povolen. Avšak vývoz těchto zdravotnických výrobků, jejichž používání je na trhu Společenství povoleno, by neměl být omezován.
(2) Nařízení (ES) č. 2037/2000 by tedy mělo být odpovídajícím způsobem pozměněno,
PŘIJALA TOTO NAŘÍZENÍ:
Článek 1
V čl. 11 odst. 1 nařízení (ES) č. 2037/2000 se vkládá nové písmeno, které zní:
"f) inhalátorů odměřených dávek a dávkovačů obsahujících chlorfluoruhlovodíky pro hermeticky uzavřené přístroje určené k implantaci do lidského těla k podávání odměřených dávek léčiv, které mohou podle čl. 4 odst. 1 požívat dočasné povolení udělené postupem podle čl. 18 odst. 2."
Článek 2
Toto nařízení vstupuje v platnost prvním dnem po vyhlášení
Nařízení Rady (ES) č. 2578/2000
RADA EVROPSKÉ UNIE,
s ohledem na Smlouvu o založení Evropského společenství,
s ohledem na nařízení Rady (EHS) č. 3759/92 ze dne 17. prosince 1992 o společné organizaci trhu s produkty rybolovu a akvakultury [1], a zejména na čl. 2 odst. 3 uvedeného nařízení,
s ohledem na návrh Komise,
(2) Je proto třeba pro tyto druhy stanovit společné obchodní normy, jež jsou harmonizovány v rámci celého trhu Společenství, tím, že bude pozměněno nařízení (ES) č. 2406/96 [3],
PŘIJALA TOTO NAŘÍZENÍ:
Článek 1
Nařízení (ES) č. 2406/96 se mění takto:
1. Článek 3:
a) v odstavci 1 se ve výčtu uvedeném v písmeni a) doplňují nové odrážky, které zní:
"— parmice nachová nebo parmice pruhovaná (Mullus barbatus, Mullus surmuletus)
— mořan tmavý (Spondyliosoma cantharus)";
b) v odstavci 1 se doplňuje nové písmeno d), které zní
"d) hřebenatka svatojakubská a jiní vodní bezobratlí čísla KN 0307:
- hřebenatka svatojakubská (Pecten maximus)
- surmovka čeřitá (Buccinum undatum)".
2. V čl. 4 odst. 3 se první pododstavec nahrazuje tímto: "3. Krab, hřebenatka svatojakubská a surmovka čeřitá uvedení v článku 3 nejsou tříděni podle specifických norem čerstvosti."
3. V článku 7 se odstavec 1 nahrazuje tímto:
"1. Produkty uvedené v článku 3 musejí být roztříděny podle hmotnosti nebo počtu na kilogram. Nicméně v případě garnátů a krabů jsou velikostní kategorie stanoveny na základě šířky krunýře; v případě hřebenatek svatojakubských a surmovek čeřitých jsou velikostní kategorie stanoveny na základě šířky schránky."
4. V příloze II se za tabulku doplňuje nová tabulka, která je uvedena v příloze tohoto nařízení a týká se velikostních kategorií použitelných pro parmici nachovou nebo pruhovanou, mořana tmavého, hřebenatku svatojakubskou a surmovku čeřitou.
Článek 2
Toto nařízení vstupuje v platnost dvacátým dnem po vyhlášení
Nařízení Evropského parlamentu a Rady (ES) č. 2700/2000
ze dne 16. listopadu 2000,
kterým se mění nařízení Rady (EHS) č. 2913/92, kterým se vydává celní kodex Společenství
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na články 26, 95 a 133 této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
v souladu s postupem stanoveným v článku 251 Smlouvy [3],
vzhledem k těmto důvodům:
(1) Čl. 253 odst. 4 nařízení Rady (EHS) č. 2913/92 ze dne 12. října 1992, kterým se vydává celní kodex Společenství [4], stanoví, že Rada do 1. ledna 1998 na základě zprávy Komise, jež může být doprovázena návrhy, přezkoumá celní kodex a provede nezbytné úpravy, zejména s ohledem na vytvoření vnitřního trhu.
(2) Každé přezkoumání celního kodexu je nutno chápat jako příležitost k zavedení nástrojů a postupů k zamezení podvodů, aniž by se tím vytvořily jakékoli překážky mezinárodnímu obchodu, neboť bránění podvodům je, jak zdůraznily závěry Rady ze dne 19. května 1998, jednou z nejlepších cest, jak šetřit peníze daňových poplatníků.
(3) Je nutno brát v úvahu usnesení Rady ze dne 25. října 1996 o zjednodušení a racionalizaci celních předpisů a celních řízení Společenství [5].
(4) Dosud nebyly vymezeny pravomoci jednotlivých orgánů v oblasti stanovování směnných kurzů po zavedení eura.
(5) Je vhodné stanovit možnost, aby byla celní prohlášení podávána prostřednictvím zařízení pro zpracování dat, aniž by byla doprovázena některými doklady.
(6) Aby byla pravidla v této oblasti pružnější, je třeba usnadnit využívání režimů aktivního zušlechťovacího styku, přepracování pod celním dohledem a dočasného použití.
(7) Postupem projednávání ve výboru je třeba stanovit další případy, kdy jsou dávky použitelné v rámci režimu pasivního zušlechťovacího styku vypočítávány na základě hodnoty zušlechťovacích operací.
(8) Může být vhodné povolit, aby v některých svobodných pásmech byly vyřizovány formality týkající se režimu uskladňování v celním skladu a celní orgány prováděly celní kontroly v souladu s tímto režimem.
(9) Za určitých okolností je na místě, aby zvýhodněné sazební zacházení z důvodů povahy nebo zvláštního použití zboží a odlišené vyměření cla při operacích pasivního zušlechťovacího styku byla uplatňovány i v případě, že celní dluh vznikne z jiného důvodu než propuštění zboží do volného oběhu.
(10) Ustanovení o místu vzniku celního dluhu by měla zahrnovat zvláštní pravidla pro zvláštní případy, kdy dotčená částka nedosahuje určité výše.
(11) Ve zvláštním případě preferenčních režimů je nutné vymezit pojem chyby celních orgánů a pojem dobré víry osoby povinné zaplatit clo. Osoba povinná zaplatit clo by neměla nést odpovědnost za selhání systému v důsledku chyby zaviněné orgány třetí země. Vydání nesprávného potvrzení těmito orgány by však nemělo být považováno za chybu, jestliže se toto potvrzení zakládá na žádosti obsahující nesprávné údaje. Nesprávnost údajů dodaných vývozcem v jeho žádosti je nutno posuzovat vzhledem ke všem skutečnostem obsaženým v žádosti. Osoba povinná zaplatit clo se může odvolávat na dobrou víru, pokud může prokázat, že jednala s náležitou péči, kromě případů, kdy bylo v Úředním věstníku Evropských společenství zveřejněno oznámení, že existují odůvodněné pochybnosti.
(12) Je třeba chránit finanční zájmy Společenství a práva osoby povinné zaplatit clo před nadměrně dlouhým soudním řízením.
(13) Je třeba upravit odložení povinnosti zaplatit celní dluh v případech, kdy dluh vznikl v důsledku odnětí zboží celnímu dohledu a kdy existuje více než jeden dlužník, aby mohly celní orgány zahájit řízení proti určitému dlužníkovi přednostně před ostatními dlužníky.
(14) Opatření nezbytná k provedení nařízení č. 2913/92 (EHS) je třeba přijmout podle rozhodnutí Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi [6].
(15) Je proto třeba změnit nařízení (EHS) č. 2913/92,
PŘIJALY TOTO NAŘÍZENÍ:
Článek 1
Nařízení (EHS) č. 2913/92 se mění takto:
1. V článku 4 se bod 24 se nahrazuje tímto:
"24. "postupem projednávání ve výboru" rozumí postup uvedený v článcích 247 a 247a nebo postup uvedený v článcích 248 a 248a."
2. V článku 35 se první pododstavec nahrazuje tímto: "Jsou-li položky, na jejichž základě je určována celní hodnota zboží, vyjádřeny v jiné měně, než je měna členského státu, ve kterém se provádí hodnocení, použije se směnný kurz, který řádně vyhlásí věcně příslušné orgány."
3. V článku 77 se dosavadní znění označuje jako odstavec 1 a doplňuje se nový odstavec, který zní:
"2. Je-li celní prohlášení podáváno prostřednictvím zařízení pro zpracování dat, mohou celní orgány povolit, aby k prohlášení nebyly připojeny doprovodné doklady zmíněné v čl. 62 odst. 2. V tomto případě musí být tyto doklady k dispozici celním orgánům."
4. V článku 115 se odstavec 4 nahrazuje tímto:
"4. Postupem projednávání ve výboru lze přijmout opatření, jejichž cílem je zakázat použití odstavce 1, usnadnit je či stanovit pro ně určité podmínky."
5. V čl. 117 písm. c) se doplňuje nová věta, která zní:"Postupem projednávání ve výboru lze stanovit případy, kdy jsou hospodářské podmínky považovány za splněné."
6. Článek 124 se nahrazuje tímto:
"Článek 124
1. Systém navracení může být použit u jakéhokoli zboží. Nelze jej však použít v případě, že v okamžiku přijetí celního prohlášení s návrhem na propuštění zboží do volného oběhu
- dovážené zboží podléhá množstevním omezením dovozu,
- se na dovážené zboží vztahují sazební opatření v rámci kvót,
- dovoz zboží je podmíněn předložením dovozní nebo vývozní licence v rámci společné zemědělské politiky, nebo
- na zušlechtěné výrobky byla stanovena vývozní náhrada nebo vývozní dávka.
2. Kromě toho není v systému navracení možná žádná náhrada dovozního cla v případě, že vývoz zušlechtěných výrobků v okamžiku přijetí příslušného vývozního celního prohlášení je podmíněn předložením dovozní nebo vývozní licence nebo potvrzení v rámci společné zemědělské politiky, anebo v případě, že pro ně byla stanovena vývozní náhrada nebo vývozní dávka.
3. Postupem projednávání ve výboru lze stanovit odchylky od odstavců 1 a 2."
7. Článek 131 se nahrazuje tímto:
"Článek 131
Postupem projednávání ve výboru bude stanoveno, ve kterých případech a za jakých zvláštních podmínek lze zboží propustit do režimu přepracování pod celním dohledem."
8. V čl. 133 písm. e) se doplňuje nová věta, která zní:"Postupem projednávání ve výboru lze stanovit případy, kdy jsou hospodářské podmínky považovány za splněné."
9. Článek 142 se nahrazuje tímto:
"Článek 142
1. Použití režimu dočasného použití s částečným osvobozením od dovozního cla se povolí u zboží, které není uvedeno v předpisech přijatých na základě článku 141 nebo které v nich sice uvedeno je, avšak nesplňuje všechny podmínky k propuštění do režimu dočasného použití s úplným osvobozením od dovozního cla.
2. Seznam zboží, u kterého nelze uplatnit režim dočasného použití s částečným osvobozením od dovozního cla, a podmínky pro propuštění zboží do tohoto režimu se stanoví postupem projednávání ve výboru."
10. V článku 153 se doplňuje nový odstavec, který zní: "Odchylně od článku 151 lze postupem projednávání ve výboru stanovit, ve kterých případech a za jakých zvláštních podmínek lze zboží propustit do volného oběhu po zušlechtění, přičemž se náklady zušlechťovací operace použijí jako základ pro vyměření cla podle celního sazebníku Evropských společenství."
11. V článku 167 se odstavec 3 nahrazuje tímto:
"3. Svobodná pásma, s výjimkou svobodných pásem určených podle článku 168a, musí být ohrazena. Členské státy určí vstupy do každého svobodného pásma a svobodného skladu a výstupy z nich."
12. V článku 168 se odstavec 1 nahrazuje tímto:
"1. Obvod a vstupní a výstupní místa svobodného pásma, s výjimkou svobodných pásem určených podle článku 168a, a svobodného skladu jsou pod dohledem celních orgánů."
13. Mezi článek 168 a název dílu B ( "Umísťování zboží ve svobodných pásmech a svobodných skladech" ) se vkládá nový článek, který zní:
"Článek 168a
1. Celní orgány mohou určit svobodná pásma, v kterých se provádějí celní kontroly a formality a ve kterých se použijí ustanovení o celním dluhu podle režimu uskladňování v celním skladu.
Články 170, 176 a 180 se na takto určená svobodná pásma nepoužijí.
2. Odkazy na svobodná pásma v článcích 37, 38 a 205 se nevztahují na svobodná pásma podle odstavce 1."
14. Článek 212a se nahrazuje tímto:
"Článek 212a
Jestliže celní předpisy stanoví použití zvýhodněného sazebního zacházení u některého zboží z důvodů jeho povahy nebo zvláštního určení nebo částečné nebo úplné osvobození od dovozního nebo vývozního cla podle článků 21, 82, 145 nebo 181 až 187, použije se toto zvýhodněné sazební zacházení nebo toto částečné nebo úplné osvobození v případech, kdy vznikl celní dluh podle článků 202 až 205, 210 nebo 211, pokud zúčastněná osoba nejednala podvodně ani z hrubé nedbalosti a pokud prokáže, že ostatní podmínky pro uplatnění zvýhodněného celního zacházení nebo poskytnutí částečného nebo úplného osvobození od cla byly splněny."
15. V článku 215 se doplňuje nový odstavec, který zní:
"4. Pokud celní orgán zjistí, že v jiném členském státě vznikl celní dluh podle článku 202 a výše tohoto dluhu je nižší než 5000 EUR, považuje se tento celní dluh za celní dluh vzniklý v členském státě, ve kterém byl zjištěn."
16. V čl. 220 odst. 2 se písmeno b) nahrazuje tímto:
"b) částka cla dlužného ze zákona nebyla zaúčtována následkem chyby ze strany celních orgánů, kterou nemohla osoba povinná zaplatit clo rozumným způsobem zjistit, a pokud tato osoba jednala v dobré víře a dodržela všechna ustanovení platných předpisů týkající se celního prohlášení.
Pokud byl preferenční status zboží zjištěn na základě systému správní spolupráce s orgány třetí země, považuje se vydání potvrzení těmito orgány v případě, že se ukáže jako nesprávné, za chybu, kterou nebylo možné rozumným způsobem zjistit ve smyslu prvního pododstavce.
Vydání nesprávného potvrzení však není chybou, je-li potvrzení založeno na nesprávném popisu skutečností podaném vývozcem, není-li zřejmé, že orgány vydávající potvrzení si byly vědomy nebo si měly být vědomy toho, že zboží nesplňuje podmínky pro preferenční zacházení.
Osoba povinná zaplatit clo se může odvolat na dobrou víru, pokud je schopna prokázat, že v období dotyčných obchodních operací jednala s náležitou péči, aby zajistila splnění všech podmínek pro preferenční zacházení.
Osoba povinná zaplatit clo se však nemůže odvolat na dobrou víru, pokud Evropská komise zveřejní v Úředním věstníku Evropských společenství oznámení o tom, že existují odůvodněné pochybnosti, zda daná země správně uplatňuje preferenční režim;".
17. V článku 221 se odstavec 3 nahrazuje tímto:
"3. Sdělení dlužníkovi nelze provést po uplynutí lhůty tří let ode dne vzniku celního dluhu. Běh této lhůty se staví ode dne podání opravného prostředku ve smyslu článku 243 po dobu trvání řízení o opravném prostředku.
4. Vznikne-li celní dluh v důsledku činu, který byl v době, kdy byl spáchán, trestný, může být výše dluhu sdělena dlužníkovi za podmínek stanovených platnými předpisy i po uplynutí tříleté lhůty zmíněného v odstavci 3."
18. V článku 222 se odstavec 2 nahrazuje tímto:
"2. Okolnosti a podmínky, za nichž se pozastavuje povinnost dlužníka zaplatit clo, lze rovněž stanovit postupem projednávání ve výboru,
- je-li podána žádost o prominutí cla podle článků 237, 238 nebo 239, nebo
- je-li zboží zajištěno za účelem následného zabavení podle čl. 233 písm. c) druhé odrážky nebo písm. d), nebo
- celní dluh vznikl na základě článku 230 a je více dlužníků."
19. Články 247, 248 a 249 se nahrazují tímto:
"Článek 247
Opatření nezbytná k provedení tohoto kodexu, včetně provádění nařízení uvedeného v článku 184, s výjimkou hlavy VIII a s výhradou článků 9 a 10 nařízení (ES) č. 2658/87 [7] a článku 248 tohoto nařízení se přijmou regulativním postupem uvedeným v čl. 247a odst. 2 v souladu s mezinárodními závazky Společenství.
Článek 247a
1. Komisi je nápomocen Výbor pro celní kodex (dále jen "výbor").
2. Odkazuje-li se na tento odstavec, použijí se články 5 a 7 rozhodnutí 1999/468/ES s ohledem na článek 8 uvedeného rozhodnutí.
Doba uvedená v čl. 5 odst. 6 rozhodnutí 1999/468/ES je tři měsíce.
3. Výbor přijme svůj jednací řád.
Článek 248
Opatření nezbytná k provedení článků 11, 12 a 21 budou přijata řídícím postupem uvedeným v čl. 248a odst. 2.
Článek 248a
1. Komisi je nápomocen Výbor pro celní kodex (dále jen "výbor").
2. Odkazuje-li se na tento odstavec, použijí se články 4 a 7 rozhodnutí 1999/468/ES.
Doba uvedená v čl. 4 odst. 3 rozhodnutí 1999/468/ES je tři měsíce.
3. Výbor přijme svůj jednací řád.
Článek 249
Výbor může posoudit jakoukoliv otázku týkající se celních předpisů, kterou mu přednese jeho předseda, a to buď z vlastního podnětu, nebo na žádost zástupce některého členského státu."
Článek 2
Toto nařízení vstupuje v platnost sedmým dnem po vyhlášení
Nařízení Komise (ES) č. 2785/2000
ze dne 19. prosince 2000,
kterým se mění nařízení (ES) č. 296/96 o údajích předávaných členskými státy, o měsíčním účtování výdajů financovaných záruční sekcí Evropského zemědělského orientačního a záručního fondu (EZOZF) a o stanovení některých prováděcích pravidel k nařízení Rady (ES) č. 1259/1999
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1258/1999 ze dne 17. května 1999 o financování společné zemědělské politiky [1], a zejména na čl. 4 odst. 8, čl. 5 odst. 3 a čl. 7 odst. 5 uvedeného nařízení,
vzhledem k těmto důvodům:
(1) Rozhodnutí Rady 2000/427/ES ze dne 19. června 2000 podle čl. 122 odst. 2 Smlouvy o přijetí jednotné měny Řeckem ke dni 1. ledna 2001 [2] stanoví, že Řecko splňuje podmínky nezbytné pro přijetí jednotné měny.
(2) Druhá věta článku 2 nařízení Rady (ES) č. 974/98 ze dne 3. května 1998 o zavedení eura [3], ve znění nařízení (ES) č. 2596/2000 [4], stanoví, že počínaje 1. lednem 2001 je měnou Řecka euro.
(3) Ustanovení čl. 4 odst. 1a písm. a) nařízení Komise (ES) č. 296/96 ze dne 16. února 1996 o údajích předávaných členskými státy, o měsíčním účtování výdajů financovaných záruční sekcí Evropského zemědělského orientačního a záručního fondu (EZOZF) a o stanovení některých prováděcích pravidel k nařízení Rady (ES) č. 1259/1999 [5] naposledy pozměněného nařízením (ES) č. 2761/1999 [6] stanoví, že zálohy na zaúčtování výdajů záruční sekcí EZOZF jsou pro zúčastněné členské státy uváděny a vypláceny v eurech. Zálohy, které mají být vypláceny na začátku měsíce ledna 2001, se vztahují na výdaje uskutečněné od 16. října do 30. listopadu 2000. Doporučuje se, aby byly tyto zálohy pro Řecko naposledy vyplaceny v jednotkách národní měny.
(4) Opatření tohoto nařízení jsou v souladu se stanoviskem Výboru Evropského zemědělského orientačního a záručního fondu (EZOZF),
PŘIJALA TOTO NAŘÍZENÍ:
Článek 1
Nařízení (ES) č. 296/96 se mění takto:
1. V čl. 3 odst. 8 písm. b) se doplňuje nová věta, která zní: "Na Řecko se tato volba vztahuje od 1. ledna 2001."
2. V čl. 4 odst. 1a písm. c) se doplňuje nová věta, která zní: "Zálohy na výdaje uskutečněné Řeckem od 16. října 2000 do 30. listopadu 2000 jsou vypláceny v jednotkách národní měny nebo v národní měně."
Článek 2
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 2858/2000
ze dne 27. prosince 2000,
kterým se mění nařízení (ES) č. 2125/95 o otevření a správě celních kvót pro konzervované houby
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 2290/2000 [1], (ES) č. 2435/2000 [2] a (ES) č. 2851/2000 [3], kterými se stanoví určité koncese v podobě celních kvót Společenství pro některé zemědělské produkty a stanoví, jako autonomní a přechodné opatření, některé zemědělské koncese stanovené v Evropských dohodách s Bulharskem, Rumunskem a Polskem, a zejména na čl. 1 odst. 3 uvedených nařízení,
vzhledem k těmto důvodům:
(1) Nařízení Komise (ES) č. 2125/95 [4], naposledy pozměněné nařízením (ES) č. 2493/95 [5], upravuje správu kvót pro konzervované houby stanovených pro Polsko, Rumunsko a Bulharsko v přílohách II, V a VI nařízení Rady (ES) č. 3066/95 ze dne 22. prosince 1995, kterým se zřizují určité koncese v podobě celních kvót Společenství pro některé zemědělské produkty a stanoví, jako autonomní a přechodné opatření, některé koncese pro zemědělské produkty podle Evropských dohod, s ohledem na Dohodu o zemědělství uzavřenou během Uruguayského kola mnohostranných obchodních jednání [6], naposledy pozměněného nařízením (ES) č. 2435/98 [7].
(2) Nařízení (ES) č. 3066/95 bylo zrušeno nařízením (ES) č. 2851/2000 a nahrazeno nařízeními (ES) č. 2290/2000, (ES) č. 2435/2000 a (ES) č. 2851/2000, pokud se týče Bulharska, Rumunska a Polska. Uvedené celní úlevy pro konzervované houby byly jednak beze změn zahrnuty do nařízení (ES) č. 2290/2000 a (ES) č. 2435/2000, pokud jde o produkty pocházející z Bulharska a Rumunska, jednak jsou bez množstevního omezení poskytovány nařízením (ES) č. 2851/2000 na produkty pocházející z Polska. Nařízení (ES) č. 2125/95 je třeba proto změnit a vypustit všechny odkazy na Polsko, kromě odkazu v článku 5, který se týká žádostí o licenci podaných tradičními dovozci, aby bylo uvedené nařízení přizpůsobeno novým předpisům.
(3) Opatření tohoto nařízení jsou v souladu se stanoviskem Řídícího výboru pro výrobky zpracované z ovoce a zeleniny,
PŘIJALA TOTO NAŘÍZENÍ:
Článek 1
Nařízení (ES) č. 2125/95 se mění takto:
1. Celní kvóty pro konzervované houby rodu Agaricus kódů KN 07119040, 20031020 a 20031030 uvedené v příloze I se otevírají podle prováděcích pravidel uvedených v tomto nařízení.
Rozhodnutí Komise
ze dne 19. prosince 2000,
kterým se mění kapitola 14 přílohy I směrnice Rady 92/118/EHS o veterinárních a hygienických předpisech pro obchod s produkty živočišného původu ve Společenství a jejich dovoz do Společenství, pokud se na ně nevztahují zvláštní předpisy Společenství uvedené v kapitole I přílohy A směrnice 89/662/EHS, a pokud jde o patogenní původce, směrnice 90/425/EHS
(oznámeno pod číslem K(2000) 3866)
(Text s významem pro EHP)
(2001/7/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 92/118/EHS o veterinárních a hygienických předpisech pro obchod s produkty živočišného původu ve Společenství a jejich dovoz do Společenství, pokud se na ně nevztahují zvláštní předpisy Společenství uvedené v kapitole I přílohy A směrnice 89/662/EHS, a pokud jde o patogenní původce, směrnice 90/425/EHS [1], naposledy pozměněnou rozhodnutím Komise 1999/724/ES [2], a zejména na článek 15 uvedené směrnice,
vzhledem k těmto důvodům:
(1) Je nutné odstranit určité překladatelské rozdíly mezi německým zněním a ostatními jazykovými zněními uvedené směrnice, týkající se přeshraničních obchodů s nezpracovanou kejdou, a dále je třeba zavést lepší kontroly těchto přesunů vzhledem k možným rizikům choroby.
(2) Je nezbytné vzít u těchto přeshraničních pohybů v úvahu nákazovou situaci v členských státech.
(3) Opatření tohoto rozhodnutí jsou v souladu se stanoviskem Stálého veterinární výboru,
PŘIJALA TOTO ROZHODNUTÍ:
Článek 1
V příloze I kapitole 14 části I.A směrnice Rady 92/118/EHS se bod 1 písmene a) nahrazuje tímto:
"1. a) Obchod s nezpracovanou kejdou jiných druhů než drůbeže či koňovitých je zakázán, kromě kejdy:
z pásma či hospodářství, které nepodléhá omezením z důvodu závažné přenosné choroby
a
určené k rozmetání pod kontrolou příslušných orgánů na pozemku, který je částí nebo přináleží témuž hospodářství, ať už je od něj oddělen či nikoli, a nachází se na obou stranách hranice členských států do vzdálenosti přibližně 20 km. Vlastník hospodářství, ve kterém tyto přeshraniční pohyby probíhají, o nich musí vést a uchovávat záznamy za účelem obdržení schválení. Příslušný orgán vede registr těchto schválených hospodářství."
Článek 2
Toto rozhodnutí vstupuje v platnost dnem 1. ledna 2001.
Článek 3
Toto rozhodnutí je určeno členským státům.
Rozhodnutí Komise
ze dne 24. ledna 2001
o stanovení vzoru pro seznamy jednotek schválených členskými státy pro obchod s živými zvířaty, spermatem a embryi uvnitř Společenství a pravidel pro předávání těchto seznamů Komisi
(oznámeno po číslem K(2001) 143)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 64/432/EHS ze dne 26. června 1964 o veterinárních otázkách obchodu se skotem a prasaty uvnitř Společenství [1], naposledy pozměněnou směrnicí 2000/25/ES [2], a zejména na čl. 11 odst. 6 uvedené směrnice,
s ohledem na směrnici Rady 88/407/EHS ze dne 14. června 1988 o veterinárních požadavcích na obchod s hluboce zmrazeným spermatem skotu uvnitř Společenství a na jeho dovoz [3], naposledy pozměněnou Aktem o přistoupení Rakouska, Finska a Švédska, a zejména na čl. 5 odst. 2 uvedené směrnice,
s ohledem na směrnici Rady 89/556/EHS ze dne 25. září 1989 o veterinárních otázkách obchodu s embryi skotu ve Společenství a dovozu těchto embryí ze třetích zemí [4], naposledy pozměněnou aktem o přistoupení Rakouska, Finska a Švédska, a zejména na čl. 5 odst. 3 uvedené směrnice,
s ohledem na směrnici Rady 90/426/EHS ze dne 26. června 1990 o veterinárních předpisech pro přesun koňovitých a jejich dovoz ze třetích zemí [5], naposledy pozměněnou aktem o přistoupení Rakouska, Finska a Švédska, a zejména na článek 7 uvedené směrnice,
s ohledem na směrnici Rady 90/429/EHS ze dne 26. června 1990 o veterinárních požadavcích na obchod se spermatem prasat uvnitř Společenství a na jejich dovoz [6], naposledy pozměněnou rozhodnutím 1999/608/ES [7], a zejména na čl. 5 odst. 3 uvedené směrnice,
s ohledem na směrnici Rady 91/68/EHS [8] ze dne 28. ledna 1991 o veterinárních požadavcích na obchod s ovcemi a kozami uvnitř Společenství, naposledy pozměněnou rozhodnutím 94/953/ES [9], a zejména na čl. 2 odst. 9 uvedené směrnice,
vzhledem k těmto důvodům:
(1) Obchod se skotem, prasaty, ovcemi, kozami a koňovitými uvnitř Společenství je dovolen ze shromažďovacích středisek schválených příslušnými orgány členského státu, ve kterém se nacházejí.
(2) Obchod se spermatem skotu a prasat uvnitř Společenství je povolen ze středisek schválených příslušnými orgány členského státu, ve kterém se nacházejí.
(3) Obchod s embryi a vajíčky skotu uvnitř Společenství je povolen, jestliže byly odebírány, zpracovány a skladovány týmy pro odběr embryí schválenými příslušnými orgány členského státu, ve kterém uvedené týmy působí.
(4) Každý členský stát musí poslat Komisi a ostatním členským státům seznamy shromažďovacích středisek, středisek odběru spermatu a týmů pro odběr embryí, které jsou na jeho území schváleny.
(5) Je nezbytné harmonizovat vzor těchto seznamů a způsob jejich předávání, aby se umožnil snadný přístup k nejnovějším seznamům ve Společenství.
(6) Opatření tohoto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
Článek 1
Seznamy jednotek uvedených v příloze I se předávají Komisi na formátech Word 97 (nebo v dřívější verzi), Excel 97 (nebo v dřívější verzi) nebo ve formátu pdf na tuto adresu: Inforvet@cec.eu.int.
Seznamy se sestavují v souladu se vzory uvedenými v příloze II.
Komise oznamuje jakoukoli změnu vzoru nebo adresy členským státům v rámci Stálého veterinárního výboru.
Článek 2
Toto rozhodnutí je určeno členským státům.
Rozhodnutí Komise
ze dne 16. ledna 2001,
kterým se mění rozhodnutí 2000/532/ES, pokud jde o seznam odpadů
(oznámeno pod číslem K(2001) 108)
(Text s významem pro EHP)
(2001/118/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 75/442/EHS ze dne 15. července 1975 o odpadech [1], naposledy pozměněnou rozhodnutím Komise 96/350/ES [2], a zejména na čl. 1 písm. a) uvedené směrnice,
s ohledem na směrnici Rady 91/689/EHS ze dne 12. prosince 1991 o nebezpečných odpadech [3], naposledy pozměněnou směrnicí 94/31/ES [4], a zejména na čl. 1 odst. 4 druhou odrážku uvedené směrnice,
vzhledem k těmto důvodům:
(1) Rozhodnutí Komise 2000/532/ES ze dne 3. května 2000, kterým se nahrazuje rozhodnutí 94/3/ES, kterým se stanoví seznam odpadů podle čl. 1 písm. a) směrnice Rady 75/442/EHS o odpadech, a rozhodnutí Rady 94/904/ES, kterým se stanoví seznam nebezpečných odpadů ve smyslu čl. 1 odst. 4 rozhodnutí Rady 91/689/EHS o nebezpečných odpadech [5], je třeba pozměnit s ohledem na oznámení členských států podle čl. 1 odst. 4 druhé odrážky směrnice 91/689/EHS.
(2) Opatření stanovená v tomto rozhodnutí jsou v souladu se stanoviskem výboru zřízeného článkem 18 směrnice 75/442/EHS,
PŘIJALA TOTO ROZHODNUTÍ:
Článek 1
Rozhodnutí 2000/532/ES se mění takto:
1. Článek 2 se nahrazuje tímto:
"Článek 2
Za odpady klasifikované jako nebezpečné jsou pokládány odpady, které vykazují jednu nebo více vlastností uvedených v příloze III směrnice 91/689/EHS, a pokud jde o H3 až H8, H10 [6] a H11 této přílohy, jednu nebo více z následujících vlastností:
- bod vzplanutí ≤ 55 °C,
- jedna nebo více látek klasifikovaných [7] jako vysoce toxické o celkové koncentraci ≥ 0,1 %,
- jedna nebo více látek klasifikovaných jako toxické o celkové koncentraci ≥ 3 %,
- jedna nebo více látek klasifikovaných jako škodlivé o celkové koncentraci ≥ 25 %,
- jedna nebo více žíravých látek klasifikovaných jako R35 o celkové koncentraci ≥ 1 %,
- jedna nebo více žíravých látek klasifikovaných jako R34 o celkové koncentraci ≥ 3 5 %,
- jedna nebo více dráždivých látek klasifikovaných jako R41 o celkové koncentraci ≥ 3 10 %,
- jedna nebo více dráždivých látek klasifikovaných jako R36, R37, R38 o celkové koncentraci ≥ 20 %,
- jedna látka známá jako karcinogen kategorie 1 nebo 2 o koncentraci ≥ 0,1 %,
- jedna látka známá jako karcinogen kategorie 3 o koncentraci ≥ 0,1 %,
- jedna látka toxická pro reprodukci kategorie 1 nebo 2 klasifikovaná jako R60, R61 o koncentraci ≥ 0,5 %,
- jedna látka toxická pro reprodukci kategorie 3 klasifikovaná jako R62, R63 o koncentraci ≥ 5 %,
- jedna mutagenní látka kategorie 1 nebo 2 klasifikovaná jako R46 o koncentraci ≥ 0,1 %,
- jedna mutagenní látka kategorie 3 klasifikovaná jako R40 o koncentraci ≥ 1 %."
2. Příloha se nahrazuje textem v příloze tohoto rozhodnutí.
Článek 2
Toto rozhodnutí se použije ode dne 1. ledna 2002.
Článek 3
Toto rozhodnutí je určeno členským státům.
Rozhodnutí Komise
ze dne 22. února 2001,
kterým se stanoví plány odběru vzorků a diagnostických metod pro zjišťování a potvrzování některých nákaz ryb a kterým se zrušuje rozhodnutí 92/532/EHS
(oznámeno pod číslem K (2001) 426)
Text s významem pro EHP
(2001/183/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 91/67/EHS ze dne 28. ledna 1991 o veterinárních předpisech pro uvádění živočichů pocházejících z akvakultury a produktů akvakultury na trh [1], naposledy pozměněnou směrnicí 98/45/ES [2], a zejména na článek 15 uvedené směrnice,
vzhledem k těmto důvodům:
(1) plány odběru vzorků a diagnostické metody pro zjišťování a potvrzování některých nákaz ryb byly stanoveny v rozhodnutí Komise 92/532/EHS [3] ve znění rozhodnutí Komise 96/240/ES [4];
(2) od doby přijetí rozhodnutí 92/532/EHS došlo k novému praktickému a vědeckému vývoji a směrnice 91/67/EHS byla pozměněna. To vyžaduje aktualizaci plánů odběru vzorků a diagnostických metod;
(3) takováto aktualizace se vztahuje k vyšetření a identifikaci virů způsobujících virovou hemoragickou septikémii (VHS) a infekční nekrózu krvetvorné tkáně (IHN) a k úpravám v souladu s posledními změnami směrnice 91/67/EHS;
(4) byla konzultována referenční laboratoř Společenství pro nákazy ryb zřízená směrnicí Rady 93/53/EHS [5];
(5) plány odběru vzorků a diagnostické metody pro zjišťování a potvrzování některých nákaz ryb zavedené směrnicí 92/532/EHS musejí být z důvodu srozumitelnosti zrušeny;
(6) opatření tohoto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
Článek 1
Plány odběru vzorků a diagnostické metody pro zjišťování a potvrzování virové hemoragické septikémie (VHS) a infekční nekrózy krvetvorné tkáně (IHN) jsou stanoveny v příloze.
Článek 2
Rozhodnutí 92/532/EHS se tímto rozhodnutím zrušuje.
Článek 3
Toto rozhodnutí je určeno členským státům.
Rozhodnutí Rady
ze dne 23. července 2001,
kterým se mění rozhodnutí 90/424/EHS o některých výdajích ve veterinární oblasti
(2001/572/ES)
RADA EVROPSKÉ UNIE,
s ohledem na Smlouvu o založení Evropského společenství,
s ohledem na rozhodnutí Rady 90/424/EHS ze dne 26. června 1990 o některých výdajích ve veterinární oblasti [1], a zejména na čl. 24 odst. 1 a 2 uvedeného rozhodnutí,
s ohledem na návrh Komise,
vzhledem k těmto důvodům:
(1) Rozhodnutí 90/424/EHS stanoví možnost finančního příspěvku od Společenství na eradikaci a sledování chorob obsažených v seznamu, který je připojen k uvedenému rozhodnutí.
(2) Seznam lze doplnit, nebo pozměnit, aby se vzal v úvahu vývoj veterinární situace ve Společenství.
(3) Nakažlivá chudokrevnost lososů (ISA) je novou chorobou, která se poprvé objevila ve Společenství v roce 1998 a která může způsobit významné ztráty v odvětví chovu lososů.
(4) Je důležité, aby se ISA zdolávala, a tak se bránilo jejímu rozšíření do dalších oblastí.
(5) Katarální horečka ovcí je virová choroba ovcí, koz, skotu a jiných přežvýkavců, která se přenáší členovci.
(6) Katarální horečka ovcí má na mezinárodní úrovni dopad na přesuny živých zvířat vnímavých druhů, neboť je zahrnuta na seznamu A Mezinárodního úřadu pro nákazy zvířat.
(7) V roce 1998 se katarální horečka ovcí dostala z třetích zemí na území Společenství a rozšířila se prostřednictvím infikovaných vektorů.
(8) Některé oblasti Společenství musí být kvůli klimatickým podmínkám považovány ze vysoce rizikové oblasti, pokud jde o katarální horečku ovcí.
(9) Rozhodnutí 90/424/EHS stanoví nouzová opatření v případě vzplanutí katarální horečky ovcí. Finanční příspěvek Společenství se vyžaduje také na sledování a na některá zdolávací opatření včetně očkování proti katarální horečce ovcí ve vysoce rizikových oblastech, nebo v oblastech, ve kterých je choroba endezootická.
(10) S ohledem na tento vývoj by se měla ISA a katarální horečka ovcí doplnit na uvedený seznam, aby bylo možné získat finanční příspěvek Společenství na provádění programů pro eradikaci a sledování těchto chorob. V případě katarální horečky ovcí by se měla přijmout zvláštní kritéria, aby se umožnilo provádění finančního opatření stanoveného v čl. 24 odst. 1 rozhodnutí 90/424/EHS.
(11) Za účelem získání finančního příspěvku Společenství se musí respektovat relevantní požadavky rozhodnutí 90/424/EHS a - s ohledem na ISA - směrnice Rady 93/53/EHS ze dne 24. června 1993, kterou se zavádějí minimální opatření Společenství ke zdolávání některých nákaz ryb [2].
(12) Nařízení Rady (ES) č. 2792/1999 ze dne 17. prosince 1999, kterým se stanoví podrobnosti a podmínky ke strukturálním podporám Společenství v odvětví rybolovu [3], a zejména na čl. 15 odst. 3 písm. g) uvedeného nařízení, je vhodným právním základem pro zajištění finanční podpory ohledně ISA; ustanovení hlavy III nařízení Rady (ES) č. 1260/1999 ze dne 21. června 1999 o obecných ustanoveních o strukturálních fondech [4] se tudíž použijí odchylně od ustanovení stanovených ve druhé větě čl. 24 odst. 5, 6 a odstavce 8 a 9 rozhodnutí 90/424/EHS.
(13) Rozhodnutí 90/424/EHS by se tudíž mělo pozměnit,
PŘIJALA TOTO ROZHODNUTÍ:
Článek 1
V příloze rozhodnutí 90/424/EHS se ve skupině 1 doplňují nové odrážky, které znějí:
"— nakažlivá chudokrevnost lososů (ISA) [5]
Článek 2
Toto rozhodnutí je určeno členským státům.
Rozhodnutí Rady
ze dne 23. července 2001,
RADA EVROPSKÉ UNIE,
s ohledem na Smlouvu o založení Evropského společenství,
s ohledem na směrnici Rady 91/689/EHS ze dne 12. prosince 1991 o nebezpečných odpadech [1], a zejména na čl. 1 odst. 4 uvedené směrnice,
s ohledem na návrh Komise,
vzhledem k těmto důvodům:
(1) Seznam odpadů Společenství byl stanoven rozhodnutím Komise 2000/532/ES ze dne 3. května 2000, kterým se nahrazuje rozhodnutí 94/3/ES, kterým se stanoví seznam odpadů podle čl. 1 písm. a) směrnice Rady 75/442/EHS o odpadech, a rozhodnutí Rady 94/904/ES, kterým se stanoví seznam nebezpečných odpadů ve smyslu čl. 1 odst. 4 směrnice 91/689/EHS o nebezpečných odpadech [2].
(2) Ustanovení čl. 1 odst. 4 směrnice 91/689/EHS požaduje, aby členské státy informovaly Komisi o odpadech nezahrnutých do seznamu nebezpečných odpadů, o nichž se domnívají, že vykazují jednu nebo více vlastností uvedených v příloze III uvedené směrnice. Některé členské státy oznámily odpady s obsahem chlorosilanů, odpady s obsahem silikonu a stavební materiály s obsahem azbestu a žádaly, aby byl seznam nebezpečných odpadů odpovídajícím způsobem upraven.
(3) V zájmu srozumitelnosti je třeba výslovně uvést, že jako odpady neklasifikované jako nebezpečné mohou být posuzovány pouze směsi tuku a oleje ze separace oleje a vody obsahující pouze jedlé oleje a tuky.
(4) Rozhodnutí 2000/532/ES by proto mělo být odpovídajícím způsobem pozměněno.
(5) Opatření stanovená v tomto rozhodnutí nejsou v souladu se stanoviskem výboru zřízeného článkem 18 směrnice 75/442/EHS ze dne 15. července 1975 o odpadech [3]. Musí být proto přijata Radou na základě čl. 18 odst. 4 směrnice 75/442/EHS,
PŘIJALA TOTO ROZHODNUTÍ:
Článek 1
Příloha rozhodnutí 2000/532/ES se mění v souladu s přílohou tohoto rozhodnutí.
Článek 2
Toto rozhodnutí se použije ode dne 1. ledna 2002.
Článek 3
Toto rozhodnutí je určeno členským státům.
Rozhodnutí Komise
ze dne 6. srpna 2001,
kterým se aktualizuje rozhodnutí 2000/112/ES s ohledem na rozdělení rezerv antigenů mezi antigenové banky
(oznámeno pod číslem K(2001) 2472)
(Text s významem pro EHP)
(2001/660/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na rozhodnutí Rady 90/424/EHS ze dne 26. června 1990 o některých výdajích ve veterinární oblasti [1], naposledy pozměněné rozhodnutím Rady 2001/12/ES [2], a zejména na článek 14 uvedeného rozhodnutí,
s ohledem na rozhodnutí Rady 91/666/EHS ze dne 11. prosince 1991 o vytvoření rezerv očkovacích látek proti slintavce a kulhavce ve Společenství [3], naposledy pozměněné rozhodnutím Komise 2001/181/ES [4], a zejména na článek 7 uvedeného rozhodnutí,
vzhledem k těmto důvodům:
(1) V souladu s rozhodnutím 91/666/EHS je nákup antigenů součástí postupu Společenství pro vytvoření rezerv očkovacích látek proti slintavce a kulhavce ve Společenství.
(2) Příloha I rozhodnutí 91/666/EHS stanoví množství a podtypy antigenů viru slintavky a kulhavky, které mají být ve Společenství skladovány jako rezerva antigenů proti slintavce a kulhavce.
(3) Na základě rozhodnutí Komise 93/590/ES [5] naposledy pozměněného rozhodnutím 2000/112/ES [6] byla přijata opatření k nákupu antigenů proti virům slintavky a kulhavky kmenů A5, A22 a O1.
(4) Na základě rozhodnutí Komise 97/348/ES [7] naposledy pozměněného rozhodnutím 2000/112/ES byla přijata opatření k nákupu antigenů proti virům slintavky a kulhavky kmenů A22-Iraq, C1 a ASIA1.
(5) Na základě rozhodnutí Komise 2000/77/ES [8] byla přijata opatření k nákupu určitého množství antigenů proti virům slintavky a kulhavky kmenů A Iran 96, A Iran 99, A Malaysia 97, SAT 1, SAT 2 (východoafrické a jihoafrické kmeny) a SAT 3.
(6) Na základě rozhodnutí Komise 2000/569/ES [9] byla přijata opatření k nákupu dalšího množství antigenů proti virům slintavky a kulhavky kmenů A22-Iraq, O1-Manisa, ASIA 1-Shamir, A Malaysia 97, SAT 1, SAT 2 (východoafrické a jihoafrické kmeny) a SAT 3.
(7) V důsledku písemných informací dodavatele o dodávkách a distribuci antigenů nakoupených v souladu s rozhodnutím 2000/569/ES do schválených zařízení je třeba aktualizovat přílohu rozhodnutí 2000/112/ES o rozdělení rezerv antigenů vytvořených v rámci akce Společenství týkající se rezerv očkovacích látek proti slintavce a kulhavce mezi antigenové banky a o změně rozhodnutí Komise 93/590/ES a 97/348/ES.
(8) Opatření tohoto rozhodnutí jsou v souladu se stanoviskem Stálého veterinárního výboru,
PŘIJALA TOTO ROZHODNUTÍ:
Článek 1
Příloha rozhodnutí 2000/112/ES se nahrazuje přílohou tohoto rozhodnutí.
Článek 2
Toto rozhodnutí je určeno členským státům.
Rámcové rozhodnutí Rady
ze dne 28. května 2001
o potírání podvodů a padělání bezhotovostních platebních prostředků
(2001/413/SVV)
RADA EVROPSKÉ UNIE,
s ohledem na Smlouvu o Evropské unii, a zejména na čl. 34 odst. 2 písm. b) této smlouvy,
s ohledem na podnět Komise [1],
s ohledem na stanovisko Evropského parlamentu [2],
vzhledem k těmto důvodům:
(1) Podvody a padělání bezhotovostních platebních prostředků se často vyskytují na mezinárodní úrovni.
(2) Práce různých mezinárodních organizací (například Rady Evropy, skupiny G8, OECD, Interpolu a OSN) je důležitá, ale musí být doplněna o opatření Evropské unie.
(3) Rada je toho názoru, že vážnost a rostoucí význam určitých forem podvodů v oblasti bezhotovostních peněžních prostředků vyžadují komplexní řešení. K činnosti v této oblasti vyzývá doporučení č. 18 akčního plánu pro boj s organizovanou trestnou činností [3], schváleného na zasedání Evropské rady v Amsterodamu ve dnech 16. a 17. června 1997, jakož i bod 46 akčního plánu Rady a Komise o nejlepších způsobech provádění ustanovení Amsterodamské smlouvy o vytvoření prostoru svobody, bezpečnosti a práva [4], schváleného na zasedání Evropské rady ve Vídni ve dnech 11. a 12. prosince 1998.
(4) Jelikož cíle tohoto rámcového rozhodnutí, konkrétně zajistit, aby podvody a padělání týkající se všech forem bezhotovostních platebních prostředků byly pokládány za trestné činy a aby byly ve všech členských státech potírány účinnými, přiměřenými a odrazujícími sankcemi, nemohou být vzhledem k mezinárodnímu rozměru těchto trestných činů dosaženy v dostatečné míře členskými státy, a tudíž mohou být spíše dosaženy na úrovni Unie, smí Unie v souladu se zásadou subsidiarity stanovenou v článku 5 Smlouvy o založení Evropského společenství přijmout opatření. V souladu se zásadou proporcionality stanovenou v uvedeném článku nepřesahuje toto rámcové rozhodnutí rámec nezbytný pro dosažení těchto cílů.
(5) Toto rámcové rozhodnutí by mělo společně s jinými nástroji již schválenými Radou, jako jsou společná akce 98/428/SVV o vytvoření Evropské soudní sítě [5], společná akce 98/733/SVV, kterou se stanoví, že účast na zločinném spolčení je v členských státech Evropské unie trestným činem [6], společná akce 98/699/SVV o praní špinavých peněz, identifikaci, sledování, blokování, zadržování a konfiskaci prostředků trestné činnosti a výnosů z ní [7] a rozhodnutí ze dne 29. dubna 1999 o rozšíření působnosti Europolu na boj proti padělání peněz a platebních prostředků [8], napomáhat v boji proti podvodům a padělání týkajícím se bezhotovostních platebních prostředků.
(6) Dne 1. července 1998 předložila Komise Radě sdělení s názvem "Rámec pro opatření pro boj proti podvodům a padělání bezhotovostních platebních prostředků", které hájí politiku Unie zahrnující preventivní i represivní hlediska problému.
(7) Toto sdělení obsahuje návrh společné akce, která je součástí tohoto komplexního přístupu a je východiskem pro toto rámcové rozhodnutí.
(8) Je nezbytné, aby popis různých forem chování, které mají být v souvislosti s podvody a paděláním bezhotovostních platebních prostředků prohlášena za trestná, zahrnoval celou řadu činností, které v této souvislosti společně představují hrozbu organizované trestné činnosti.
(9) Je nezbytné, aby tyto formy chování byly kvalifikovány jako trestné činy ve všech členských státech a aby byly stanoveny účinné, přiměřené a odrazující sankce pro fyzické a právnické osoby, které tyto trestné činy spáchaly nebo za ně nesou odpovědnost.
(10) Záměrem poskytování trestněprávní ochrany v první řadě platebním nástrojům, které jsou opatřeny zvláštní formou ochrany před napodobením nebo zneužitím, je stimulovat hospodářské subjekty, aby poskytovaly tuto ochranu platebním nástrojům, které vydávají, a aby doplňovaly tyto nástroje o další ochranné prvky.
(11) Je nezbytné, aby si členské státy vzájemně v největší možné míře pomáhaly a aby se vzájemně konzultovaly, pokud týž trestný čin spadá do soudní pravomoci více členských států,
PŘIJALA TOTO RÁMCOVÉ ROZHODNUTÍ:
Článek 1
Definice
Pro účely tohoto rámcového rozhodnutí se rozumí:
a) "platebním nástrojem" hmotný nástroj s výjimkou zákonného platidla (bankovek a mincí), díky němuž může držitel nebo uživatel na základě jeho specifické povahy samostatně nebo ve spojení s jiným (platebním) nástrojem převést peníze nebo peněžní hodnotu, jako jsou například kreditní karty, karty Eurocheque, jiné karty vydané finančními institucemi, cestovní šeky, eurošeky, jiné šeky a směnky, které jsou například provedením, kódováním nebo podpisem chráněny před napodobením nebo podvodným použitím;
b) "právnickou osobou" jakýkoli subjekt, který má toto právní postavení podle příslušných právních předpisů, s výjimkou států nebo jiných veřejnoprávních orgánů při výkonu státní moci a mezinárodních veřejnoprávních organizací.
Článek 2
Trestné činy související s platebními nástroji
Každý členský stát přijme opatření nezbytná k tomu, aby zajistil, že alespoň v souvislosti s kreditními kartami, kartami Eurocheque, jinými kartami vydanými finančními institucemi, cestovními šeky, eurošeky, jinými šeky a směnkami je jako trestný čin kvalifikováno toto úmyslné jednání:
a) krádež nebo jiné neoprávněné přisvojení platebního nástroje;
b) pozměnění či padělání platebního nástroje za účelem podvodného použití;
c) přijetí, získání, přeprava, prodej nebo převod na jinou osobu nebo vlastnictví kradeného či jinak neoprávněně přisvojeného, pozměněného či padělaného platebního nástroje za účelem podvodného použití;
d) podvodné použití kradeného či jinak neoprávněně přisvojeného, pozměněného či padělaného platebního nástroje.
Článek 3
Počítačové trestné činy
Každý členský stát přijme opatření nezbytná k tomu, aby zajistil, že je jako trestný čin kvalifikováno toto úmyslné jednání:
- neoprávněným zadáním, pozměněním, vymazáním nebo potlačením počítačových údajů, zejména identifikačních údajů, nebo
- neoprávněným zásahem do počítačového programu či systému.
Článek 4
Trestné činy související se speciálními zařízeními
Každý členský stát přijme opatření nezbytná k tomu, aby zajistil, že je jako trestný čin kvalifikováno toto úmyslné jednání:
neoprávněné vyrobení, přijetí, získání, prodej nebo převod na jinou osobu či držení
- nástrojů, předmětů, počítačových programů a jiných prostředků, které byly upraveny výlučně pro spáchání některého z trestných činů uvedených v čl. 2 písm. b),
- počítačových programů, jejichž účelem je spáchání některého z trestných činů uvedených v článku 3.
Článek 5
Účast, podněcování a pokus
Každý členský stát přijme opatření nezbytná k tomu, aby zajistil, že účast na jednáních uvedených v článcích 2, 3 a 4, podněcování k nim a pokus o jednání uvedená v čl. 2 písm. a), b) a d) a v článku 3 jsou trestné.
Článek 6
Tresty
Každý členský stát přijme opatření nezbytná k tomu, aby zajistil, že za jednání uvedená v článcích 2 až 5 jsou trestána účinnými, přiměřenými a odrazujícími tresty včetně, alespoň v závažných případech, trestu odnětí svobody, které mohou vést k vydání pachatele.
Článek 7
Odpovědnost právnických osob
1. Každý členský stát přijme opatření nezbytná k tomu, aby zajistil, že právnické osoby mohou nést odpovědnost za jednání uvedená v čl. 2 písm. b), c) a d) a v článcích 3 a 4, které v jejich prospěch spáchá osoba jednající samostatně nebo jako člen orgánu této právnické osoby, která v této právnické osobě působí ve vedoucím postavení na základě
- oprávnění zastupovat tuto právnickou osobu nebo
- pravomoci činit rozhodnutí jménem této právnické osoby nebo
- pravomoci vykonávat kontrolu v rámci této právnické osoby,
jakož i za to, že byly do trestného činu zapojeny jako spolupachatelé nebo podněcovatelé.
2. Kromě případů uvedených v odstavci 1 přijme každý členský stát opatření nezbytná k tomu, aby zajistil, že právnická osoba může nést odpovědnost, pokud spáchání trestného činu uvedeného v čl. 2 písm. b), c) a d) a v článcích 3 a 4 ve prospěch právnické osoby osobou jí podřízenou umožnil nedostatečný dohled nebo kontrola vykonávané osobou uvedenou v odstavci 1.
3. Odpovědnost právnické osoby podle odstavců 1 a 2 nevylučuje trestní řízení proti fyzickým osobám, které jsou pachateli, podněcovateli nebo spolupachateli jednání uvedených v čl. 2 písm. b), c) a d) a v článku 3 a 4.
Článek 8
Sankce pro právnické osoby
1. Každý členský stát přijme opatření nezbytná k tomu, aby zajistil, že právnickou osobu odpovědnou podle čl. 7 odst. 1 lze potrestat účinnými, přiměřenými a odrazujícími sankcemi, které zahrnují trestní nebo jiné než trestní pokuty a mohou zahrnovat i jiné sankce, například:
a) vyloučení ze způsobilosti k veřejným výhodám nebo pomoci;
b) dočasný nebo trvalý zákaz výkonu obchodní činnosti;
c) ustavení soudního dohledu;
d) soudní příkaz k likvidaci.
2. Každý členský stát přijme opatření nezbytná k tomu, aby zajistil, že proti právnické osobě odpovědné podle čl. 7 odst. 2 lze použít účinné, přiměřené a odrazující sankce nebo opatření.
Článek 9
Soudní pravomoc
1. Každý členský stát přijme opatření nezbytná, aby zajistil svou soudní pravomoc pro trestné činy uvedené v článcích 2, 3, 4 a 5, pokud jsou spáchány
a) zcela nebo zčásti na jeho území nebo
b) jeho státním příslušníkem za podmínky, že právní předpisy tohoto členského státu mohou vyžadovat, aby toto jednání bylo trestné i v zemi, kde k němu došlo, nebo
c) ve prospěch právnické osoby, která má sídlo na území tohoto členského státu.
2. S výhradou článku 10 může kterýkoli členský stát rozhodnout, že nebude uplatňovat anebo bude uplatňovat jen v určitých případech nebo za určitých okolností pravidlo o soudní pravomoci stanovené
- v odst. 1 písm. b),
- v odst. 1 písm. c).
3. Rozhodne-li se členský stát, že uplatní odstavec 2, uvědomí o tom generální sekretariát Rady a případně sdělí, na jaké případy nebo okolnosti se toto rozhodnutí vztahuje.
Článek 10
Vydávání a trestní stíhání
1. a) Členský stát, který podle svých právních předpisů nevydává své vlastní státní příslušníky, přijme opatření nezbytná k tomu, aby zajistil svou soudní pravomoc pro trestné činy uvedené v článcích 2, 3, 4 a 5, pokud je spáchali jeho státní příslušníci mimo jeho území.
b) Každý členský stát postoupí případ svým příslušným orgánům za účelem případného trestního stíhání, pokud je některý z jeho státních příslušníků podezřelý z toho, že v jiném členském státě spáchal trestný čin zahrnující jednání popsané v článcích 2, 3, 4 nebo 5, a pokud tuto osobu druhému členskému státu nevydá výhradně z důvodu její státní příslušnosti. Za účelem snadnějšího trestního stíhání jsou v souladu s postupy stanovenými v čl. 6 odst. 2 Evropské úmluvy o vydávání ze dne 13. prosince 1957 poskytnuty spisy, informace a věcné důkazy související s daným trestným činem. Žádající členský stát je o zahájení trestního stíhání a o jeho výsledku uvědoměn.
2. Pro účely tohoto článku se pojem "státní příslušník" členského státu vykládá v souladu s prohlášením tohoto státu podle čl. 6 odst. 1 písm. b) a c) Evropské úmluvy o vydávání.
Článek 11
Spolupráce mezi členskými státy
1. V souladu s příslušnými úmluvami, mnohostrannými nebo dvoustrannými dohodami či ujednáními si jsou členské státy v souvislosti s řízeními týkajícími se trestných činů uvedených v tomto rámcovém rozhodnutí navzájem co nejvíce nápomocny.
2. Pokud má pro trestné činy ve smyslu tohoto rámcového rozhodnutí soudní pravomoc několik členských států, konzultují se tyto státy navzájem, aby koordinovaly svůj postup v zájmu účinnosti trestního stíhání.
Článek 12
Výměna informací
1. Pro účely uplatňování tohoto rámcového rozhodnutí určí členské státy pro výměnu informací a pro jiné styky mezi členskými státy operační kontaktní místa nebo mohou využít stávajících operačních struktur.
2. Každý členský stát sdělí generálnímu sekretariátu Rady a Komisi orgán nebo úřady, které fungují jako kontaktní místa podle odstavce 1. Generální sekretariát uvědomí o těchto kontaktních místech ostatní členské státy.
Článek 13
Územní působnost
Toto rámcové rozhodnutí se vztahuje na Gibraltar.
Článek 14
Provádění
1. Členské státy uvedou v účinnost opatření nezbytná pro dosažení souladu s tímto rámcovým rozhodnutím do 2. června 2003.
2. Do 2. června 2003 sdělí členské státy generálnímu sekretariátu Rady a Komisi Evropských společenství znění ustanovení, kterými se do jejich vnitrostátních právních předpisů přenášejí povinnosti vyplývající z tohoto rámcového rozhodnutí. Na základě těchto údajů a písemné zprávy Komise prověří Rada nejpozději do 2. září 2003, do jaké míry dosáhly členské státy souladu s tímto rámcovým rozhodnutím.
Článek 15
Vstup v platnost
Toto rámcové rozhodnutí vstupuje v platnost dnem vyhlášení
Směrnice Evropského parlamentu A Rady 2001/108/ES
ze dne 21. ledna 2002,
kterou se mění směrnice Rady 85/611/EHS o koordinaci právních a správních předpisů týkajících se subjektů kolektivního investování do převoditelných cenných papírů (SKIPCP) s ohledem na investice SKIPCP
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 47 odst. 2 této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
v souladu s postupem stanoveným v článku 251 Smlouvy [3],
vzhledem k těmto důvodům:
(1) Oblast působnosti směrnice Rady 85/611/EHS [4] byla zprvu omezena na subjekty kolektivního investování otevřeného typu, které nabízejí své podílové jednotky ke koupi veřejnosti ve Společenství a jejichž výhradním předmětem činnosti je investování do převoditelných cenných papírů (SKIPCP). V preambuli směrnice 85/611/EHS bylo stanoveno, že subjekty kolektivního investování, na něž se uvedená směrnice nevztahuje, by měly být předmětem pozdější koordinace.
(2) Vzhledem k vývoji na trhu je žádoucí, aby byl investiční cíl SKIPCP rozšířen i na jiné dostatečně likvidní finanční nástroje, než jsou převoditelné cenné papíry. Finanční nástroje, které mohou být investičními aktivy portfolia SKIPCP, jsou uvedeny v této směrnici. Výběr investic pro portfolio pomocí indexu je technikou řízení.
(3) Definice převoditelných cenných papírů obsažená v této směrnici platí pouze pro tuto směrnici a v žádném případě nemá vliv na různé definice, které jsou používány ve vnitrostátních právních předpisech za jiným účelem, například pro daňové účely. V důsledku toho se tato definice nevztahuje na akcie a jiné cenné papíry rovnocenné akciím, které emitovaly subjekty typu "building societies" a "industrial and provident societies", u nichž může být vlastnictví prakticky převedeno pouze tím, že je emitent odkoupí zpět.
(4) Mezi nástroje peněžního trhu se řadí ty převoditelné nástroje, s nimiž se běžně neobchoduje na regulovaných trzích, nýbrž na peněžním trhu, jako např. státní a obecní pokladniční poukázky, depozitní certifikáty, komerční cenné papíry, střednědobé směnky a bankovní akceptace.
(5) Je účelné zajistit, aby pojem regulovaného trhu použitý v této směrnici odpovídal tomuto pojmu použitému ve směrnici Rady 93/22/EHS ze dne 10. května 1993 o investičních službách v oblasti cenných papírů [5].
(6) Je žádoucí umožnit, aby SKIPCP mohly investovat svá aktiva do podílových jednotek SKIPCP a/nebo jiných subjektů kolektivního investování otevřeného typu, které rovněž investují do likvidních finančních aktiv uvedených v této směrnici a které fungují na principu rozložení rizika. Je nezbytné, aby SKIPCP nebo jiné subjekty kolektivního investování, do nichž SKIPCP investují, podléhaly účinnému dohledu.
(7) Rozvoj příležitostí SKIPCP investovat do SKIPCP a jiných subjektů kolektivního investování by měl být usnadněn. Je tedy nezbytné zajistit, aby takové investiční aktivity nesnižovaly ochranu investorů. Z důvodu rozšířených možností SKIPCP investovat do podílových jednotek jiných SKIPCP a/nebo subjektů kolektivního investování je nezbytné, aby byla stanovena určitá pravidla ohledně kvantitativních omezení, zveřejňování údajů a ochrany před kaskádním fenoménem.
(8) Pro zohlednění vývoje na trhu a vzhledem k potřebě dokončení hospodářské a měnové unie je žádoucí umožnit, aby SKIPCP mohly investovat do bankovních vkladů. Aby byla zajištěna přiměřená likvidita investic do vkladů, musí se jednat o vklady splatné na požádání (na viděnou) nebo o vypověditelné vklady. Jestliže se vklady nacházejí u úvěrové instituce se sídlem ve třetí zemi, měla by tato úvěrová instituce podléhat pravidlům obezřetnostního dohledu, jež odpovídají pravidlům stanoveným právními předpisy Společenství.
(9) Nejen SKIPCP, které podle svého statutu fondu nebo zakládacích dokumentů investují do bankovních vkladů, nýbrž všem SKIPCP může být nezbytné umožnit držet pomocná likvidní aktiva, jako jsou bankovní vklady na viděnou. Držení takových pomocných likvidních aktiv může být odůvodněno například v následujících případech: za účelem krytí běžných nebo mimořádných plateb, v případě prodeje na dobu nezbytnou k reinvestování do převoditelných cenných papírů, nástrojů peněžního trhu a/nebo jiných finančních aktiv podle této směrnice; na naprosto nezbytnou dobu, pokud z důvodu nepříznivých tržních podmínek musí být investice do převoditelných cenných papírů, nástrojů peněžního trhu a/nebo jiných finančních aktiv pozastavena.
(10) Z důvodu obezřetnosti je třeba zabránit SKIPCP v nadměrné koncentraci svých investic spojených s rizikem selhání protistrany u jednoho a téhož subjektu, případně subjektů patřících do téže skupiny.
(11) SKIPCP by mělo být v rámci jejich obecné investiční politiky a/nebo za účelem zajištění při dosahování stanoveného finančního cíle nebo rizikového profilu uvedeného v prospektu výslovně umožněno investovat do finančních derivátových nástrojů. Pro zajištění ochrany investorů je nezbytné omezit maximální potenciální riziko související s derivátovými nástroji tak, aby nepřekračovalo celkovou čistou hodnotu portfolia SKIPCP. Aby bylo zachováno stálé vědomí rizika a závazků vyplývajících z derivátových transakcí a aby bylo ověřováno dodržování investičních omezení, budou muset být tato rizika a závazky hodnoceny a sledovány průběžně. Konečně s cílem zajistit ochranu investorů prostřednictvím zveřejňování informací, měly by SKIPCP popsat své strategie, postupy a investiční omezení, jimiž se jejich derivátové transakce řídí.
(12) Pokud jde o mimoburzovní (OTC) deriváty, měly by být stanoveny dodatečné požadavky týkající se způsobilosti protistran a nástrojů, likvidity a průběžného hodnocení pozice. Účelem takových dodatečných požadavků je zajistit přiměřenou úroveň ochrany investorů blížící se úrovni, jež je investorům poskytována při pořizování derivátů obchodovaných na regulovaných trzích.
(13) Operace s deriváty nesmí být nikdy použity k obcházení zásad a pravidel stanovených v této směrnici. Pokud jde o OTC deriváty, měly by se na angažovanost vůči jedné protistraně nebo skupině protistran uplatňovat další pravidla rozložení rizika.
(14) Některé postupy správy portfolia pro subjekty kolektivního investování, které investují v první řadě do akcií a/nebo dluhových cenných papírů, se opírají o kopírování akciových indexů a/nebo indexů dluhových cenných papírů. Je žádoucí umožnit, aby SKIPCP mohly kopírovat známé a uznávané akciové indexy a/nebo indexy dluhových cenných papírů. Může být tedy za tímto účelem nezbytné zavést pružnější pravidla rozložení rizika pro SKIPCP, které investují do akcií a/nebo dluhových cenných papírů.
(15) Subjekty kolektivního investování, na něž se vztahuje tato směrnice, by měly být používány pouze pro účely kolektivního investování peněžních prostředků získaných od veřejnosti v souladu s pravidly stanovenými v této směrnici. V případech uvedených touto směrnicí může mít SKIPCP dceřiné společnosti pouze tehdy, pokud je to nezbytné k účinnému provádění určitých činností jménem SKIPCP, které jsou rovněž definovány v této směrnici. Je nezbytné zajistit účinný dohled nad SKIPCP. Zřízení dceřiné společnosti ve třetí zemi by mělo být SKIPCP povoleno pouze v případech a za podmínek, které jsou ve směrnici uvedeny. Všeobecná povinnost jednat výlučně v zájmu podílníků, a zejména cíl zvyšovat efektivnost nákladů, nemohou v žádném případě ospravedlňovat taková opatření SKIPCP, která by příslušným orgánům bránila v účinném provádění dohledu.
(16) Je třeba zajistit volné přeshraniční obchodování s podílovými jednotkami širšího spektra subjektů kolektivního investování a přitom zaručit jednotnou minimální úroveň ochrany investorů. Žádoucích cílů je tudíž možno dosáhnout pouze pomocí závazné směrnice Společenství, která stanoví dohodnuté minimální normy. Tato směrnice provádí pouze minimální požadovanou harmonizaci a podle čl. 5 třetího odstavce Smlouvy nepřekračuje rámec toho, co je k dosažení cílů nezbytné.
(17) Opatření nezbytná k provedení této směrnice by měla být přijata v souladu s rozhodnutím Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi [6].
(18) Komise může v přiměřené lhůtě po přijetí návrhů zvážit navržení kodifikace,
PŘIJALY TUTO SMĚRNICI:
Článek 1
Směrnice 85/611/EHS se mění takto:
1. v čl. 1 odst. 2 se první odrážka nahrazuje tímto: - "— jejichž výhradním předmětem činnosti je kolektivní investování kapitálu získaného od veřejnosti do převoditelných cenných papírů a/nebo do jiných likvidních finančních aktiv podle čl. 19 odst. 1 a které provozují svou činnost na základě zásady rozložení rizika a";
2. v článku 1 se doplňují nové odstavce, které znějí: "8. Pro účely této směrnice se "převoditelnými cennými papíry"; rozumí:
- akcie společností a další cenné papíry rovnocenné akciím společností ("akcie";),
- dluhopisy a jiné formy dluhových cenných papírů ("dluhové cenné papíry";) a
- všechny ostatní obchodovatelné cenné papíry, s nimiž je spojeno právo nabýt takové převoditelné cenné papíry upisováním nebo výměnou,
s výjimkou postupů a nástrojů uvedených v článku 21.
9. Pro účely této směrnice se "nástroji peněžního trhu"; rozumějí ty typy nástrojů, s nimiž se běžně obchoduje na peněžním trhu, jež jsou likvidní a mají hodnotu, kterou je možno kdykoli přesně stanovit.";
3. v čl. 19 odst. 1 se písmeno a) nahrazuje tímto: "a) převoditelných cenných papírů a nástrojů peněžního trhu přijatých ke kótování nebo obchodovaných na regulovaném trhu ve smyslu čl. 1 odst. 13 směrnice o investičních službách, a/nebo;"
4. v čl. 19 odst. 1 písm. b) a c) se za slova "převoditelných cenných papírů" vkládají slova "a nástrojů peněžního trhu";
5. v čl. 19 odst. 1:
- na konci písmene d) se doplňují slova "a/nebo",
- doplňují se nová písmena, která znějí: "e) podílových jednotek SKIPCP povolených podle této směrnice a/nebo jiných subjektů kolektivního investování ve smyslu první a druhé odrážky čl. 1 odst. 2, ať mají sídlo v členském státě či nikoliv, za předpokladu, že:
- jsou tyto jiné subjekty kolektivního investování povoleny podle právních předpisů, které stanovují, že podléhají dohledu považovanému příslušnými orgány SKIPCP za rovnocenný dohledu podle právních předpisů Společenství a že je dostatečně zajištěna spolupráce mezi orgány,
- úroveň ochrany podílníků v jiných subjektech kolektivního investování je rovnocenná úrovni jejich ochrany v SKIPCP, a zejména že pravidla pro oddělování aktiv, výpůjčky, půjčky a nekryté prodeje převoditelných cenných papírů a nástrojů peněžního trhu odpovídají požadavkům této směrnice,
- obchodní činnost jiných subjektů kolektivního investování je vykazována v pololetních a výročních zprávách, jež umožňují hodnotit aktiva a pasiva, příjmy a operace během vykazovaného období,
- SKIPCP nebo jiné subjekty kolektivního investování, jejichž podíly mají být pořízeny, mohou v souladu se svým statutem fondu nebo zakládacími dokumenty investovat do podílových jednotek jiných SKIPCP nebo subjektů kolektivního investování celkem nejvýše 10 % svých aktiv, a/nebo
f) vkladů splatných na požádání nebo vkladů s výpovědní lhůtou nejdéle dvanáct měsíců u úvěrových institucí, pokud má úvěrová instituce sídlo v členském státě nebo, má-li sídlo ve třetí zemi, podléhá pravidlům obezřetnostního dohledu, která příslušné orgány SKIPCP považují za rovnocenná pravidlům podle právních předpisů Společenství, a/nebo
g) finančních derivátových nástrojů, včetně rovnocenných nástrojů, ze kterých vyplývá právo na vypořádání v penězích, s nimiž se obchoduje na regulovaném trhu podle písmen a), b) a c); a/nebo finančních derivátových nástrojů, s nimiž se obchoduje na mimoburzovních trzích ("OTC derivátů";), za předpokladu, že:
- podkladem jsou nástroje podle tohoto odstavce, finanční indexy, úrokové sazby, směnné kurzy nebo měny, do kterých může SKIPCP investovat v souladu se svými investičními cíly uvedenými ve statutu fondu nebo v zakládacích dokumentech SKIPCP,
- protistranami transakcí s OTC deriváty jsou instituce, které podléhají obezřetnostnímu dohledu a které patří do kategorií schválených příslušnými orgány SKIPCP, a
- OTC deriváty podléhají spolehlivému a ověřitelnému ocenění, které se provádí každý den, a mohou být z podnětu SKIPCP kdykoli za spravedlivou cenu prodány, likvidovány nebo ukončeny vzájemnou kompenzací; a/nebo
h) nástrojů peněžního trhu, s nimiž se neobchoduje na regulovaném trhu a na něž se vztahuje ustanovení čl. 1 odst. 9, pokud jsou emise nebo emitent takových nástrojů sami regulováni za účelem ochrany investorů a úspor, a za předpokladu, že:
- je emitoval nebo se za ně zaručil ústřední, regionální nebo místní orgán nebo centrální banka členského státu, Evropská centrální banka, Evropská unie nebo Evropská investiční banka, třetí země nebo, v případě federativního státu, jedna z částí federace, či veřejná mezinárodní instituce, k níž náleží jeden nebo více členských států, nebo
- je emitoval podnik, jehož cenné papíry jsou obchodovány na regulovaných trzích podle písmen a), b) nebo c), nebo
- je emitoval nebo se za ně zaručil subjekt, který v souladu s kritérii stanovanými právními předpisy Společenství podléhá obezřetnostnímu dohledu, nebo subjekt, který podléhá a vyhovuje pravidlům obezřetnostního dohledu, která jsou podle názoru příslušných orgánů alespoň stejně přísná jako pravidla stanovená právními předpisy Společenství, nebo
- je emitovali jiní emitenti patřící do kategorií, které schválily příslušné orgány SKIPCP, za předpokladu, že se na investice do takových nástrojů vztahuje ochrana investorů rovnocenná ochraně investorů podle první, druhé nebo třetí odrážky a že emitentem je společnost, jejíž základní kapitál a rezervy činí nejméně 10 milionů eur a která sestavuje a zveřejňuje svou roční účetní závěrku v souladu se směrnicí 78/660/EHS [7], nebo subjekt, který v rámci skupiny společností zahrnující jednu nebo několik společností kótovaných na burze odpovídá za financování skupiny, nebo subjekt, který má financovat zajištění závazků pomocí úvěrové linky poskytnuté bankou.";
6. v čl. 19 odst. 2 písm. a) se za slova "převoditelných cenných papírů" vkládají slova "a nástrojů peněžního trhu";
7. v článku 19 se odst. 2 písm. b) a odstavec 3 zrušují;
8. článek 20 se zrušuje;
9. článek 21 se nahrazuje tímto: "Článek 21
1. Správcovská nebo investiční společnost musí uplatňovat proces řízení rizika, který jí umožní sledovat a v kterémkoli okamžiku posuzovat riziko investičních pozic a jejich podíl na celkovém rizikovém profilu portfolia; musí uplatňovat postup pro přesné a nezávislé hodnocení hodnoty OTC derivátů. Musí příslušným orgánům pravidelně a v souladu s prováděcími pravidly, která tyto orgány stanoví, sdělovat za každý SKIPCP, který spravuje, typy derivátových nástrojů, podkladová rizika, kvantitativní omezení a metody, které byly vybrány k provedení odhadu rizika spojeného s derivátovými transakcemi.
2. Členské státy mohou SKIPCP povolit, aby za podmínek a v mezích, které stanoví, využívaly postupy a nástroje vztahující se k převoditelným cenným papírům a k nástrojům peněžního trhu, pokud jsou takové postupy a nástroje využívány k účinné správě portfolia. Pokud se tyto operace týkají používání derivátových nástrojů, musí být tyto podmínky a meze v souladu s ustanoveními této směrnice.
Za žádných okolností nesmějí tyto operace způsobit, že se SKIPCP odkloní od svých investičních cílů určených ve statutu fondu, zakládacích dokumentech nebo prospektu SKIPCP.
3. SKIPCP zajistí, že celkové riziko spojené s derivátovými nástroji nepřekročí celkovou čistou hodnotu jeho portfolia.
Při výpočtu rizika se bere v úvahu současná hodnota podkladových aktiv, riziko selhání protistrany, budoucí pohyby na trhu a doba k likvidaci pozic. To platí rovněž pro následující pododstavce.
SKIPCP může v rámci své investiční politiky a v mezích stanovených v čl. 22 odst. 5 investovat do finančních derivátových nástrojů za předpokladu, že riziko spojené s podkladovými aktivy nepřekročí souhrnně investiční omezení podle článku 22. Členské státy mohou povolit, aby v případě, kdy SKIPCP investuje do finančních derivátových nástrojů založených na indexu, nemusely být tyto investice zohledňovány u omezení podle článku 22.
Pokud převoditelný cenný papír nebo nástroj peněžního trhu zahrnuje derivát, musí být tento derivát při plnění požadavků tohoto článku brán v úvahu.
4. Členské státy sdělí Komisi nejpozději do 13. února 2004 veškeré informace o metodách, které se používají k výpočtu rizika podle odstavce 3 včetně rizika selhání protistrany při transakcích s OTC deriváty, jakož i veškeré následné změny týkající se jejich regulace. Komise tyto informace předá ostatním členským státům. Tyto informace budou předmětem výměny názorů v rámci kontaktního výboru v souladu s postupem podle čl. 53 odst. 4.";
10. článek 22 se nahrazuje tímto: "Článek 22
1. Do převoditelných cenných papírů nebo nástrojů peněžního trhu téhož emitenta může SKIPCP investovat nejvýše 5 % svých aktiv. Do vkladů u téhož subjektu může SKIPCP investovat nejvýše 20 % svých aktiv.
Riziko selhání protistrany při transakcích SKIPCP s OTC deriváty nesmí překročit:
- 10 % jeho aktiv, pokud je protistranou úvěrová instituce podle čl. 10 odst. 1 písm. f), nebo
- 5 % jeho aktiv v ostatních případech.
2. Členské státy mohou mez ve výši 5 % stanovenou v první větě odstavce 1 zvýšit nejvýše na 10 %. Avšak celková hodnota převoditelných cenných papírů a nástrojů peněžního trhu, které SKIPCP drží v emitentech, do nichž investuje více než 5 % svých aktiv, nesmí překročit 40 % hodnoty jeho aktiv. Toto omezení se netýká vkladů a transakcí s OTC deriváty, které se realizují s finančními institucemi podléhajícími obezřetnostnímu dohledu.
Bez ohledu na jednotlivé meze stanovené v odstavci 1 nesmí SKIPCP u jednoho subjektu v kombinaci:
- investic do převoditelných cenných papírů nebo nástrojů peněžního trhu, které tento subjekt emitoval,
— vkladů u tohoto subjektu, a/nebo
4. Členské státy mohou mez ve výši 5 % stanovenou v první větě odstavce 1 zvýšit nejvýše na 25 % v případě některých dluhopisů, které emitovala úvěrová instituce se sídlem ve členském státě a na základě právních předpisů podléhající zvláštnímu veřejnému dohledu určenému na ochranu držitelů dluhopisů. Zejména musí být výnosy z emise těchto dluhopisů investovány v souladu s právními předpisy do aktiv, která jsou po celou dobu platnosti dluhopisů schopna krýt závazky spojené s těmito dluhopisy a která by v případě neplnění emitenta byla přednostně použita pro výplatu jistiny a narostlého úroku.
Pokud SKIPCP investuje více než 5 % svých aktiv do dluhopisů podle prvního pododstavce, které emitoval jeden emitent, nesmí celková hodnota těchto investic překročit 80 % hodnoty aktiv SKIPCP.
Členské státy zašlou Komisi seznam výše uvedených kategorií dluhopisů a emitentů, kteří jsou v souladu s právními předpisy a předpisy o dohledu podle prvního pododstavce oprávněni emitovat dluhopisy splňující výše stanovená kritéria. K těmto seznamům připojí oznámení o statusu nabízených záruk. Komise tyto informace společně s případnými poznámkami předá neprodleně ostatním členským státům a zpřístupní je veřejnosti. Tato sdělení mohou být předmětem výměny názorů v kontaktním výboru v souladu s postupem podle čl. 53 odst. 4.
5. Pro účely uplatnění meze 40 % stanovené v odstavci 2 se neberou v úvahu převoditelné cenné papíry a nástroje peněžního trhu uvedené v odstavcích 3 a 4.
Meze stanovené v odstavcích 1, 2, 3 a 4 nesmí být kombinovány, a tudíž investice do převoditelných cenných papírů nebo nástrojů peněžního trhu emitovaných týmž subjektem nebo do vkladů u tohoto subjektu či do derivátových nástrojů tohoto subjektu, uskutečněné v souladu s odstavci 1, 2, 3 a 4, nesmí za žádných okolností překročit celkem 35 % aktiv SKIPCP.
Společnosti, které pro účely konsolidované účetní závěrky, ve smyslu směrnice 83/349/EHS [8], nebo v souladu s uznávanými mezinárodními účetními pravidly náleží do stejné skupiny, se pro účely výpočtu omezení uvedených v tomto článku považují za jeden subjekt.
Členské státy mohou povolit kumulované investice do převoditelných cenných papírů a nástrojů peněžního trhu v rámci téže skupiny až do výše 20 %."
11. vkládá se nový článek, který zní: "Článek 22a
1. Aniž jsou dotčena omezení stanovená v článku 25, mohou členské státy zvýšit meze podle článku 22 až na 20 % u investic do akcií a/nebo dluhových cenných papírů téhož emitenta, pokud v souladu se statutem fondu nebo zakládacími dokumenty je účelem investiční politiky SKIPCP kopírovat složení určitého akciového indexu a indexu dluhových cenných papírů, které uznávají příslušné orgány, a to za předpokladu, že:
- složení indexu je v dostatečné míře diverzifikováno,
- index představuje odpovídající vztažný bod pro trh, na který se vztahuje,
- index je náležitým způsobem zveřejněn.
2. Členské státy mohou mez stanovenou v odstavci 1 zvýšit nejvýše na 35 %, pokud to ospravedlňují mimořádné tržní podmínky zejména na regulovaných trzích, kde silně převládají určité převoditelné cenné papíry nebo nástroje peněžního trhu. Investice až do výše této meze je povolena pouze pro jediného emitenta.";
12. v čl. 23 odst. 1 se za slova "převoditelných cenných papírů" vkládají slova "a nástrojů peněžního trhu";
13. článek 24 se nahrazuje tímto: "Článek 24
1. SKIPCP smí nabývat podílové jednotky jiného SKIPCP a/nebo jiných subjektů kolektivního investování ve smyslu čl. 19 odst. 1 písm. e) za předpokladu, že do podílových jednotek jediného SKIPCP nebo jiného subjektu kolektivního investování investuje nejvýše 10 % svých aktiv. Členské státy mohou tuto mez zvýšit nejvýše na 20 %.
2. Investice do podílových jednotek subjektů kolektivního investování jiných než SKIPCP nesmí překročit celkem 30 % aktiv SKIPCP.
Členské státy mohou povolit, aby v případě, kdy SKIPCP nebyl podílových jednotek jiného SKIPCP a/nebo jiných subjektů kolektivního investování, nemusela být aktiva příslušného SKIPCP nebo jiných subjektů kolektivního investování zohledňována pro účely omezení podle článku 22.
3. Jestliže SKIPCP investuje do podílových jednotek jiných SKIPCP a/nebo jiných subjektů kolektivního investování, které spravuje přímo nebo na základě pověření tatáž správcovská společnost nebo jakákoli jiná společnost, s níž je správcovská společnost ekonomicky spjata prostřednictvím společného řízení nebo kontroly nebo podstatného přímého nebo nepřímého majetkového podílu, nesmí si tato správcovská společnost nebo jiná společnost účtovat za investici SKIPCP do podílových jednotek takových jiných SKIPCP a/nebo jiných subjektů kolektivního investování poplatky za upsání nebo vyplacení.
SKIPCP, který investuje podstatnou část svých aktiv do jiných SKIPCP a/nebo jiných subjektů kolektivního investování, zveřejní ve svém prospektu maximální výši poplatků za správu, které mohou být účtovány jak samotnému SKIPCP, tak i jiným SKIPCP a/nebo jiným subjektům kolektivního investování, do nichž hodlá investovat. Ve své výroční zprávě uvede maximální podíl poplatků za správu účtovaných jak samotnému SKIPCP, tak i jiným SKIPCP a/nebo jiným subjektům kolektivního investování, do nichž investuje.";
14. vkládá se nový článek, který zní: "Článek 24a
1. V prospektu je uvedeno, do jakých kategorií aktiv je SKIPCP oprávněna investovat. Dále je v něm uvedeno, zda jsou povoleny transakce s finančními derivátovými nástroji; v takovém případě musí být v prospektu výrazně uvedeno, zda mohou být tyto operace prováděny za účelem zajištění nebo za účelem splnění investičních cílů a jaký může být výsledek uplatnění finančních derivátových nástrojů na rizikový profil.
2. Jestliže SKIPCP investuje v první řadě do některé kategorie aktiv podle článku 19, které nejsou převoditelnými cennými papíry a nástroji peněžního trhu, nebo kopíruje akciový index nebo index dluhových cenných papírů v souladu s článkem 22a, musí jeho prospekt a případně jakýkoli další propagační materiál výrazně upozorňovat na jeho investiční politiku.
3. Je-li pravděpodobné, že se čistá hodnota aktiv SKIPCP bude z důvodu složení jeho portfolia nebo postupů správy portfolia, jež mohou být uplatňovány, vyznačovat značnou kolísavostí, musí jeho prospekt a případně jakýkoli další propagační materiál na tento jev výrazně upozorňovat.
4. Na žádost investora musí správcovská společnost rovněž poskytnout doplňkové informace týkající se kvantitativních omezení, která se uplatňují při řízení rizika SKIPCP, na metody zvolené za tímto účelem a na poslední vývoj rizika a výnosů hlavních kategorií nástrojů.";
15. v čl. 25 odst. 2:
1. se třetí odrážka nahrazuje tímto: - "— 25 % podílových jednotek téhož SKIPCP a/nebo jiného subjektu kolektivního investování ve smyslu čl. 1 odst. 2 první a druhé odrážky,";
2. doplňuje se nová odrážka, která zní: - "— 10 % nástrojů peněžního trhu téhož emitenta.";
16. v čl. 25 odst. 2 se druhá věta nahrazuje tímto: "Omezení stanovená ve druhé, třetí a čtvrté odrážce nemusí být dodržena v okamžiku nabytí, pokud v té době nelze vypočítat hrubý objem dluhových cenných papírů či nástrojů peněžního trhu nebo čistý objem emitovaných cenných papírů.";
17. v čl. 25 odst. 3 písmenech a), b) a c) se za slova "převoditelné cenné papíry" vkládají slova "a nástroje peněžního trhu";
18. čl. 25 odst. 3 se písmeno e) nahrazuje tímto: "e) podíly držené investiční společností případně investičními společnostmi na základním kapitálu dceřiných společností, které provozují řídicí, poradenskou nebo obchodní činnost v zemi, kde se dceřiná společnost nachází, v souvislosti s odkupem podílových jednotek na žádost podílníků výhradně ve prospěch dané investiční společnosti případně investičních společností.";
19. v článku 26 se odstavec 1 nahrazuje tímto: "1. SKIPCP nemusí dodržovat omezení stanovená v tomto oddíle při výkonu upisovacích práv spojených s převoditelnými cennými papíry nebo nástroji peněžního trhu, které tvoří součást jejich aktiv.
Zajistí-li dohled nad dodržováním zásady rozložení rizika, mohou členské státy dovolit, aby nedávno povolené SKIPCP jednaly odchylně od článků 22, 22a, 23 a 24 po dobu šesti měsíců od jejich povolení.";
20. v článku 41 se odstavec 2 nahrazuje tímto: "2. Odstavec 1 nebrání tomu, aby tyto subjekty nabývaly převoditelné cenné papíry, nástroje peněžního trhu či jiné finanční nástroje podle čl. 19 odst. 1 písmen e), g) a h), které nejsou plně splaceny.";
22. za článek 53 se vkládá nový článek, který zní: "Článek 53a
1. Kromě funkcí stanovených v čl. 53 odst. 1 se může kontaktní výbor scházet rovněž jako regulativní výbor ve smyslu článku 5 rozhodnutí 1999/468/ES [9], aby Komisi pomohl v souvislosti s technickými změnami této směrnice v těchto oblastech:
- objasnění definicí s cílem zajistit jednotné používání této směrnice v celém Společenství,
- přizpůsobení terminologie a vypracování definic v souladu s následnými právními akty týkajícími se SKIPCP a souvisejících otázek.
2. V případě odkazu na tento odstavec se použijí články 5 a 7 rozhodnutí 1999/468/ES, s přihlédnutím k ustanovením článku 8 uvedeného rozhodnutí.
Lhůta uvedená v čl. 5 odst. 6 rozhodnutí 1999/468/ES se stanovuje na tři měsíce.
3. Komise přijme svůj jednací řád."
Článek 2
1. Nejpozději do 13. února 2005 předloží Komise Evropskému parlamentu a Radě zprávu o uplatňování pozměněné směrnice 85/611/EHS a případně návrhy změn. Zpráva bude obsahovat zejména:
a) analýzu, jak prohloubit a rozšířit jednotný trh pro SKIPCP, zejména v souvislosti s přeshraničním obchodováním SKIPCP (včetně fondů třetích stran), fungováním pasu pro správcovské společnosti, fungováním zjednodušeného prospektu jako informačního a marketingového nástroje, přezkumem rozsahu pomocných činností a s možnostmi zlepšené spolupráce orgánů dohledu ohledně společného výkladu a uplatňování směrnice;
b) přezkum oblasti působnosti této směrnice, pokud jde o její uplatňování na různé typy produktů (např. instituční fondy, realitní fondy, fondy "master-feeder" a zajišťovací fondy); studie by se měla zaměřit zejména na velikost trhu pro takové fondy, případně regulaci těchto fondů v členských státech a hodnocení potřeby další harmonizace těchto fondů;
c) hodnocení organizace fondů včetně pravidel a praxe udělování pověření a vztahu mezi správcem fondu a depozitářem;
d) přezkum investičních pravidel pro SKIPCP, například používání derivátů a jiných nástrojů a postupů týkajících se cenných papírů, regulace indexových fondů, regulace nástrojů peněžního trhu, vkladů, regulace investic fondů investujících do jiných fondů (investic "fund of fund"), jakož i různých investičních omezení;
e) analýzu konkurenční situace mezi fondy, které spravují správcovské společnosti, a investičními společnostmi s "vlastní správou".
Při vyhotovování této zprávy konzultuje Komise pokud možno co nejvíce různá dotčená odvětví a spotřebitelské skupiny a orgány dohledu.
2. Členské státy mohou SKIPCP, které existují v den vstupu této směrnice v platnost, poskytnout ke splnění nových vnitrostátních právních předpisů lhůtu v délce nejvýše šedesáti měsíců od uvedeného dne.
Článek 3
Členské státy přijmou právní a správní předpisy nezbytné pro dosažení souladu s touto směrnicí nejpozději do 13. srpna 2003. Neprodleně o nich uvědomí Komisi.
Tyto předpisy nabudou účinnosti nejpozději dnem 13. února 2004.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
Článek 4
Tato směrnice vstupuje v platnost dnem vyhlášení v Úředním věstníku Evropských společenství.
Článek 5
Tato směrnice je určena členským státům.
Nařízení Komise (ES) č. 70/2001
ze dne 12. ledna 2001
o použití článků 87 a 88 Smlouvy o ES na státní podpory malým a středním podnikům
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 994/98 ze dne 7. května 1998 o použití článků 92 a 93 Smlouvy o založení Evropského společenství na určité kategorie horizontální státní podpory [1], a zejména na čl. 1 odst. 1 písm. a) bod i) a písm. b) tohoto nařízení,
poté, co zveřejnila návrh tohoto nařízení [2],
po konzultaci Poradního výboru pro státní podpory,
vzhledem k těmto důvodům:
(1) Nařízení (ES) č. 994/98 zmocňuje Komisi vyhlásit v souladu s článkem 87 Smlouvy, že za určitých podmínek je podpora malým a středním podnikům slučitelná se společným trhem a nevztahuje se na ni oznamovací povinnost podle čl. 88 odst. 3 Smlouvy.
(2) Nařízení (ES) č. 994/98 rovněž zmocňuje Komisi vyhlásit v souladu s článkem 87 Smlouvy, že podpora, jež odpovídá mapě poskytování regionální podpory schválené Komisí pro každý členský stát, je slučitelná se společným trhem a nevztahuje se na ni oznamovací povinnost podle čl. 88 odst. 3 Smlouvy.
(3) Komise použila v četných rozhodnutích články 87 a 88 Smlouvy na malé a střední podniky v podporovaných oblastech i mimo ně a rovněž formulovala svou politiku naposledy v pokynech Společenství ke státní podpoře malým a středním podnikům [3] a k vnitrostátní regionální podpoře [4]. Vzhledem ke značným zkušenostem Komise s použitím těchto článků na malé a střední podniky a vzhledem ke všeobecným textům vztahujícím se na malé a střední podniky a na regionální podporu, které Komise vydala na základě uvedených článků, je třeba pro výkon pravomocí přiznaných Komisi nařízením (ES) č. 994/98, aby byl zajištěn účinný dohled a zjednodušení administrativy, aniž by byla oslabena možnost kontroly ze strany Komise.
(4) Tímto nařízením není dotčena možnost členských států oznámit poskytnutí podpory malým a středním podnikům. Tato oznámení budou hodnocena Komisí zejména s přihlédnutím ke kritériím stanoveným v tomto nařízení. Pokyny ke státní podpoře malým a středním podnikům budou zrušeny dnem vstupu v platnost tohoto nařízení, protože se tímto nařízením nahrazují.
(5) Malé a střední podniky hrají rozhodující roli při tvorbě pracovních příležitostí a obecně jsou faktorem sociální stability a hospodářského rozvoje. Jejich rozvoj však může být omezen nedokonalostmi trhu. Často mají potíže při získávání kapitálu nebo úvěru dané přetrvávající neochotou riskovat na straně některých finančních trhů a omezenými zárukami, které mohou nabídnout. Jejich omezené zdroje mohou rovněž omezit jejich přístup k informacím, zejména o nových technologiích a potenciálních trzích. Vzhledem k těmto důvodům by účelem podpory vyňaté tímto nařízením mělo být ulehčení rozvoje hospodářské činnosti malých a středních podniků, pokud tato podpora nepříznivě neovlivní podmínky obchodu v rozsahu, který je v rozporu se společnými zájmy.
(6) Toto nařízení by mělo vyjmout každou jednotlivou podporu, která splňuje všechny příslušné požadavky tohoto nařízení, a jakýkoli režim podpory, pokud podpora, kterou lze poskytnout v rámci takového režimu, splňuje všechny požadavky tohoto nařízení. Pro zajištění účinného dohledu a zjednodušení administrativy, aniž by byla oslabena možnost kontroly ze strany Komise, musí režimy podpory a jednotlivé podpory vně režimu podpory obsahovat výslovný odkaz na toto nařízení.
(7) Toto nařízení by se mělo uplatňovat, aniž by byla dotčena zvláštní pravidla obsažená v nařízeních a směrnicích, které se týkají státní podpory v určitých odvětvích, jako v současné době u stavby lodí, ale nemělo by se uplatňovat v oblasti zemědělství, rybolovu a/nebo akvakultury.
(8) Za účelem odstranění rozdílů které by mohly vyvolat narušení hospodářské soutěže, za účelem usnadnění koordinace mezi jednotlivými iniciativami Společenství a vnitrostátními iniciativami, které se týkají malých a středních podniků, a z důvodů transparentnosti správy a právní jistoty, je definice "malých a středních podniků" použitá v tomto nařízení stejná jako definice stanovená v doporučení Komise 96/280/ES ze dne 3. dubna 1996, o definici malých a středních podniků [5], která byla rovněž použita v pokynech Společenství ke státní podpoře malým a středním podnikům [6].
(9) Podle zavedené praxe Komise a za účelem lepšího zajišťování úměrnosti a omezení podpory na nezbytnou částku by měly být prahové hodnoty vyjádřeny mírou podpor v poměru k souhrnu způsobilých nákladů a nikoli maximálními částkami podpor.
(10) Za účelem určení, zda jsou podpory slučitelné se společným trhem na základě tohoto nařízení, je nezbytné vzít v úvahu míru podpory, a tudíž částku podpory vyjádřenou jako grantový ekvivalent. Výpočet grantového ekvivalentu podpory splatné v několika splátkách a výpočet podpory ve formě zvýhodněné půjčky vyžaduje použití úrokových sazeb běžných v době poskytnutí podpory. Za účelem jednotného, transparentního a jednoduchého používání pravidel státní podpory by se tržní sazby pro účely tohoto nařízení měly považovat za referenční sazby za předpokladu, že v případě zvýhodněné půjčky je tato půjčka zajištěna běžnou zárukou a nezahrnuje neobvyklé riziko. Referenční sazby by měly být ty sazby, které pravidelně stanoví Komise na základě objektivních kritérií a jsou zveřejněny v Úředním věstníku Evropských společenství a na internetu.
(11) S ohledem na rozdíly mezi malými podniky a středními podniky, by měly být stanoveny různé stopy pro míru podpor pro malé podniky a pro střední podniky.
(12) Vzhledem ke zkušenostem Komise by se stropy míry podpor měly stanovit na úrovni, která odpovídá jak vyváženému poměru mezi cílem minimalizování narušení hospodářské soutěže v podporovaném odvětví, tak cíli podpory ulehčení rozvoje hospodářské činnosti malých a středních podniků.
(13) Je vhodné stanovit další podmínky, které musí splňovat každý režim podpory nebo každá jednotlivá podpora pro vynětí podle tohoto nařízení. S ohledem na čl. 87 odst. 3 písm. c) Smlouvy by obvykle jediným výsledkem takové podpory neměly být trvale nebo periodicky se snižující provozní náklady, které by příjemce jinak nesl, a měla by být úměrná nevýhodám, které je třeba překonat pro zajištění sociálně-ekonomických výhod, které jsou považovány za zájem Společenství. Je proto vhodné omezit oblast působnosti tohoto nařízení na podpory poskytované v souvislosti s určitými hmotnými či nehmotnými investicemi, určitými službami poskytovanými příjemcům podpory a určitými jinými činnostmi. Vzhledem k nadměrným kapacitám v dopravním odvětví ve Společenství, s výjimkou železničního vozového parku, by způsobilé investiční náklady u podniků, jejichž převažující druh hospodářské činnosti je v odvětví dopravy, neměly zahrnovat dopravní prostředky a zařízení.
(14) Toto nařízení by mělo vyjmout podporu malým a středním podnikům bez ohledu na jejich zeměpisné umístění. Investice a tvorba pracovních příležitostí může přispět k hospodářskému rozvoji znevýhodněných regionů ve Společenství. Malé a střední podniky v těchto regionech doplácejí jak na strukturální nevýhody umístění, tak na obtíže vyplývající z jejich velikosti. Proto by malé a střední podniky nacházející se v podporovaných regionech měly mít nárok na vyšší stropy podpory.
(15) Aby se nezvýhodňoval kapitálový faktor investic před faktorem zaměstnanosti, mělo by toto nařízení předvídat možnost hodnotit podporu investic buď na základě investičních nákladů, anebo nákladů na vytvoření nových pracovních příležitostí v souvislosti s realizací investičního projektu.
(16) S přihlédnutím k dohodě Světové obchodní organizace (WTO) o subvencích a vyrovnávacích opatřeních [7], by toto nařízení nemělo vyjímat podporu vývozu nebo podporu, která zvýhodňuje domácí výrobky před dováženými. Podpora na pokrytí nákladů na účast na obchodních veletrzích nebo nákladů na studie nebo na poradenské služby, nezbytná pro uvedení nového výrobku nebo výrobku stávajícího na nový trh, obvykle nepředstavuje podporu vývozu.
(17) S ohledem na potřebu najít patřičnou rovnováhu mezi minimalizací narušování hospodářské soutěže v podporovaném odvětví a mezi cíli tohoto nařízení, by neměly být vyjmuty jednotlivé podpory, které překračují stanovenou maximální částku, ať už jsou nebo nejsou poskytnuty v rámci režimu podpory vyňatého tímto nařízením.
(18) Aby bylo zaručeno, že podpora je nezbytná a že působí jako pobídka k rozvoji určitých činností, nemělo by toto nařízení vyjímat podporu těch činností, které by příjemce mohl vykonávat již v samotných tržních podmínkách.
(19) Toto nařízení by nemělo vyjímat podporu kumulovanou s jinou státní podporou, včetně podpory poskytnuté vnitrostátními, regionálními nebo místními orgány, nebo s podporou Společenství, pokud se vztahují na stejné způsobilé náklady a pokud taková kumulace překročí prahové hodnoty stanovené v tomto nařízení.
(20) Za účelem zajištění transparentnosti a účinnosti dohledu v souladu s článkem 3 nařízení (ES) č. 994/98 je vhodné vytvořit standardní tiskopis, ve kterém by členské státy poskytovaly Komisi souhrnné informace, kdykoliv se na základě tohoto nařízení uskutečňuje režim podpor nebo se poskytuje jednotlivá podpora mimo rámec těchto režimů, za účelem zveřejnění v Úředním věstníku Evropských společenství. Ze stejných důvodů je vhodné vytvořit pravidla týkající se záznamů, které by členské státy měly vést o podpoře vyňaté tímto nařízením. Pro účely výročních zpráv, které mají členské státy předkládat Komisi, je vhodné, aby Komise stanovila zvláštní požadavky, včetně, s ohledem na širokou dostupnost nezbytné technologie, poskytování informací v elektronické podobě.
(21) S ohledem na zkušenosti Komise v této oblasti, a zejména s ohledem na četnost, s jakou je obvykle nezbytné přezkoumat politiku státní podpory, je vhodné omezit dobu platnosti tohoto nařízení. Pokud by doba platnosti tohoto nařízení uplynula bez prodloužení, režimy podpor již vyňaté tímto nařízením by měly být nadále vyňaty po dobu šesti měsíců,
PŘIJALA TOTO NAŘÍZENÍ:
Článek 1
Oblast působnosti
1. Aniž jsou dotčena zvláštní nařízení nebo směrnice Společenství přijaté na základě Smlouvy o ES, které platí pro poskytování státní podpory v určitých odvětvích, a jsou ve srovnání s tímto nařízením více či méně restriktivní, použije se toto nařízení pro podporu poskytnutou malým a středním podnikům ve všech odvětvích.
2. Toto nařízení se nevztahuje:
a) na činnosti související s výrobou, zpracováním nebo uváděním na trh výrobků uvedených v příloze I Smlouvy;
b) na podporu činností souvisejících s vývozem, zejména podporu přímo související s vyváženým množstvím, s vytvořením a provozováním distribuční sítě nebo s jinými běžnými náklady souvisejícími s vývozní činností;
c) na podpory podmíněné používáním domácích výrobků na úkor dovezených.
Článek 2
Definice
Pro účely tohoto nařízení se:
a) "podporou" rozumí jakékoli opatření splňující všechna kritéria stanovená v čl. 87 odst. 1 Smlouvy;
b) "malými a středními podniky" rozumějí podniky jak jsou definovány v příloze I;
c) "investicemi do hmotných aktiv" rozumí investice do dlouhodobých aktiv spojených s vybudováním nového podniku, rozšířením stávajícího podniku, anebo spojených s vyvíjením činnosti vedoucí k základní změně výrobků nebo stávajícího výrobního procesu (zejména pomocí racionalizace, diverzifikace nebo modernizace). Za investici do hmotných aktiv se považuje také investice do fixního kapitálu provedená formou převzetí podniku, který byl uzavřen nebo který by byl uzavřen, kdyby nedošlo k převzetí;
d) "investicemi do nehmotných aktiv" investice do převodu technologie získáním patentových práv, licencí, know-how nebo nepatentovaných technických znalostí.
e) "hrubou mírou podpory" rozumí částka podpory vyjádřená jako procento způsobilých nákladů projektu. Všechny částky se uvádějí před odečtem pro přímé zdanění. Pokud se podpory poskytují v jiné formě než ve formě grantu, částka podpor se rovná grantovému ekvivalentu. Podpory splatné v několika splátkách jsou diskontovány na hodnotu platnou v době poskytnutí. Úroková sazba, která se má použít pro účely diskontování a pro výpočet částky podpor při zvýhodněné půjčce, je referenční sazba použitelná v době poskytnutí;
f) "čistou mírou podpory" rozumí částka podpory po odpočtu daně, vyjádřená procentem ze způsobilých nákladů projektu;
g) "počtem zaměstnanců" rozumí počet ročních pracovních jednotek (RPJ), tj. počet pracovníků s plným pracovním úvazkem na celý rok, přičemž u pracovníků s částečným pracovním úvazkem a u sezónních pracovníků se započítá příslušný zlomek roční pracovní jednotky.
Článek 3
Podmínky vynětí
1. Jednotlivá podpora mimo režimů podpory, která splňuje všechny podmínky tohoto nařízení, je slučitelná se společným trhem ve smyslu čl. 87 odst. 3 Smlouvy a je vyňata z oznamovací povinnosti podle čl. 88 odst. 3 Smlouvy, pokud obsahuje výslovný odkaz na toto nařízení formou citace jeho názvu a uvedením informace o jeho vyhlášení v Úředním věstníku Evropských společenství.
2. Režimy podpory splňující všechny podmínky tohoto nařízení jsou slučitelné se společným trhem ve smyslu čl. 87 odst. 3 Smlouvy a jsou vyňaty z oznamovací povinnosti podle čl. 88 odst. 3 Smlouvy za podmínky, že:
a) jakákoli podpora, která by mohla být přiznána v rámci takového režimu splňuje všechny podmínky stanovené v tomto nařízení;
b) režim obsahuje výslovný odkaz na toto nařízení formou citace jeho názvu a uvedením informace o jeho vyhlášení v Úředním věstníku Evropských společenství.
3. Podpory poskytnuté v rámci režimů uvedených v prvním odstavci jsou slučitelné se společným trhem ve smyslu čl. 87 odst. 3 Smlouvy a jsou vyňaty z oznamovací povinnosti podle čl. 88 odst. 3 Smlouvy za předpokladu, že splňují všechny podmínky tohoto nařízení.
Článek 4
Investice
1. Podpora investic do hmotných a nehmotných aktiv uvnitř Společenství nebo mimo něj je slučitelná se společným trhem ve smyslu čl. 87 odst. 3 Smlouvy a je vyňata z oznamovací povinnosti podle čl. 88 odst. 3 Smlouvy, pokud splňuje podmínky stanovené v odstavcích 2 až 6.
2. Hrubá míra podpory nesmí překročit:
a) 15 % v případě malých podniků;
b) 7,5 % v případě středních podniků.
3. V případě, že se jedná o investice v regionech, které jsou způsobilé pro regionální podporu, míra podpory nesmí překročit strop regionální podpory investic stanovený v mapě schválené Komisí pro každý členský stát o více než:
a) 10 hrubých procentních bodů v regionech, na které se vztahuje čl. 87 odst. 3 písm. c), pokud celková čistá míra podpory nepřesáhne 30 %, nebo
b) 15 hrubých procentních bodů v regionech, na které se vztahuje čl. 87 odst. 3 písm. a), pokud celková čistá intenzita podpory nepřesáhne 75 %.
Vyšší stropy regionální podpory platí jen v případě, že je podpora poskytována pod podmínkou, že se investice udrží v příslušném regionu nejméně pět let a že podíl příjemce na jejím financování je minimálně 25 %.
4. Stropy pevně stanovené v odstavcích 2 a 3 se vztahují na míru podpory vyjádřenou buď v procentech ze způsobilých investičních nákladů, nebo v procentech ze mzdových nákladů zaměstnanců vzniklých při provádění investiční činnosti (podpora tvorby pracovních příležitostí), nebo kombinací těchto podpor za předpokladu, že podpora nepřesáhne nejvýhodnější vypočtenou částku, která je výsledkem použití jednoho z těchto způsobů výpočtu.
5. V případech, kdy je podpora vypočtena na základě investičních nákladů, způsobilé náklady hmotných investic zahrnují náklady týkající se pozemků, budov, strojů a zařízení. V oblasti dopravy, vyjma železniční vozový park, nelze dopravní prostředky a zařízení zahrnout do způsobilých nákladů. Způsobilé náklady na nehmotné investice mohou být náklady na získání technologií.
6. V případech, kde je podpora vypočtena na základě počtu vytvořených pracovních příležitostí, je částka podpory vyjádřena v procentech mzdových nákladů souvisejících s vytvářením pracovních příležitostí za období dvou let při splnění těchto podmínek:
a) tvorba pracovních příležitostí souvisí s realizací investičního projektu v oblasti hmotného a nehmotného investičního majetku. Pracovní příležitosti musí vytvořeny ve lhůtě tří let od dokončení investice;
b) investiční projekt má vést k čistému zvýšení počtu zaměstnanců v příslušném podniku v porovnání s průměrnou hodnotou v předchozích dvanácti měsících a
c) vytvořená pracovní místa musí být zachována nejméně po dobu pěti let.
Článek 5
Poradenské a jiné služby a činnosti
Podpora malých a středních podniků je slučitelná se společným trhem ve smyslu čl. 87 odst. 3 Smlouvy a je vyňata z oznamovací povinnosti podle čl. 88 odst. 3 Smlouvy pokud splňuje tyto podmínky:
a) pro služby poskytnuté externími poradci nesmí hrubá podpora překročit 50 % nákladů na tyto služby. Uvedené služby nemají charakter stálé nebo pravidelné činnosti ani nesouvisejí s obvyklými provozními náklady podniku na služby jako například běžné daňové poradenství, pravidelné právní služby nebo reklama;
b) hrubá podpora účasti na veletrzích a výstavách nepřekročí 50 % zvýšených nákladů vynaložených na pronájem, zřízení a provoz stánku. Toto vynětí se použije pouze při první účasti podniku na daném veletrhu nebo výstavě.
Článek 6
Jednotlivé podpory velké výše
Toto nařízení nevyjímá jednotlivé podpory v případě, že je dosažen jeden z následujících prahů:
a) celková výše způsobilých nákladů celého projektu je nejméně 25 milionů EUR a
i) v regionech nezpůsobilých pro regionální podporu je hrubá míra podpory nejméně 50 % stropu stanoveného v čl. 4 odst. 2;
ii) v regionech způsobilých pro regionální podporu je čistá míra podpory nejméně 50 % stropu čisté podpory stanoveného v regionální mapě podpory pro daný region;
b) celková hrubá částka podpory je nejméně 15 milionů EUR.
Článek 7
Nezbytnost podpory
Toto nařízení vyjímá podporu pouze pokud před započetím prací na podporovaném projektu:
- byla příjemcem podpory předložena členskému státu žádost o podporu, nebo
- členský stát přijal právní předpisy, kterými se zakládá právo na podporu podle objektivních kritérií a bez dalšího uplatňování uvážení členského státu.
Článek 8
Kumulace
1. Stropy podpory stanovené v článcích 4, 5 a 6 se uplatní bez ohledu na to, zda projekt je financován pouze ze státních zdrojů nebo je částečně financován Společenstvím.
2. Podpora vyňatá tímto nařízením se nemůže kumulovat s jinou státní podporou ve smyslu čl. 87 odst. 1 Smlouvy nebo s jiným financováním Společenstvím ve vztahu ke stejným způsobilým nákladům, pokud by taková kumulace mohla vést k takové míře podpory, která by překročila míru stanovenou tímto nařízením.
Článek 9
Transparentnost a kontrola
1. Při uskutečňování režimu podpor nebo poskytnutí jednotlivé podpory mimo kterýkoliv režim vyňatých tímto nařízením členské státy předloží Komisi do 20 pracovních dnů za účelem zveřejnění v Úředním věstníku Evropských společenství přehled informací týkajících se takového režimu podpor nebo jednotlivé podpory podle vzoru stanoveného v příloze II.
2. Členské státy vedou podrobné záznamy o režimech podpory vyňatých tímto nařízením, jednotlivých podporách poskytovaných v rámci těchto režimů a jednotlivých podporách vyňatých tímto nařízením, které jsou poskytovány mimo kterýkoli stávající režim. Takové záznamy obsahují všechny informace nezbytné k ověření, že podmínky pro vynětí stanovené v tomto nařízení jsou splněny, včetně údajů o postavení podniku jakožto malého až středního podniku (MSP). Členské státy vedou záznam týkající se jednotlivých podpor po dobu deseti let ode dne, kdy byly poskytnuty, a týkající se režimu podpor po dobu deseti let ode dne, kdy byla v rámci takového režimu poskytnuta poslední jednotlivá podpora. Na písemnou žádost poskytnou dotyčné členské státy Komisi ve lhůtě dvaceti pracovních dnů nebo v delší lhůtě případně stanovené v žádosti všechny informace, které Komise považuje za nezbytné k posouzení, zda byly splněny podmínky tohoto nařízení.
3. Členské státy sestaví zprávu o provádění tohoto nařízení pro každý úplný nebo neúplný kalendářní rok, během něhož se používá toto nařízení, ve formě stanovené v příloze III a také v elektronické podobě. Členské státy poskytnou Komisi takovou zprávu nejpozději tři měsíce po uplynutí období, kterého se zpráva týká.
Článek 10
Vstup v platnost a doba platnosti
1. Toto nařízení vstupuje v platnost dvacátým dnem po vyhlášení
Nařízení Komise (ES) č. 283/2001
ze dne 9. února 2001,
kterým se mění nařízení (ES) č. 562/2000, kterým se stanoví prováděcí pravidla k nařízení Rady (ES) č. 1254/1999, pokud jde o režimy nákupů rámci veřejné intervence v odvětví hovězího masa, a nařízení (ES) č. 2734/2000
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1254/1999 ze dne 17. května 1999 o společné organizaci trhu s hovězím a telecím masem [1], a zejména na čl. 47 odst. 8. uvedeného nařízení,
vzhledem k těmto důvodům:
(1) Nařízení Komise (ES) č. 2734/2000 ze dne 14. prosince 2000, kterým se mění nařízení (EHS) č. 1627/89 o nákupu hovězího masa na základě nabídkového řízení a kterým se stanoví odchylka, nebo kterým se mění nařízení (ES) č. 562/2000, kterým se stanoví prováděcí pravidla k nařízení Rady (ES) č. 1254/1999, pokud jde o režimy nákupů v rámci veřejné intervence v odvětví hovězího masa [2], ve znění nařízení (ES) č. 3/2001 [3], zavádí několik změn nebo odchylek od nařízení Komise (ES) č. 562/2000 [4], za účelem čelit výjimečné situaci na trhu, která vyplývá z nedávných událostí v souvislosti s bovinní spongiformní encefalopatii (BSE).
(2) S ohledem na tuto výjimečnou situaci na trhu a v zájmu zlepšení účinnosti intervenčních opatření stanovených nařízením (ES) č. 2734/2000 je nutné stanovit odchylku od čl. 4 odst. 2 písm. g) nařízení (ES) č. 562/2000, pokud jde o maximální hmotnosti jatečně upravených těl tak, že se pro dvě nabídková řízení v únoru 2001 nestanoví žádný hmotnostní limit a pro zbývající nabídková řízení v první čtvrtině roku 2001 se hmotnost zvýší na 430 kg, přičemž i nadále bude možné nakupovat těžší zvířata, avšak jejich nákupní cena bude omezena na cenu vyplácenou za maximální povolenou hmotnost.
(3) Je proto vhodné změnit nařízení (ES) č. 2734/2000.
(4) Jelikož produkty nakoupené v rámci intervence mohou být prodávány také po 1. lednu 2002, pokud se bude používat povinný systém označování založený na původu stanovený nařízením Evropského parlamentu a Rady (ES) č. 1760/2000 ze dne 17. července 2000 o systému identifikace a registrace skotu, o označování hovězího masa a výrobků z hovězího masa a o zrušení nařízení (ES) č. 820/97 [5], je vhodné stanovit pro smlouvy uzavřené po 12. únoru 2001, tj. od prvního nabídkového řízení v únoru, povinnost uvést u produktů určených k intervenci údaj o zemi nebo zemích narození a výkrmu příslušných zvířat v souladu s čl. 13 odst. 5 nařízení (ES) č. 1760/2000 [6], případně i údaje stanovené v čl. 2 odst. 2 nařízení Komise (ES) č. 1825/2000 o prováděcích pravidlech k nařízení (ES) č. 1760/2000.
(5) Příloha III nařízení (ES) č. 562/2000 stanoví předpisy pro jatečně upravená těla, půlky jatečně upravených těl a čtvrtě jatečně upravených těl, která mohou být nakoupena v rámci veřejné intervence. Za účelem přizpůsobit se současným obchodním praktikám je nutné změnit popis půlek jatečně upravených těl v uvedené příloze, aby tento popis připouštěl určitou toleranci.
(6) Je proto nutné změnit nařízení (ES) č. 562/2000.
(7) S ohledem na vývoj situace by toto nařízení mělo neprodleně vstoupit v platnost.
(8) Opatření tohoto nařízení jsou v souladu se stanoviskem Řídícího výboru pro hovězí a telecí maso,
PŘIJALA TOTO NAŘÍZENÍ:
Článek 1
Čl. 6 odst. 1 nařízení (ES) č. 2734/2000 se nahrazuje tímto:
"1. Odchylně od čl. 4 odst. 2 písm. g) nařízení (ES) č. 562/2000 je maximální hmotnost jatečně upravených těl uvedených v tomto nařízení 430 kg. Avšak:
- pro obě nabídková řízení v únoru 2001 není pro jatečně upravená těla žádný maximální hmotnostní limit,
- pro zbývající nabídková řízení v první čtvrtině roku 2001 se jatečně upravená těla o hmotnosti převyšující 430 kg mohou nakoupit, avšak nákupní cena je omezena na cenu vyplácenou za maximální povolenou hmotnost."
Článek 2
Nařízení (ES) č. 562/2000 se mění takto:
1. v čl. 4 odst. 3 se písmeno d) nahrazuje tímto:
"d) jsou označena v souladu se systémem zavedeným nařízením Evropského parlamentu a Rady (ES) č. 1760/2000 [7]; v případě smluv uzavřených po 12. únoru 2001 rovněž údaje stanovené v čl. 13 odst. 5 uvedeného nařízení."
2. V příloze III bodu 2 se písmeno b) nahrazuje tímto:
"b) půlkou jatečně upraveného těla: produkt získaný symetrickým rozdělením jatečně upraveného těla uvedeného v písmenu a), středem obratlů krčních, hřbetní, bederních (lumbálních) a křížových (sakrálních) a středem hrudní kosti a srůstu ischio-stydkých kostí. Při zpracování jatečně upraveného těla nesmí být hrudní a bederní obratle podstatně posunuty; připojené svaly a šlachy nesmí být poškozeny pilou nebo nožem."
Článek 3
Toto nařízení vstupuje v platnost dnem vyhlášení
Nařízení Komise (ES) č. 749/2001
ze dne 18. dubna 2001,
kterým se mění příloha II nařízení Rady (EHS) č. 2377/90, kterým se stanoví postup Společenství pro stanovení maximálních limitů reziduí veterinárních léčivých přípravků v potravinách živočišného původu
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2377/90 ze dne 26. června 1990, kterým se stanoví postup Společenství pro stanovení maximálních limitů reziduí veterinárních léčivých přípravků v potravinách živočišného původu [1], naposledy pozměněné nařízením Komise (ES) č. 2908/2000 [2], a zejména na články 7 a 8 uvedeného nařízení,
vzhledem k těmto důvodům:
(1) V souladu s nařízením (EHS) č. 2377/90 musí být maximální limity reziduí stanoveny postupně pro všechny farmakologicky účinné látky, které jsou používány ve Společenství ve veterinárních léčivých přípravcích určených k podání zvířatům určeným k produkci potravin.
(2) Maximální limity reziduí mohou být stanoveny až poté, co Výbor pro veterinární léčivé přípravky vyhodnotí všechny relevantní informace, které se týkají bezpečnosti reziduí dotyčných látek pro spotřebitele potravin živočišného původu a vlivu reziduí na průmyslové zpracování potravin.
(3) Při stanovování maximálních limitů pro rezidua veterinárních léčivých přípravků v potravinách živočišného původu je nezbytné výslovně uvést druhy zvířat, u kterých mohou být rezidua přítomna, povolené hladiny ve všech relevantních poživatelných tkáních získávaných z ošetřených zvířat (cílová tkáň) a charakter rezidua, které je významné pro sledování reziduí (indikátorové reziduum).
(4) Pro kontrolu reziduí, jak je stanoveno v odpovídajících právních předpisech Společenství, musí být maximální limity reziduí obecně stanoveny pro cílové tkáně jater nebo ledvin. Játra a ledviny jsou však často z jatečně upravených těl, která jsou předmětem mezinárodního obchodu, odstraňovány, a maximální limity reziduí proto musí být rovněž vždy stanoveny i pro svalovou tkáň nebo tkáň tukovou.
(5) V případě veterinárních léčivých přípravků, které jsou určeny k použití u nosnic, u zvířat produkujících mléko nebo u včel, musí být maximální limity reziduí stanoveny rovněž pro vejce, mléko či med.
(6) Thiamylal a thiopental sodná sůl musí být zařazeny do přílohy II nařízení (EHS) č. 2377/90.
(7) Než toto nařízení vstoupí v platnost, musí být k dispozici přiměřená lhůta, aby členské státy mohly učinit veškeré úpravy, které mohou být nezbytné s ohledem na rozhodnutí o registraci příslušných veterinárních léčivých přípravků vydaná v souladu se směrnicí Rady 81/851/EHS [3] naposledy pozměněnou směrnicí Komise 2000/37/ES [4], aby byla zohledněna ustanovení tohoto nařízení.
(8) Opatření tohoto nařízení jsou v souladu se stanoviskem Stálého výboru pro veterinární léčivé přípravky,
PŘIJALA TOTO NAŘÍZENÍ:
Článek 1
Příloha II nařízení (EHS) č. 2377/90 se mění tak, jak je stanoveno v příloze tohoto nařízení.
Článek 2
Toto nařízení vstupuje v platnost třetím dnem po vyhlášení
Nařízení Komise (ES) č. 939/2001
ze dne 14. května 2001,
kterým se stanoví prováděcí pravidla k nařízení Rady (ES) č. 104/2000, pokud jde o poskytování paušální podpory pro některé produkty rybolovu
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 104/2000 ze dne 17. prosince 1999 o společné organizaci trhu s produkty rybolovu a akvakultury [1], a zejména na čl. 24 odst. 8 uvedeného nařízení,
vzhledem k těmto důvodům:
(1) Článek 24 nařízení Rady (ES) č. 104/2000, kterým se od 1. ledna 2001 zrušuje nařízení Rady (EHS) č. 3759/92 [2], stanoví, že se paušální podpora poskytuje za určitých podmínek organizacím producentů, které stáhnou z trhu produkty uvedené v příloze IV uvedeného nařízení.
(2) V zájmu harmonizace a zjednodušení by postupy požadované v rámci paušální podpory měly být shodné s postupy pro finanční vyrovnání a překlenovací podporu, jak jsou stanoveny v nařízení Komise (ES) č. 2509/2000 ze dne 15. listopadu 2000, kterým se stanoví prováděcí pravidla k nařízení Rady (ES) č. 104/2000, pokud jde o poskytovaní finančního vyrovnání za stažení některých produktů rybolovu [3], a v nařízení Komise (ES) č. 2814/2000 ze dne 21. prosince 2000, kterým se stanoví prováděcí pravidla k nařízení Rady (ES) č. 104/2000, pokud jde o poskytování překlenovací podpory pro některé produkty rybolovu [4]. Je proto vhodné stanovit podmínky pro poskytování paušální podpory na tomto základě a zrušit nařízení Komise (EHS) č. 4176/88 ze dne 28. prosince 1988, kterým se stanoví prováděcí pravidla pro poskytování paušální podpory pro některé produkty rybolovu [5], naposledy pozměněné nařízením (ES) č. 3516/93 [6].
(3) Čl. 6 odst. 1 nařízení Rady (ES) č. 2406/96 ze dne 26. listopadu 1996 o stanovení společných obchodních norem pro některé produkty rybolovu [7], naposledy pozměněného nařízením (ES) č. 2578/2000 [8], stanoví, že některé produkty zařazené do kategorie "B" nemají nárok na finanční pomoc poskytovanou na základě intervenčních mechanismů společné organizace trhu. Protože produkty kategorie čerstvosti "Extra", "E" a "A" mají nárok na překlenovací podporu stanovenou v článku 24 nařízení (ES) č. 104/2000, množství, která mají nárok na podporu, se vypočítají výhradně na základě těchto kategoriích produktů.
(4) Je nutné stanovit podmínky, které by organizace producentů měly splňovat v rámci režimu paušální podpory.
(5) Paušální podporu lze poskytnout až po skončení rybářského hospodářského roku. Je však vhodné stanovit možnost poskytnutí záloh proti složení jistoty.
(6) Členské státy jsou oprávněny stanovit paušální hodnotu, která se použije při výpočtu paušální podpory rozdělené podle využití stažených produktů, jak je stanoveno v nařízení Komise (EHS) č. 1501/83 ze dne 9. června 1983 o odbytu některých produktů rybolovu, které jsou předmětem opatření pro stabilizaci trhu [9], ve znění nařízení (EHS) č. 1106/90 [10].
(7) S cílem zaručit jakost produktů a jejich odbyt na trhu je vhodné stanovit minimální podmínky pro zpracování, jakož i podmínky týkající se skladování a znovuuvedení těchto zpracovaných produktů na trh.
(8) Za účelem zvýšení účinnosti kontrol by příjemci podpory měli vést skladové účetnictví týkající se uvádění do prodeje, stažení z trhu a převodů množstvích za každý měsíc (v kilogramech) a poskytovat tyto údaje příslušnému členskému státu. Pro účely řádné správy mechanismu je dostačující vyžadovat skladové účetnictví během minimální doby skladování.
(9) Opatření tohoto nařízení jsou v souladu se stanoviskem Řídícího výboru pro produkty rybolovu,
PŘIJALA TOTO NAŘÍZENÍ:
KAPITOLA I
Obecná ustanovení
Článek 1
Článek 2
Paušální podpora se příslušné organizaci producentů vyplatí až poté, co oprávněný orgán členského státu zjistí, že množství, pro která bylo požádáno o podporu, nepřesahují maximální výši uvedenou v čl. 24 odst. 5 nařízení (ES) č. 104/2000.
KAPITOLA II
Podmínky pro poskytování paušální podpory uvedené v čl. 24 odst. 2 nařízení (ES) č. 104/2000 (dále jen "paušální vyrovnání")
Článek 3
Požadavky stanovené v článcích 1 až 4 a v článku 7 nařízení (ES) č. 2509/2000 se obdobně použijí pro poskytování paušálního vyrovnání.
Článek 4
Členské státy stanoví paušální hodnotu, která se použije při výpočtu paušálního vyrovnání a příslušných záloh rozdělených podle využití stažených produktů, jak je stanoveno v čl. 1 písm. b), c) a d) nařízení (EHS) č. 1501/83.
Paušální hodnota se na začátku rybářského hospodářského roku stanoví ve stejné výši pro všechny organizace producentů uznané příslušným členským státem; jejím základem jsou průměrné příjmy, které byly v příslušných členských státech zaznamenány v průběhu šesti měsíců před stanovením uvedené hodnoty. Tato hodnota se změní, pokud trh příslušného členského státu zaznamená významné a trvalé změny příjmů.
KAPITOLA III
Podmínky pro poskytování paušální podpory uvedené v čl. 24 odst. 4 nařízení (ES) č. 104/2000 (dále jen "paušální prémie")
Článek 5
1. Částka paušální prémie se stanoví před začátkem každého rybářského hospodářského roku postupem podle čl. 38 odst. 2 nařízení (ES) č. 104/2000. Tato částka se stanoví na jednotku hmotnosti a vztahuje se na čistou hmotnost každého produktu uvedeného v příloze IV uvedeného nařízení.
2. Částka paušální prémie se vypočítá na základě skutečných technických nákladů a finančních nákladů na činnosti spojené se stabilizací a skladováním příslušných produktů, které byly zaznamenány ve Společenství v průběhu předchozího rybářského hospodářského roku.
3. Za technické náklady se považují:
a) náklady na energii;
b) mzdové náklady na skladování a vyskladnění;
c) náklady na přímé balení;
d) náklady na zpracování (přísady);
e) náklady na přepravu z místa vykládky do místa skladování.
4. Finančními náklady pro rok 2001 je paušální částka 10 EUR na tunu. Poté se paušální částka každý rok upravuje na základě úrokové sazby, která se každoročně stanoví v souladu s článkem 5 nařízení Rady (EHS) č. 1883/78 [11].
5. Úroveň paušální prémie stanovené pro příslušný rybářský hospodářský rok se vztahuje na produkty, jejichž skladování začalo v průběhu příslušného roku, bez ohledu na konec doby skladování.
Článek 6
Ustanovení čl. 3 odst. 1 a 2 a článek 4 nařízení (ES) č. 2814/2000 se obdobně použijí pro poskytování paušální prémie.
Článek 7
Paušální prémie se příslušné organizaci producentů vyplatí až poté, co oprávněný orgán členského státu zjistí, že množství, pro která bylo požádáno o podporu, byla buď zpracována a skladována, nebo konzervována a poté znovu uvedena na trh v souladu s článkem 4 nařízení (ES) č. 2814/2000.
KAPITOLA IV
Závěrečná ustanovení
Článek 8
1. Žádost o vyplacení paušální podpory podá organizace producentů u příslušného orgánu členského státu do čtyř měsíců po skončení daného rybářského hospodářského roku. Žádost obsahuje alespoň údaje uvedené v příloze tohoto nařízení.
2. Každý měsíc se na žádost příslušné organizace producentů poskytují zálohy na stažená nebo převedená množství, pokud organizace producentů složí jistotu ve výši nejméně 105 % zálohy.
3. Výše zálohy nebo záloh se stanoví na základě předběžného poměru mezi množstvími staženými z trhu a množstvími uvedenými do prodeje během příslušného období. Výpočet částky se upraví dva měsíce po příslušném měsíci na základě skutečně provedených operací ohlášených podle vzoru uvedeného v příloze tohoto nařízení.
4. Vnitrostátní orgány vyplatí paušální podporu i do osmi měsíců po skončení rybářského hospodářského roku. Každý členský stát oznámí ostatním členským státům a Komisi název a adresu subjektu určeného k výplatě paušální podpory.
Článek 9
1. Členské státy zavedou kontrolní režim k ověření souladu mezi údaji uvedenými v žádostech o výplatu a množstvími, která příslušné organizace producentů skutečně uvedly do prodeje a stáhly z trhu.
2. Organizace producentů zajistí, aby příjemci podpory vedli skladové účetnictví podle vzoru uvedeného v příloze.
3. Organizace producentů sdělují každý měsíc členskému státu datum, druh a množství stažených nebo převedených produktů.
Článek 10
1. Členské státy informují Komisi o opatřeních přijatých podle tohoto nařízení ihned po jejich přijetí a každopádně do 1. července 2001. Členské státy informují Komisi do 1. července 2001 o stávajících opatřeních v oblasti, na kterou se vztahuje čl. 9 odst. 1.
Článek 11
Nařízení (EHS) č. 4176/88 se zrušuje.
Článek 12
Nařízení Evropského parlamentu a Rady (ES) č. 999/2001
ze dne 22. května 2001
o stanovení pravidel pro prevenci, tlumení a eradikaci některých přenosných spongiformních encefalopatií
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 152 odst. 4 písm. b) této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
s ohledem na stanovisko Výboru regionů,
v souladu s postupem stanoveným v článku 251 Smlouvy [3],
vzhledem k těmto důvodům:
(1) Po několik let se nezávisle u lidí i zvířat vyskytuje několik různých přenosných spongiformních encefalopatií (TSE). Bovinní spongiformní encefalopatie (BSE) byla poprvé u skotu zaznamenána v roce 1986 a v následujících letech i u jiných druhů zvířat. Nová varianta Creutzfeldt-Jakobovy choroby (CJD) byla popsána v roce 1996. Přibývá dokladů o podobnosti mezi původci BSE a nové varianty Creutzfeldt-Jakobovy choroby.
(2) Od roku 1990 přijalo Společenství řadu opatření na ochranu zdraví lidí i zvířat před nebezpečím BSE. Tato opatření byla založena na ochranných nařízeních veterinárních směrnic. Vzhledem k vysokému nebezpečí, které pro zdraví lidí a zvířat znamenají některé druhy TSE, je třeba přijmout zvláštní opatření pro jejich prevenci, tlumení a eradikaci.
(3) Toto nařízení se přímo dotýká veřejného zdraví a vztahuje se na fungování vnitřního trhu. Týká se výrobků, které jsou uvedeny v příloze I Smlouvy, i výrobků, které v ní uvedeny nejsou. Je tedy třeba zvolit za právní základ čl. 152 odst. 4 písm. b) Smlouvy.
(4) Komise obdržela vědecká stanoviska, zejména od Vědeckého koordinačního výboru a Vědeckého výboru pro veterinární opatření v souvislosti s veřejným zdravím, k některým otázkám TSE. Tato stanoviska zahrnují návrhy opatření na omezení potenciálního nebezpečí pro lidi i zvířata, které vzniká ve styku s kontaminovanými produkty živočišného původu.
(5) Tato pravidla by měla se měla vztahovat na produkci a uvádění živých zvířat a produktů živočišného původu na trh. Není však nutné, aby se vztahovala na kosmetické výrobky ani léčiva, zdravotnické prostředky ani jejich výchozí látky nebo meziprodukty, na které se vztahují jiná zvláštní pravidla, zejména o nepoužívání specifikovaného rizikového materiálu. Neměla by se vztahovat ani na produkty živočišného původu, které nepředstavují nebezpečí pro zdraví lidí a zvířat, protože jsou určeny k jiným účelům, než k výrobě potravin, krmiv nebo hnojiv. Je třeba zajistit, aby produkty živočišného původu, které nejsou předmětem tohoto nařízení, byly odděleny od těch, na které se vztahuje, pokud neodpovídají alespoň stejným hygienickým standardům.
(6) Komise by měla mít možnost přijmout ochranná opatření v případě, že při nebezpečí TSE příslušné úřady členského státu nebo třetí země vhodná opatření nepřijaly.
(7) Měl by být stanoven postup určení epizootologického statusu BSE členského státu, třetí země a některého z jejich oblastí (dále "země nebo oblasti") podle dostupných informací, na základě nebezpečí výskytu (anglicky: "incident risk"), šíření a ohrožení lidí. Členské státy a třetí země, které nepožádají o stanovení statusu, by měla na základě všech dostupných informací do některé kategorie zařadit Komise.
(8) Členské státy by měly zavést vzdělávací programy pro všechny osoby, které se účastní prevence a tlumení TSE, a pro veterináře, zemědělce a pracovníky, kteří jsou činní při dopravě, prodeji a porážce hospodářských užitkových zvířat.
(9) Členské státy by měly provádět roční program sledování BSE a klusavky (scrapie) a informovat Komisi a ostatní členské státy o výsledcích a výskytu všech jiných TSE.
(10) Některé tkáně přežvýkavců by měly být označeny jako specifický rizikový materiál na základě patogeneze TSE a epizootologického statusu země nebo oblasti původu nebo pobytu dotyčných zvířat. Specifikovaný rizikový materiál by měl být odstraněn a zneškodněn způsobem, který vylučuje ohrožení zdraví lidí i zvířat. Zejména by neměl být uveden na trh, aby byl použit pro výrobu potravin, krmiv a hnojiv. Měla by však být umožněna rovnocenná úroveň ochrany zdraví prostřednictvím testu na TSE prováděného u jednotlivých zvířat, jakmile bude zcela schválen. Techniky porážky, které představují nebezpečí kontaminace jiných tkání mozkovou hmotou, by neměly být povoleny, s výjimkou zemí a oblastí s nejnižším nebezpečím BSE.
(11) Měla by být přijata opatření, která zabraňují přenosu TSE na lidi a zvířata, zakazující zkrmování některých kategorií živočišných bílkovin některými druhy zvířat a používání některých materiálů přežvýkavců v potravinách. Tyto zákazy by měly být přiměřené dotyčnému nebezpečí.
(12) Podezření na přítomnost TSE u zvířat by mělo být hlášeno příslušnému orgánu, který by měl neprodleně přijmout nezbytná opatření, včetně omezení pohybu podezřelého zvířete do doby, než jsou známy výsledky vyšetření, nebo porážky za úředního dohledu. Nemůže-li příslušný orgán vyloučit možnost TSE, měl by nechat provést náležitá vyšetření a skladovat jatečné tělo za úředního dohledu do doby, než je stanovena diagnóza.
(13) V případě úředního potvrzení přítomnosti TSE by měl příslušný orgán přijmout všechna nezbytná opatření, včetně likvidace jatečného těla, vyšetření zjišťujícího všechna ohrožená zvířata a omezení pohybu takto zjištěných zvířat a produktů živočišného původu. Vlastníkům by měla být co nejdříve poskytnuta náhrada za ztrátu zvířat a produktů živočišného původu zlikvidovaných podle tohoto nařízení.
(14) Členské státy by měly vypracovat pohotovostní plány vnitrostátních prováděcích opatření v případě vzplanutí BSE. Tyto plány by měla schválit Komise. Mělo by být možné rozšířit toto ustanovení na TSE jiné než BSE.
(15) Měla by být přijata ustanovení o uvádění některých živých zvířat a produktů živočišného původu na trh. Stávající pravidla Společenství o identifikaci a evidenci skotu stanoví systém, který v souladu s mezinárodními normami umožňuje zjistit matku a stádo původu. Rovnocenné záruky by měly být zajištěny u skotu dováženého ze třetích zemí. Zvířata a produkty živočišného původu, na které se vztahují pravidla Společenství, které se pohybují v rámci obchodu uvnitř Společenství nebo se dovážejí ze třetích zemí, by měly být doprovázeny osvědčeními, která uvedená pravidla vyžadují, případně doplněnými v souladu s tímto nařízením.
(16) Uvádění na trh některých produktů živočišného původu pocházejících od skotu ve vysoce ohrožených oblastech by mělo být zakázáno. Tento zákaz by se však neměl vztahovat na některé produkty živočišného původu vyrobené za kontrolovaných podmínek ze zvířat, u kterých lze doložit, že nepředstavují vysoké nebezpečí infekce TSE.
(17) Pro zajištění toho, aby byla dodržována pravidla prevence, tlumení a eradikace TSE, je třeba, aby byly laboratorně testovány vzorky na základě stanoveného protokolu, který by poskytl celkový epizootologický obraz situace TSE. Pro zajištění jednotných testovacích postupů a výsledků je třeba ustavit referenční laboratoře jednotlivých států i Společenství a spolehlivé vědecké metody, včetně zrychlených testů na TSE. Jak jen možno by se mělo používat těchto zrychlených testů.
(18) V členských státech by se měly provádět kontroly Společenství, aby bylo zajištěno jednotné provádění požadavků s ohledem na prevenci, tlumení a eradikaci TSE a rovněž by měly být stanoveny postupy auditu. Společenství by mělo provádět kontroly na místě a audity, které ověřují dodržování dovozních podmínek vyvážejícími třetími zeměmi, aby bylo zajištěno, že třetí země poskytují při dovozu živých zvířat a produktů živočišného původu do Společenství rovnocenné záruky se zárukami platnými ve Společenství.
(19) Obchodní opatření pro TSE by měla být založena na mezinárodních normách, směrnicích nebo doporučeních, pokud existují. Je však možné přijmout vědecky odůvodněná opatření zaručující vyšší úroveň ochrany zdraví, jestliže by opatření založená na příslušných mezinárodních normách, směrnicích nebo doporučeních náležité úrovně ochrany zdraví nedosahovala.
(20) Toto nařízení by mělo být přezkoumáno, až budou k dispozici nové vědecké poznatky.
(21) V rámci tohoto nařízení by měla být stanovena nezbytná přechodná opatření, zejména upravující použití specifikovaného rizikového materiálu.
(22) Nezbytná prováděcí opatření tohoto nařízení by měla být přijata v souladu s rozhodnutím Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi [4].
(23) Pro provádění tohoto nařízení by měly být stanoveny postupy vytvoření těsné a účinné spolupráce mezi Komisí a členskými státy ve Stálém veterinárním výboru, Stálém výboru pro krmiva a Stálém výboru pro potraviny.
(24) Protože prováděcí ustanovení tohoto nařízení jsou obecná opatření ve smyslu článku 2 rozhodnutí 1999/468/ES, měla by být přijata v souladu s řídícím postupem podle článku 5 uvedeného rozhodnutí,
PŘIJALY TOTO NAŘÍZENÍ:
KAPITOLA I
VŠEOBECNÁ USTANOVENÍ
Článek 1
Oblast působnosti
1. Toto nařízení stanoví pravidla prevence, tlumení a eradikace přenosné spongiformní encefalopatie (TSE) u zvířat. Vztahuje se na produkci a uvádění živých zvířat a produktů živočišného původu na trh a v některých zvláštních případech na jejich vývoz.
2. Toto nařízení se nevztahuje na:
a) kosmetické výrobky nebo léčiva, zdravotnické prostředky nebo jejich výchozí látky nebo meziprodukty;
b) výrobky, které nejsou určeny pro použití v potravinách, krmivech nebo hnojivech, nebo jejich výchozí látky nebo meziprodukty;
c) produkty živočišného původu určené pro výstavy, výuku, vědecký výzkum, zvláštní studie nebo analýzy, pokud tyto produkty konečně nepožívají nebo nepoužívají lidé nebo zvířata vyjma těch, která se chovají pro dotyčné výzkumné projekty;
d) živá zvířata používaná ve výzkumu nebo určená pro výzkum.
Článek 2
Oddělování živých zvířat a produktů živočišného původu
Aby se zabránilo křížové kontaminaci nebo záměně mezi živými zvířaty nebo produkty živočišného původu podle čl. 1 odst. 1 a produkty živočišného původu podle čl. 1 odst. 2 písm. a), b) a c) nebo živými zvířaty podle čl. 1 odst. 2 písm. d), drží se vždy odděleně, pokud se tato živá zvířata nebo produkty živočišného původu neprodukují za minimálně stejných podmínek ochrany zdraví s ohledem na TSE.
Prováděcí pravidla k tomuto článku se stanoví postupem podle čl. 24 odst. 2.
Článek 3
Definice
1. Pro účely tohoto nařízení se rozumí:
a) "TSE" všechny přenosné spongiformní encefalopatie kromě těch, které se vyskytují u člověka;
b) "uvedením na trh" činnost, jejímž účelem je poslat živá zvířata nebo produkty živočišného původu, na které se vztahuje toto nařízení, třetí straně ve Společenství, nebo jiné formy dodávek za úplatu nebo bezplatně takové třetí straně nebo skladování za účelem dodávek takové třetí straně;
c) "produkty živočišného původu" produkty získané z produktů vyrobených ze zvířat, na která se vztahují ustanovení směrnice 89/662/EHS [5] nebo směrnice 90/425/EHS [6], nebo obsahující tyto produkty;
d) "výchozími látkami" surové látky nebo jiné produkty živočišného původu, ze kterých nebo s pomocí kterých se vyrábějí produkty podle čl. 1 odst. 2 písm. a) a b);
e) "příslušným orgánem" ústřední orgán členského státu pověřený dodržováním požadavků tohoto nařízení nebo orgán, na který tento ústřední orgán tuto pravomoc převedl, zejména s ohledem na kontrolu krmiv; případně rovněž zahrnuje odpovídající orgán třetí země;
f) "kategoriemi" jedna z třídících kategorií podle přílohy II kapitoly C;
g) "specifikovaným rizikovým materiálem" tkáně podle přílohy V; pokud není uvedeno jinak, nezahrnuje produkty, které obsahují tyto tkáně nebo se z nich získávají;
h) "zvířaty podezřelými z infekce TSE" živá, poražená nebo mrtvá zvířata, která jeví nebo jevila neurologické poruchy, poruchy chování nebo pokročilé zhoršení celkového stavu s ohledem na poškození centrálního nervového systému a u kterých údaje získané na základě klinického vyšetření, reakcí na podněty, posmrtného vyšetření či předsmrtné nebo posmrtné laboratorní analýzy neumožňují stanovit jinou diagnózu. Skot se pokládá za postižený bovinní spongiformní encefalopatií (BSE), jestliže je pozitivní výsledek zrychleného testu na BSE;
i) "hospodářstvím" místo, kde se zvířata chovají, živí, rozmnožují či se s nimi jinak nakládá nebo jsou ukazována veřejnosti;
j) "odběrem vzorků" odebírání statisticky reprezentativních vzorků ze zvířat či jejich okolního prostředí nebo z produktů živočišného původu za účelem stanovení diagnózy choroby, zjištění příbuzenských vztahů, dozoru nad zdravotním stavem nebo sledování nepřítomnosti mikrobiologických původců nebo určitých látek v produktech živočišného původu;
k) "hnojivy" látky obsahující produkty živočišného původu používané pro podporu růstu rostlin; mohou obsahovat zbytky kvašení při výrobě bioplynu nebo kompostování;
l) "zrychlenými testy" analytické metody podle přílohy X kapitoly C bodu 4, jejichž výsledky jsou známy během 24 hodin;
m) "alternativními testy" testy podle čl. 8 odst. 2, které se používají jako alternativa k odebírání specifikovaných rizikových materiálů.
2. Rovněž se použijí zvláštní definice podle přílohy I.
3. Pokud nejsou termíny tohoto nařízení definovány v odstavci 1 nebo příloze I, použijí se příslušné definice podle nařízení (ES) č. 1760/2000 [7] a podle směrnic 64/432/EHS [8], 89/662/EHS, 90/425/EHS a 91/68/EHS [9], pokud se na ně v textu odkazuje.
Článek 4
Ochranná opatření
1. S ohledem na provádění ochranných opatření se použijí zásady a ustanovení podle článku 9 směrnice 89/662/EHS, článku 10 směrnice 90/425/EHS, článku 18 směrnice 91/496/EHS [10] a článku 22 směrnice 97/78/ES [11].
2. Ochranná opatření se přijímají postupem podle čl. 24 odst. 2 a zároveň se s jejich důvody oznamují Evropskému parlamentu.
KAPITOLA II
STANOVENÍ STATUSU BSE
Článek 5
Třídění
1. Status BSE členského státu, třetí země nebo některé z jejich oblastí (dále "země a oblasti") může být stanoven pouze na základě kritérií podle přílohy II kapitoly A a výsledků analýzy rizik na základě všech potenciálních faktorů pro výskyt BSE podle přílohy II kapitoly B a jejich časového vývoje.
Členské státy a třetí země, které si přejí zůstat na seznamu třetích zemí schválených pro vývoz živých zvířat nebo produktů podle tohoto nařízení do Společenství, předloží Komisi žádost o stanovení svého statusu BSE společně s příslušnými údaji o kritériích podle přílohy II kapitoly A a potenciálních rizikových faktorech podle přílohy II kapitoly B a jejich časovém vývoji.
2. Rozhodnutí o všech žádostech, předkládaných členskými státy, třetími zeměmi nebo oblastmi členských států a třetích zemí, které předložily žádost v jedné z kategorií podle přílohy II kapitoly C, se přijímají v ohledem na kritéria a potenciální rizikové faktory podle odstavce 1 postupem podle čl. 24 odst. 2.
Toto rozhodnutí se přijímá v průběhu šesti měsíců od předložení žádosti a příslušných údajů podle odst. 1 druhého pododstavce. Shledá-li Komise, že doklady neobsahují údaje podle přílohy II kapitoly A a B, vyžádá si dodatečné údaje, které jí budou předány během stanoveného období. Konečné rozhodnutí se přijímá v průběhu šesti měsíců od předložení všech údajů.
Poté, co Mezinárodní úřad pro nákazy zvířat stanoví postup třídění zemí podle kategorií a zařadí zemi, jež si podala žádost do jedné z těchto kategorií, může být případně rozhodnuto o novém zařazení dotyčné země do kategorie Společenství na základě prvního pododstavce tohoto odstavce v souladu s postupem podle čl. 24 odst. 2.
3. Shledá-li Komise, že údaje předložené členským státem nebo třetí zemí podle přílohy II kapitoly A a B jsou nedostatečné nebo nejasné, může v souladu s postupem podle čl. 24 odst. 2 stanovit status BSE dotyčného členského státu nebo třetí země na základě celkové analýzy rizik.
Tato analýza rizik musí obsahovat průkazné statistické šetření epizootologické situace TSE v členském státu nebo třetí zemi na základě zrychleného třídicího testu. Komise zohlední třídící kritéria používaná Mezinárodním úřadem pro nákazy zvířat.
Zrychlené testy se za tímto účelem schvalují v souladu s postupem podle čl. 24 odst. 2 a uvádí se v seznamu přílohy X kapitoly C bodu 4.
Tento zjišťovací postup mohou rovněž používat členské státy nebo třetí země, které si přejí, aby Komise v souladu s postupem podle čl. 24 odst. 2 schválila třídění, které provedly na tomto základě.
Náklady takového postupu nese dotyčný členský stát nebo třetí země.
4. Členské státy nebo třetí země, které nepředložily žádost v souladu s odstavcem 1 v průběhu šesti měsíců ode dne 1. července 2001, se s ohledem na dodávky živých zvířat a produktů živočišného původu z jejich území považují za země v kategorii 5 podle přílohy II kapitoly C do doby, než předloží tuto žádost.
5. Členské státy předloží Komisi co nejdříve všechny epizootologické doklady nebo jiné údaje, které by mohly změnit status BSE, zejména výsledky programů sledování podle článku 6.
6. O ponechání třetí země na jednom ze seznamů podle pravidel Společenství, která umožňují vývoz živých zvířat a produktů živočišného původu, na něž se vztahují zvláštní pravidla tohoto nařízení, do Společenství, se rozhodne postupem podle čl. 24 odst. 2 a toto ponechání je na základě dostupných údajů nebo při předpokládaném výskytu TSE podmíněno předložením údajů podle odstavce 1. V případě odmítnutí předložení těchto údajů v průběhu tří měsíců od data žádosti Komise se použijí ustanovení odstavce 4 tohoto článku do doby, než jsou tyto údaje předloženy a vyhodnoceny v souladu s odstavci 2 nebo 3.
Třetí země jsou oprávněny vyvážet do Společenství živá zvířata nebo produkty živočišného původu, na něž se vztahují zvláštní pravidla tohoto nařízení, za podmínek, které odpovídají jejich kategorii stanovené Komisí, pokud se zaváží, že Komisi co nejdříve písemně informují o všech epizootologických nebo jiných dokladech, které by mohly vést ke změně statusu BSE.
7. Třídění BSE členského státu, třetí země nebo některé z jejich oblastí může být změněno postupem podle čl. 24 odst. 2 v souladu s výsledky kontrol podle článku 21.
8. Rozhodnutí podle odstavců 2, 3, 4, 6 a 7 jsou založena na posouzení rizika s ohledem na doporučená kritéria podle přílohy II kapitoly A a B.
KAPITOLA III
PREVENCE TSE
Článek 6
Systém dohledu
1. Členské státy provádějí roční program dohledu nad BSE a klusavkou (scrapie) v souladu s přílohou III kapitolou A. Tento program obsahuje třídicí postup využívající zrychlených testů.
Zrychlené testy se za tímto účelem schvalují v souladu s postupem podle čl. 24 odst. 2 a uvádějí se v příloze X kapitole C bodu 4.
2. Členské státy informují v rámci Stálého veterinárního výboru Komisi a ostatní členské státy o výskytu TSE jiné než BSE.
3. Všechna úřední šetření a laboratorní vyšetřování se zaznamenávají v souladu s přílohou III kapitolou B.
4. Členské státy předkládají Komisi výroční zprávu, která obsahuje alespoň údaje podle přílohy III kapitoly B části I. Zpráva za každý kalendářní rok se předkládá nejpozději do 31. března následujícího roku. Komise předloží shrnutí národních zpráv, které obsahuje alespoň údaje podle přílohy III kapitoly B části II, Stálému veterinárnímu výboru do tří měsíců od přijetí uvedených zpráv.
Článek 7
Zakázaná krmiva
1. Je zakázáno krmení přežvýkavců bílkovinami získanými ze savců.
2. Zákaz podle odstavce 1 se rozšiřuje rovněž na zvířata a produkty živočišného původu v souladu s přílohou IV bodem 1.
3. Odstavce 1 a 2 se použijí, aniž jsou dotčena ustanovení přílohy IV bodu 2.
4. Členské státy nebo jejich oblasti v kategorii 5 nesmějí vyvážet nebo skladovat krmivo určené pro farmová zvířata, které obsahuje bílkoviny získané ze savců, nebo krmivo určené pro savce, vyjma pro psy a kočky, které obsahuje zpracované bílkoviny získané ze savců.
Třetí země nebo jejich oblasti v kategorii 5 nesmějí vyvážet do Společenství krmivo určené pro skot, které obsahuje bílkoviny získané ze savců, nebo krmivo určené pro savce, vyjma pro psy a kočky, které obsahuje zpracované bílkoviny získané ze savců.
5. Prováděcí pravidla k tomuto článku, zejména pravidla prevence křížové kontaminace a metod odběru vzorků i analytických metod, které se požadují při kontrole dodržování ustanovení tohoto článku, se stanoví postupem podle čl. 24 odst. 2.
Článek 8
Specifikovaný rizikový materiál
1. Specifikovaný rizikový materiál se odstraňuje a likviduje v souladu s přílohou V body 2, 3, 4 a 8.
Tento specifikovaný rizikový materiál nebo materiál, který se z něj získává zpracováním, se může uvádět na trh nebo případně vyvážet pouze za účelem konečné likvidace v souladu s přílohou V body 3 a 4 nebo případně bodem 7 písm. c) nebo bodem 8. Nesmí se dovážet do Společenství. Převoz specifikovaného rizikového materiálu přes území Společenství se musí provádět v souladu s požadavky článku 3 směrnice 91/496/EHS.
2. Odstavec 1 se nevztahuje na tkáně zvířat, které se kontrolovaly pomocí alternativního testu schváleného za tímto zvláštním účelem postupem podle čl. 24 odst. 2, uvedeného v příloze X kapitole C bodu 5 a používaného za podmínek podle přílohy V bodu 5, pokud jsou výsledky testu negativní.
Členské státy, které povolují tento alternativní test, musí informovat ostatní členské státy a Komisi.
3. V členských státech nebo jejich oblastech, které jsou zařazeny do kategorií 2, 3, 4 a 5 podle přílohy II kapitoly C, se rozrušení centrální nervové tkáně po omráčení pomocí prodlouženého ocelového nástroje, který se zavádí do lebeční dutiny, nepoužívá u skotu, ovcí a koz, jejichž maso je určeno pro lidskou spotřebu nebo krmení zvířat.
4. Údaje o stáří podle přílohy V se pravidelně upravují. Tato úprava se zakládá na nejnovějších prokázaných vědeckých poznatcích o statistické pravděpodobnosti výskytu TSE v příslušných věkových skupinách skotu, ovcí a koz ve Společenství.
5. Odchylně od odstavců 1 až 4 může být v souladu s postupem podle čl. 24 odst. 2 rozhodnuto o datu účinného používání čl. 7 odst. 1 nebo případně ve třetích zemích o datu zákazu krmení přežvýkavců bílkovinami savců v zemích nebo oblastech kategorie 3 nebo 4, aby použití tohoto článku bylo omezeno na zvířata narozená v těchto zemích nebo oblastech před tímto datem.
Podobně může být odchylně od odstavců 1 až 4 po konzultaci s příslušným vědeckým výborem a na základě vyhodnocení nebezpečí výskytu, šíření a ohrožení lidí, v souladu s postupem podle čl. 24 odst. 2, povoleno používat při výrobě potravin, krmiv a hnojiv páteří a míšních uzlin skotu v zemích nebo jejich oblastech, které patří do kategorie 5, nebo pocházejícího z těchto zemí či oblastí.
6. Prováděcí pravidla tohoto článku se stanoví postupem podle čl. 24 odst. 2.
Článek 9
Produkty živočišného původu vyrobené z materiálu přežvýkavců nebo obsahující tento materiál
1. Produkty živočišného původu podle přílohy VI se nevyrábějí z materiálu přežvýkavců ze zemí nebo jejich oblastí, které patří do kategorie 5, pokud se nepoužívá výrobních postupů schválených postupem podle čl. 24 odst. 2.
2. Lebeční kosti a páteře skotu, ovcí a koz ze zemí nebo jejich oblastí, které patří do kategorií 2, 3, 4 nebo 5, se nepoužívají pro výrobu mechanicky separovaného masa.
3. Odstavce 1 a 2 se na základě kritérií podle přílohy V bodu 5 nevztahují na přežvýkavce, kteří procházejí alternativním testem schváleným postupem podle čl. 24 odst. 2, pokud jsou výsledky testu negativní.
4. Prováděcí pravidla tohoto článku se stanoví postupem podle čl. 24 odst. 2.
Článek 10
Vzdělávací programy
1. Členské státy zajistí, aby zaměstnanci příslušných orgánů, diagnostických laboratoří, zemědělských a veterinárních škol, úřední veterinární lékaři, praktičtí veterinární lékaři, zaměstnanci jatek, chovatelé a držitelé zvířat a osoby, které jsou ve styku se zvířaty, byli vyškoleni v klinických příznacích, epizootologických šetřeních a, v případě zaměstnanců provádějících kontroly, v interpretaci laboratorních nálezů s ohledem na TSE.
2. Společenství může poskytnout finanční podporu, která zajistí účinné provádění vzdělávacích programů podle odstavce 1. Výše této podpory se stanoví v souladu s postupem podle čl. 24 odst. 2.
KAPITOLA IV
KONTROLA A ERADIKACE TSE
Článek 11
Oznámení
Aniž je dotčena směrnice 82/894/EHS [12], zajistí členské státy, aby všechna zvířata podezřelá z infekce TSE byla ihned oznámena příslušnému orgánu.
Členské státy pravidelně informují sebe navzájem a Komisi o oznámených případech TSE.
Příslušný orgán neprodleně přijme opatření podle článku 12 tohoto nařízení společně se všemi ostatními nezbytnými opatřeními.
Článek 12
Opatření při podezření na TSE
1. Zvířata podezřelá z infekce TSE jsou úředně omezena v pohybu do doby, než jsou známy výsledky klinických a epizootologických vyšetření, která provádějí příslušné orgány, nebo za úředního dohledu usmrcena pro laboratorní vyšetření.
Je-li skot z hospodářství v členském státu podezřelý z infekce BSE, je všechen ostatní skot z tohoto hospodářství úředně omezen v pohybu do doby, než jsou k dispozici výsledky vyšetření.
Jsou-li ovce nebo kozy z hospodářství v členském státu podezřelé z infekce BSE na základě objektivních dokladů, jako výsledků testů, které umožňují praktické rozlišení různých druhů TSE, jsou všechny ostatní ovce a kozy z tohoto hospodářství úředně omezeny v pohybu do doby, než jsou k dispozici výsledky vyšetření.
Existují-li doklady, že hospodářství, kde bylo zvíře přítomno v době podezření z infekce BSE, pravděpodobně není hospodářstvím, kde mohlo být zvíře infikováno BSE, může příslušný orgán rozhodnout, že pouze zvíře podezřelé z infekce je úředně omezeno v pohybu. Příslušný orgán může rovněž v případě nutnosti rozhodnout, že ostatní hospodářství nebo pouze hospodářství vystavené infekci jsou úředně kontrolována v závislosti na dostupných epizootologických údajích.
Postupem podle čl. 24 odst. 2 a odchylně od požadavků druhého, třetího a čtvrtého pododstavce tohoto odstavce může být členský stát zproštěn použití úředních omezení v pohybu zvířat, používá-li opatření, která poskytují rovnocenné záruky.
2. Rozhodne-li příslušný orgán, že nelze vyloučit možnost infekce TSE, je zvíře, je-li ještě naživu, usmrceno; jeho mozek a všechny ostatní tkáně, které určí příslušný orgán, se odstraní a pošlou úředně schválené laboratoři, národní referenční laboratoři podle čl. 19 odst. 1 nebo referenční laboratoři Společenství podle čl. 19 odst. 2 na vyšetření pomocí testovacích metod podle článku 20.
3. Všechny části těla zvířete podezřelého z infekce, včetně kůže, se skladují za úředního dohledu do doby, než je stanovena negativní diagnóza, nebo se odstraní v souladu s přílohou V body 3 nebo 4.
4. Prováděcí pravidla tohoto článku se stanoví postupem podle čl. 24 odst. 2.
Článek 13
Opatření při potvrzení výskytu TSE
1. Je-li úředně potvrzen výskyt TSE, je třeba co nejdříve přijmout tato opatření:
a) všechny části těla zvířete se zcela zlikvidují v souladu s přílohou V, kromě materiálu skladovaného pro záznamy v souladu s přílohou III kapitolou B odd. III bodem 2;
b) provede se vyšetřování, na jehož základě se identifikují veškerá ohrožená zvířata v souladu s přílohou VII bodem 1;
c) všechna zvířata a produkty živočišného původu podle přílohy VII bodu 2, které byly při vyšetřování podle písmena b) identifikovány jako ohrožené, jsou usrmcena a zcela zlikvidována v souladu s přílohou V body 3 a 4.
Odchylně od tohoto odstavce mohou členské státy přijmout jiná opatření, která zaručují stejnou míru ochrany, byla-li tato opatření schválena v souladu s postupem podle čl. 24 odst. 2.
2. Do provedení opatření podle odst. 1 písm. b) a c) je hospodářství, ve kterém bylo zvíře přítomno při potvrzení výskytu TSE, pod úředním dohledem a veškerý pohyb zvířat vnímavých k TSE a produktů živočišného původu, které z nich byly získány, z hospodářství nebo do něj je podmíněn schválením příslušného orgánu, aby bylo umožněno rychlé vysledování a identifikace dotyčných zvířat a produktů živočišného původu.
Existují-li doklady, že hospodářství, kde bylo postižené zvíře přítomno při potvrzení TSE, pravděpodobně není hospodářstvím, kde bylo zvíře infikováno TSE, může příslušný orgán rozhodnout, že pod úředním dohledem budou obě hospodářství nebo pouze hospodářství, kde bylo zvíře infikováno.
3. Členské státy provádějící náhradní opatření, která poskytují rovnocenné záruky podle čl. 12 odst. 1 pátého pododstavce, mohou být odchylně od požadavků odst. 1 písm. b) a c) postupem podle čl. 24 odst. 2 zproštěny povinnosti používat úřední omezení pohybu zvířat a usmrcovat a likvidovat zvířata.
4. Majitelé dostávají neprodleně náhradu za usmrcená zvířata nebo produkty živočišného původu zlikvidované v souladu s čl. 12 odst. 2 a odst. 1 písm. a) a c) tohoto článku.
5. Aniž je dotčena směrnice 82/894/EHS, je Komise každoročně informována o potvrzené přítomnosti TSE jiné než BSE.
6. Prováděcí pravidla tohoto článku se stanoví postupem podle čl. 24 odst. 2.
Článek 14
Pohotovostní plán
1. Členské státy vypracují – v souladu s obecnými kritérii tlumení chorob zvířat v rámci pravidel Společenství – obecné zásady, jaká vnitrostátní opatření mají být přijata, a určují pravomoci a odpovědnost v případě potvrzení TSE.
2. Obecné zásady mohou být harmonizovány postupem podle čl. 24 odst. 2, je-li to nezbytné za účelem jednotného používání předpisů Společenství.
KAPITOLA V
UVÁDĚNÍ NA TRH A VÝVOZ
Článek 15
Živá zvířata, jejich sperma, embrya a vajíčka
1. Uvádění na trh nebo případně vývoz skotu, ovcí nebo koz a jejich spermatu, embryí a vajíček podléhá podmínkám podle přílohy VIII nebo v případě dovozu podmínkám podle přílohy IX. Živá zvířata a jejich embrya a vajíčka jsou doprovázena příslušným veterinárním osvědčením podle předpisů Společenství v souladu s článkem 17 nebo v případě dovozu článkem 18.
2. Uvádění na trh první generace potomstva, spermatu, embryí a vajíček zvířat, která jsou podezřelá z TSE nebo u kterých je TSE prokázána, podléhá podmínkám podle přílohy VIII kapitoly B.
3. Prováděcí pravidla tohoto článku se stanoví postupem podle čl. 24 odst. 2.
Článek 16
Uvádění produktů živočišného původu na trh
1. Následující produkty živočišného původu vyrobené ze zdravých přežvýkavců nepodléhají omezením uvádění na trh nebo případně vývozu podle tohoto článku, přílohy VIII kapitoly C a D a přílohy IX kapitoly A, C, F a G:
a) produkty živočišného původu podle článku 15, zejména sperma, embrya a vajíčka;
i) i) syrové mléko ve smyslu směrnice 92/46/EHS [13];
ii) mléko pro výrobu mléčných výrobků ve smyslu směrnice 92/46/EHS;
iii) tepelně zpracované konzumní mléko ve smyslu směrnice 92/46/EHS;
iv) dikalciumfostát (bez stop bílkovin nebo tuku);
v) kůže a kožešiny ve smyslu směrnice 92/118/EHS [14];
vi) želatina ve smyslu směrnice 92/118/EHS, vyrobená z kůží a kožešin podle bodu v);
vii) kolagen vyrobený z kůží a kožešin podle bodu v).
2. Produkty živočišného původu dovážené ze třetí země z kategorie 2, 3, 4 nebo 5 musí pocházet od zdravého skotu, ovcí a koz, na které se nevztahuje rozrušení centrální nervové tkáně podle čl. 8 odst. 3 a usmrcení pomocí injekce plynu do lebeční dutiny.
3. Produkty živočišného původu obsahující materiál ze skotu z členského státu, oblasti členského státu nebo třetí země z kategorie 5 se neuvádějí na trh, jestliže nepocházejí ze:
a) zvířat narozených po datu účinného uplatňování zákazu krmení přežvýkavců živočišnými bílkovinami vyrobenými ze savců nebo
b) zvířat narozených, chovaných a držených ve stádech s prokazatelnou nepřítomností BSE minimálně po dobu sedmi let.
Produkty živočišného původu se dále nezasílají z členského státu nebo oblasti členského státu z kategorie 5 do jiného členského státu a nedovážejí se z třetí země z kategorie 5. Tento zákaz se nevztahuje na produkty živočišného původu podle přílohy VIII kapitoly C, které splňují požadavky přílohy VIII kapitoly C. Musí být doprovázeny veterinárním osvědčením vydaným úředním veterinárním lékařem, které potvrzuje, že byly vyrobeny v souladu s tímto nařízením.
4. Převáží-li se zvíře ze země nebo oblasti do země nebo oblasti jiné kategorie, je zařazeno do nejvyšší kategorie zemí nebo oblastí, ve kterých se zdržovalo více než dvacet čtyři hodin, pokud neexistují přiměřené záruky, že zvíře nedostalo krmiva ze země nebo oblasti v nejvyšší kategorii.
5. Produkty živočišného původu, pro které platí zvláštní požadavky tohoto článku, jsou doprovázeny příslušnými veterinárními osvědčeními nebo obchodními doklady podle předpisů Společenství v souladu s články 17 a 18 nebo, nejsou-li tato osvědčení a doklady uvedeny v předpisech Společenství, veterinárním osvědčením nebo obchodním dokladem, jejichž vzory se určují v souladu s postupem podle čl. 24 odst. 2.
6. Pro účely dovozu do Společenství odpovídají produkty živočišného původu podmínkám podle přílohy IX kapitoly A, C, F a G.
7. V souladu s postupem podle čl. 24 odst. 2 mohou být ustanovení odstavců 1 až 6 rozšířena na ostatní produkty živočišného původu. Prováděcí pravidla tohoto článku se stanoví stejným postupem.
Článek 17
Postupem podle čl. 24 odst. 2 se veterinární osvědčení podle přílohy F směrnice 64/432/EHS, vzorů II a III v příloze E směrnice 91/68/EHS a příslušná veterinární osvědčení podle předpisů Společenství pro obchod se spermatem, embryi a vajíčky skotu, ovcí nebo koz případně doplňují uvedením kategorie členského státu nebo oblasti původu v souladu s tříděním podle článku 5.
Příslušné obchodní doklady pro obchod s produkty živočišného původu se případně doplňují udáním kategorie členského státu nebo oblasti původu, kterou přiděluje Komise v souladu s článkem 5.
Článek 18
Příslušná veterinární osvědčení pro dovoz podle předpisů Společenství se postupem podle čl. 24 odst. 2 s ohledem na třetí země zařazené do třídy v kategorii podle článku 5 doplňují zvláštními požadavky podle přílohy IX, jakmile je o tomto třídění rozhodnuto.
KAPITOLA VI
REFERENČNÍ LABORATOŘE, ODBĚR VZORKŮ, TESTOVÁNÍ A KONTROLY
Článek 19
Referenční laboratoře
1. Národní referenční laboratoře členských států a jejich činnost a povinnosti se uvádějí v příloze X kapitoly A.
2. Referenční laboratoř Společenství a její pravomoci a úkoly se uvádějí v příloze X kapitole B.
Článek 20
Odběr vzorků a laboratorní metody
1. Odběr vzorků a laboratorní testování přítomnosti TSE se provádějí na základě metod a protokolů podle přílohy X kapitoly C.
2. Prováděcí pravidla, včetně metody stanovení BSE u ovcí a koz, se stanoví postupem podle čl. 24 odst. 2, je-li to nezbytné za účelem jednotného používání tohoto článku.
Článek 21
Kontroly Společenství
1. Znalci Komise mohou provádět kontroly na místě ve spolupráci s příslušnými orgány členských států, je-li to nezbytné za účelem jednotného používání tohoto nařízení. Členský stát, na jehož území se kontroly provádějí, poskytne znalcům veškerou potřebnou podporu pro výkon jejich povinností. Komise informuje příslušný orgán o výsledcích provedených kontrol.
Prováděcí pravidla tohoto článku, a zejména pravidla spolupráce s vnitrostátními orgány, se stanoví postupem podle čl. 24 odst. 2.
2. Kontroly Společenství ve třetích zemích se provádějí v souladu s články 20 a 21 směrnice 97/78/ES.
KAPITOLA VII
PŘECHODNÁ A ZÁVĚREČNÁ USTANOVENÍ
Článek 22
Přechodná opatření pro specifikovaný rizikový materiál
1. Ustanovení přílohy XI části A se použijí po dobu nejméně šesti měsíců ode dne 1. července 2001 do data přijetí rozhodnutí v souladu s čl. 5 odst. 2 nebo 4 a od tohoto data se použije článek 8.
2. Výsledky průkazného statistického šetření prováděného v souladu s čl. 5 odst. 3 během přechodného období se používají pro potvrzení nebo vyvrácení závěrů analýzy rizik podle čl. 5 odst. 1 s ohledem na kritéria třídění stanovená Mezinárodním úřadem pro nákazy zvířat.
3. Po poradě s příslušným vědeckým výborem se podrobná pravidla statistického šetření stanoví postupem podle čl. 24 odst. 2.
4. Minimální kritéria, kterým statistické šetření odpovídá, jsou stanovena v příloze XI části B.
Článek 23
Změny příloh a přechodná opatření
Po poradách s příslušným vědeckým výborem o veškerých otázkách, které by mohly mít vliv na veřejné zdraví, se přílohy mění nebo doplňují a přijímají se vhodná přechodná opatření postupem podle čl. 24 odst. 2.
V souladu s tímto postupem se přechodná opatření přijímají na období nanejvýše dvou let, aby byl umožněn přechod od současných opatření k opatřením tohoto nařízení.
Článek 24
Výbory
1. Komise spolupracuje se Stálým veterinárním výborem. V záležitostech, které se však týkají výhradně krmiv, spolupracuje Komise se Stálým výborem pro krmiva a v záležitostech, které se týkají výhradně potravin, se Stálým výborem pro potraviny.
2. V případech odkazů na tento odstavec se použijí články 5 a 7 rozhodnutí 1999/468/ES ve shodě s článkem 8 tohoto rozhodnutí.
Období podle čl. 5 odst. 6 rozhodnutí 1999/468/ES jsou tři měsíce a v případě ochranných opatření podle čl. 4 odst. 2 tohoto nařízení 15 dnů.
3. Výbory přijmou své jednací řády.
Článek 25
Porady s vědeckými výbory
Příslušné vědecké výbory poskytují porady ve všech záležitostech v rámci tohoto nařízení, které by mohly mít vliv na veřejné zdraví.
Článek 26
Vstup v platnost
Toto nařízení vstupuje v platnost prvním dnem po vyhlášení v Úředním věstníku Evropských společenství.
Nařízení Komise (ES) č. 1282/2001
ze dne 28. června 2001,
kterým se stanoví prováděcí pravidla k nařízení Rady (ES) č. 1493/1999, jež se týkají shromažďování údajů pro identifikaci vinařských produktů a sledování trhu s vínem, a kterým se mění nařízení (ES) č. 1623/2000
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1493/1999 ze dne 17. května 1999 o společné organizaci trhu s vínem [1], naposledy pozměněné nařízením (ES) č. 2826/2000 [2], a zejména na články 23, 33 a 73 uvedeného nařízení,
vzhledem k těmto důvodům:
(1) Podle článku 18 nařízení (ES) č. 1493/1999 podávají producenti moštových hroznů, jakož i producenti moštu a vína prohlášení o množství produktů z poslední sklizně a producenti hroznového moštu a vína, jakož i obchodníci s výjimkou maloobchodníků podávají každoročně prohlášení o svých zásobách moštu a vína.
(2) Tento článek rovněž stanoví, že členské státy mohou od obchodníků s hrozny požadovat, aby podávali prohlášení o množství, které bylo uvedeno na trh.
(3) Pro tato prohlášení by měly být stanoveny termíny, aby se usnadnilo řízení trhu. Termíny pro prohlášení hospodářských subjektů by měly být rozloženy, protože v různých členských státech se koná sklizeň v různou dobu. Povinnost podávat prohlášení by se měla vztahovat rovněž na hospodářské subjekty, které prodávají vinařské produkty před termínem stanoveným pro podávání prohlášení.
(4) Nicméně producenti, kteří mohou předložit všechny požadované údaje v jediném prohlášení o výrobě vína, nemusí podávat dvojí prohlášení. Velmi malí producenti mohou být zproštěni povinnosti podávání prohlášení, protože jejich celková produkce představuje velmi malé procento produkce Společenství.
(5) Pro zjednodušení používání tohoto nařízení by se měly stanovit ve formě tabulky náležitosti, jež mají být uvedeny v prohlášení, přičemž se členským státům ponechává na volné úvaze, v jaké formě hospodářské subjekty tyto údaje uvádějí. Rovněž musí být stanoveny termíny, do kterých členské státy shromáždí a předají údaje Komisi, a způsob, jakým se údaje předávají.
(6) Je žádoucí definovat kategorii "ostatní víno" v souvislosti se zatříděním révových odrůd určených k výrobě vína, vytvořeným členskými státy podle článku 19 nařízení (ES) č. 1493/1999.
(7) Údaje o plochách by mohly být nepřesné, pokud by prohlašující neměli vhodné prostředky k ověření. Pro tyto případy by tedy měly být stanoveny sankce, které se mění podle závažnosti nepřesností v podávaných prohlášeních.
(8) Předpisy o sankcích musí být v přiměřeném poměru vzhledem k prohlášením předkládaným vinohradníky, která mohou obsahovat nedostatky nebo chyby. Sankce by se tedy měly měnit v závislosti na opravách v prohlášeních.
(9) Prohlášení o sklizni a o zásobách předkládaná různými stranami jsou v současnosti jediným prostředkem náležitého sledování množství vyrobeného vína a zásob vína. V důsledku toho je žádoucí přijmout odpovídající ustanovení, aby příslušné strany prohlášení podávaly a aby tato prohlášení byla úplná a přesná, přičemž je třeba zavést sankce za nepodání prohlášení nebo jejich chybnost nebo neúplnost. Pro usnadnění zpracování údajů z prohlášení by každé podané prohlášení v příslušné správní jednotce mělo být posuzováno odděleně od všech ostatních, která případně tentýž producent podal v jiných správních jednotkách členského státu.
(10) Nařízení Rady (EHS) č. 2392/86 [3] naposledy pozměněné nařízením (ES) č. 1631/98 [4] ukládá zavést registr vinic Společenství. Členské státy s úplným registrem mohou využívat některých údajů z tohoto registru, pokud je prohlášení neuvádí.
(11) Pro sledování trhu s vínem musí být k dispozici určité údaje. Kromě údajů z celkového shrnutí různých prohlášení jsou důležité údaje o dodávkách vína, použití a cenách. Členské státy by tedy měly tyto údaje shromažďovat a ke stanoveným termínům je předávat Komisi.
(12) V této souvislosti je třeba připomenout, že pro zajištění účinného sledování trhu a včasných a spolehlivých rozpočtových odhadů je nutné termíny pro předávání údajů dodržovat.
(13) Pro zajištění nezbytné provázanosti sankcí stanovených tímto nařízením a sankcí stanovených za stejným účelem nařízením Komise (ES) č. 1623/2000 [5] naposledy pozměněným nařízením (ES) č. 545/2001 [6] je třeba uvedené nařízení změnit a zavést přiměřené odstupňování sankcí.
(14) Opatření tohoto nařízení jsou v souladu se stanoviskem Řídícího výboru pro víno,
PŘIJALA TOTO NAŘÍZENÍ:
Článek 1
Tímto nařízením se stanoví prováděcí pravidla k nařízení (ES) č. 1493/1999, jež se týkají shromažďování údajů pro identifikaci vinařských produktů a sledování trhu s vínem.
Článek 2
1. Fyzické nebo právnické osoby nebo seskupení těchto osob sklízející hrozny (dále jen "producenti hroznů") podávají každoročně u příslušných orgánů členských států prohlášení o sklizni pro stanovenou správní jednotku, které obsahuje alespoň údaje podle tabulky A, případně tabulky B přílohy tohoto nařízení.
Členské státy mohou povolit podávání jediného prohlášení na jeden podnik.
2. Prohlášení o sklizni nemusí podávat:
a) producenti hroznů, jejichž celková produkce hroznů je určena ke spotřebě v nezpracovaném stavu, k sušení nebo k přímému zpracování na hroznovou šťávu;
b) producenti hroznů, jejichž podniky mají méně než 10 arů plochy vinic a kteří žádnou část své sklizně nebudou v žádné formě uvádět na trh;
c) producenti hroznů, jejichž podniky mají méně než 10 arů plochy vinic a kteří dodávají veškerou sklizeň družstvu nebo seskupení, jejichž jsou členy. V tomto případě musí producenti hroznů v tomto družstvu nebo seskupení předložit prohlášení, které uvádí:
i) příjmení, jméno a adresu producenta hroznů;
ii) množství dodaných hroznů;
iii) plochu a umístění dotyčných ploch vinic.
Družstvo nebo seskupení ověří přesnost údajů v tomto prohlášení na základě údajů, které má k dispozici.
3. Odchylně od odst. 1 prvního pododstavce a aniž jsou dotčeny povinnosti podle článku 4, mohou členské státy zprostit povinnosti podávat prohlášení o sklizni:
a) producenty hroznů, kteří sami zpracovávají veškerou sklizeň hroznů na víno nebo ji nechávají zpracovat na svůj účet;
b) producenty hroznů, kteří jsou členy družstva nebo seskupení nebo jsou s nimi ve spojení a kteří veškerou sklizeň ve formě hroznů a/nebo moštu dodávají tomuto družstvu nebo seskupení, včetně producentů hroznů podle čl. 4 odst. 4.
Článek 3
Článek 4
1. Fyzické nebo právnické osoby nebo seskupení těchto osob, včetně družstev, které ze sklizně běžného roku vyrábějí víno a/nebo k termínům stanoveným v čl. 11 odst. 1 drží produkty jiné než víno, podávají každoročně příslušným orgánům určeným členskými státy prohlášení o produkci, které obsahuje alespoň údaje podle tabulky C přílohy tohoto nařízení.
2. Členské státy mohou stanovit, že fyzické nebo právnické osoby nebo seskupení těchto osob, včetně družstev, které před termíny stanovenými v čl. 11 odst. 1 zpracovávaly a/nebo uváděly na trh produkty k výrobě vína pro běžný hospodářský rok, podávají příslušným orgánům prohlášení o zpracování a/nebo uvádění na trh, které obsahuje alespoň údaje podle tabulky C.
3. Producenti hroznů podle čl. 2 odst. 2 a producenti, kteří ve svých zařízeních získají vinifikací nakoupených hroznů méně než 10 hektolitrů vína, které nebylo a nebude v žádné formě uváděno na trh, nemusí podávat prohlášení o produkci nebo případně prohlášení o zpracování nebo uvádění na trh.
4. Prohlášení o produkci rovněž nemusí podávat producenti hroznů, kteří jsou členy družstva, jež musí podávat prohlášení, nebo jsou s takovým družstvem ve spojení, a kteří dodávají vlastní produkci hroznů tomuto družstvu a mají nárok na výrobu množství vína menšího než 10 hektolitrů pro vlastní spotřebu.
5. V případě fyzických nebo právnických osob nebo seskupení těchto osob, které prodávají produkty pro výrobu vína, přijmou členské státy potřebná opatření, aby producenti, kteří musí podávat prohlášení, měli přístup k různým údajům, které musí uvádět v prohlášeních.
Článek 5
Odchylně od článku 4 mohou členské státy, které v souladu s nařízením (EHS) č. 2392/86 zavedly každoročně aktualizovaný registr vinic nebo podobný správní kontrolní nástroj, zprostit fyzické nebo právnické osoby, seskupení těchto osob nebo producenty hroznů podle tohoto článku povinnosti uvádět plochu.
V těchto případech vyplňují prohlášení podle tohoto článku samotné příslušné orgány členských států a uvádějí plochu na základě údajů v registru.
Článek 6
1. Fyzické nebo právnické osoby nebo seskupení těchto osob, s výjimkou soukromých spotřebitelů a maloobchodníků, každoročně oznamují příslušným orgánům členských států zásoby hroznového moštu, zahuštěného hroznového moštu, rektifikovaného moštového koncentrátu a vína, které drží k 31. červenci. U vinařských produktů Společenství tato prohlášení nezahrnují výrobky z hroznů sklizených ve stejném kalendářním roce.
Členské státy, ve kterých roční produkce vína nepřevyšuje 25000 hektolitrů, však mohou obchodníky jiné než maloobchodníky, kteří vlastní malé zásoby, zprostit povinnosti podávat prohlášení podle prvního pododstavce, pokud mohou příslušné orgány poskytnout Komisi statistické vyhodnocení těchto zásob v členském státu.
2. Maloobchodníkem ve smyslu odstavce 1 se rozumějí všechny fyzické nebo právnické osoby nebo seskupení těchto osob, jejichž obchodní činnost zahrnuje přímý prodej vína spotřebiteli v malém množství, kromě těch, kteří používají sklepní prostory vybavené pro skladování a plnění vína ve velkém množství.
Množství podle prvního pododstavce stanoví členský stát, zejména s ohledem na zvláštní rysy obchodu a distribuce.
3. Prohlášení podle odstavce 1 obsahuje alespoň údaje podle tabulky D přílohy tohoto nařízení.
Článek 7
1. Členské státy stanoví vzorové formuláře pro různá prohlášení a zajistí, aby tyto formuláře obsahovaly alespoň položky uvedené v tabulkách A, B, C a D přílohy.
Tyto formuláře nemusí obsahovat přímý odkaz na plochu, může-li ji členský stát spolehlivě stanovit na základě ostatních údajů v prohlášení, např. výnosové plochy a celkové produkce podniku, nebo na základě registru vinic.
Údaje v prohlášeních uvedených v prvním pododstavci se shromažďují na celostátní úrovni.
Členské státy přijmou kontrolní opatření, aby zajistily, že tato prohlášení odpovídají skutečnosti.
Uvědomí Komisi o těchto opatřeních a poskytnou jí vzorové formuláře stanovené v prvním pododstavci.
2. Členské státy, jejichž plochy vinic nejsou větší než 100 hektarů a které mají na základě jiných správních aktů k dispozici:
- některé údaje, které musejí být uvedeny v prohlášeních podle kapitol I a II, nemusí tyto údaje v prohlášeních vyplňovat,
- všechny údaje, které se uvádějí v prohlášeních podle kapitol I a II, mohou zprostit hospodářské subjekty povinnosti podávat tato prohlášení.
Členské státy, ve kterých se nepoužijí hlava II kapitoly I a II nařízení (ES) č. 1493/1999 podle článku 21 tohoto nařízení a které mají na základě jiných správních aktů k dispozici:
- některé údaje, které se uvádějí v prohlášeních podle kapitoly III, nemusí tyto údaje v prohlášeních vyplňovat,
- všechny údaje, které se uvádějí v prohlášeních podle kapitoly III, mohou zprostit hospodářské subjekty povinnosti podávat tato prohlášení.
Článek 8
Pro účely prohlášení podle článků 2 a 4 se "ostatním vínem" rozumí víno vyrobené z hroznů odrůd révy vinné zatříděných členskými státy v souladu s článkem 19 nařízení (ES) č. 1493/1999 pro tutéž správní jednotku současně jako moštové odrůdy a odrůdy buď k produkci stolních hroznů, odrůdy k produkci sušených hroznů, nebo odrůdy na výrobu vínovice.
Pro účely prohlášení podle článku 4 se však "ostatním vínem" ve smyslu odstavce 1 rozumí pouze víno určené pro výrobu vínovice s označením původu nebo pro povinnou destilaci podle článku 28 nařízení (ES) č. 1493/1999.
Článek 9
Množství vína v prohlášeních podle článků 2, 4 a 6 se uvádí v hektolitrech. Množství zahuštěného hroznového moštu a rektifikovaného moštového koncentrátu v prohlášeních podle článku 4 se uvádí v hektolitrech těchto produktů.
Členské státy však mohou stanovit, že se množství v prohlášeních podle článku 2 uvádějí přednostně v metrických centech.
Pro přepočet množství produktů jiných než víno na hektolitry vína mohou členské státy stanovit koeficienty, které se mohou měnit v závislosti na objektivních kritériích. Členské státy sdělí Komisi koeficienty společně s přehledem podle článku 14.
Množství vína uváděné v prohlášeních o produkci podle článku 4 představuje celkové množství získané prvotním alkoholovým kvašením, včetně vinných kalů.
Článek 10
Tímto nařízením nejsou dotčena ustanovení členských států o prohlášeních o sklizni, produkci, zpracování a/nebo uvádění na trh nebo zásobách, která poskytují úplnější údaje, zejména zahrnutím širších skupin osob než skupiny podle článků 2, 4 a 6.
Článek 11
1. Prohlášení podle článků 2 a 4 se podávají nejpozději do 10. prosince. Členské státy však mohou stanovit dřívější termíny. Mohou rovněž stanovit termín, ke kterému se vztahuje skladované množství při vyplňování prohlášení.
2. Prohlášení podle článku 6 se podávají nejpozději do 10. září pro množství skladované k 31. červenci. Členské státy však mohou stanovit dřívější termíny.
Článek 12
Osoby povinné podávat prohlášení o sklizni, produkci, uvádění na trh a/nebo zpracování nebo zásobách, které nepodají tato prohlášení do termínů uvedených v článku 11, nemohou kromě případů vyšší moci využívat opatření podle článků 24, 29, 30, 34 a 35 nařízení (ES) č. 1493/1999 pro daný hospodářský rok nebo pro následující hospodářský rok.
Při překročení termínů o nejvýše pět pracovních dnů se však částky splatné pouze v daném hospodářském roce krátí o 15 % a při překročení termínů o nejvýše deset pracovních dnů o 30 %.
Článek 13
1. Osoby povinné podávat prohlášení o sklizni, produkci, uvádění na trh a/nebo zpracování nebo zásobách, které podají podle příslušných orgánů členských států neúplná nebo nepřesná prohlášení, mohou využívat opatření podle článků 24, 29, 30, 34 a 35 nařízení (ES) č. 1493/1999 pouze tehdy, pokud chybějící nebo nepřesné údaje nejsou podstatné pro náležité použití těchto opatření.
2. S výjimkou případů vyšší moci může členský stát bez ohledu na platné vnitrostátní sankce použít dále uvedené sankce, pokud jsou podle příslušných orgánů členských států prohlášení podle tohoto nařízení neúplná nebo nepřesná a pokud jsou chybějící nebo nepřesné údaje podstatné pro náležité použití těchto opatření:
a) v případě opatření podle článků 24, 34 a 35 nařízení (ES) č. 1493/1999 se podpora snižuje:
- o stejné procento jako procento, o které bylo třeba nahlášené množství opravit, pokud tato oprava nepřesahuje 5 %,
- o dvojnásobek procenta, o které bylo třeba nahlášené množství opravit, pokud je tato oprava větší než 5 %, ale nepřesahuje 20 %.
Tato podpora ani podpora pro příští hospodářský rok se neuděluje, pokud je úprava nahlášeného množství větší než 20 %.
Pokud chyby zjištěné v prohlášení vznikly na základě údajů poskytnutých jinými hospodářskými subjekty a/nebo jejich seskupeními, jejichž jména se uvádějí v požadovaných dokladech, a prohlašující tyto údaje nemůže bez dalšího kontrolovat, snižuje se podpora pouze o procento provedené opravy;
b) v případě opatření podle článků 29 a 30 nařízení (ES) č. 1493/1999, pokud víno dodané pro destilaci ještě nebylo zaplaceno, se cena placená palírnou producentovi, který podává prohlášení, snižuje takto:
- o stejné procento jako procento, o které bylo třeba nahlášený objem opravit, pokud tato oprava nepřesahuje 5 %,
Tyto ceny ani ceny pro příští hospodářský rok se nevyplatí, pokud je oprava nahlášeného množství větší než 20 %.
Pokud chyby odhalené v prohlášení vznikly na základě údajů poskytnutých jinými hospodářskými subjekty a/nebo jejich seskupeními, jejichž jména se uvádějí v požadovaných dokladech, a prohlašující tyto údaje nemůže bez dalšího kontrolovat, snižuje se podpora pouze o procento provedené opravy.
Příslušné orgány upraví podporu vyplácenou palírně v poměru k ceně placené producentovi.
Článek 14
Členské státy zajistí ve lhůtách, které umožní sdělení podle článku 16:
a) vnitrostátní přehled prohlášení o produkci podle článku 4 a případně koeficienty používané pro přepočet množství produktů jiných než víno z metrických centů na hektolitry vína v různých produkčních oblastech;
b) vnitrostátní přehled prohlášení o zásobách podle článku 6;
c) odhad pravděpodobného objemu vinařských produktů získaných na jejich území v běžném hospodářském roce;
d) odhad údajů potřebných pro vyhodnocení množství vinařských produktů a jejich využití na jejich území v běžném hospodářském roce;
e) předběžnou zprávu o minulém hospodářském roce a závěrečnou zprávu o předminulém hospodářském roce.
Článek 15
1. S ohledem na zjišťování cen stanoví členské státy, kromě států, v nichž se nepoužívá hlava II kapitoly I a II nařízení (ES) č. 1493/1999 podle článku 21 tohoto nařízení, produkční oblasti, které zahrnují oblasti pěstování révy s dostatečně jednotnou produkcí.
2. Členské státy stanoví v každé oblasti trhy pro zjišťování cen.
3. Ceny červeného a bílého stolního vína bez zeměpisného označení a množství těchto vín uvedené na trh se zjišťují vhodným způsobem každých 14 dnů.
4. Tyto ceny jsou ceny za zboží bez obalu z podniku producenta.
Článek 16
1. Členské státy sdělí Komisi:
a) nejpozději do 15. září a 30. listopadu běžného hospodářského roku odhady podle čl. 14 písm. c) pravděpodobného množství vinařských produktů získaných na jejich území;
b) nejpozději do 30. listopadu přehled prohlášení o zásobách podle čl. 14 písm. b);
c) nejpozději do 30. listopadu odhady podle čl. 14 písm. d) údajů potřebných pro vyhodnocení množství vinařských produktů a jejich využití na svém území;
d) nejpozději do 15. listopadu předběžnou zprávu o minulém hospodářském roce a nejpozději do 15. března závěrečnou zprávu o předminulém hospodářském roce podle čl. 14 písm. e). Tyto zprávy se zasílají Eurostatu, Statistickému úřadu Evropských společenství;
e) nejpozději do 15. února přehled prohlášení o produkci podle čl. 14 písm. a) nebo odhad tohoto přehledu. Při zaslání odhadu musí být konečné výsledky poskytnuty nejpozději do 15. dubna.
2. Členské státy sdělí Komisi:
a) před 1. srpnem 2001:
- vymezení stanovených produkčních oblastí,
- odhadovanou produkci regionů zahrnutých v těchto produkčních oblastech za předchozích pět hospodářských let,
- názvy trhů vybraných v každé oblasti pro zjišťování cen,
- opatření přijatá pro zjišťování cen;
b) každé druhé úterý od 1. srpna 2001 ceny a množství uvedené na trh, spolu s dalšími údaji, které mohou být potřebné pro vyhodnocování vývoje trhu v produkčních oblastech;
Článek 17
Členské státy uvědomí Komisi o všech nových důležitých skutečnostech, které by mohly podstatně změnit odhad skutečného množství a jeho použití na základě konečných údajů z předchozích let.
Článek 18
Kromě statistického využití se údaje z prohlášení zohledňují při použití nařízení (ES) č. 1493/1999. Zejména údaje o rozdělení výroby na stolní víno, jakostní víno s. o. a jiné víno určují práva a povinnosti vyplývající pro producenty z uvedeného nařízení.
Článek 19
Komise zajistí náležité rozšíření údajů získaných podle tohoto nařízení.
Článek 20
V článku 74 nařízení (ES) č. 1623/2000 se odstavec 4 nahrazuje tímto: "4. Intervenční agentura vybere od producenta částku ve výši části nebo celé podpory vyplacené palírně, pokud producent nesplnil podmínky stanovené v předpisech Společenství pro danou destilaci z některého z těchto důvodů:
a) producent nepředložil ve stanovené lhůtě prohlášení o sklizni, produkci nebo zásobách.
Částka, jež má být vrácena, se stanoví podle pravidel uvedených v článku 12 nařízení Komise (ES) č. 1282/2001 [7];
b) producent předložil prohlášení o sklizni, produkci nebo zásobách, které příslušný orgán členského státu považuje za neúplné nebo nepřesné, a chybějící nebo nepřesné údaje jsou zásadní pro uplatňování dotyčných opatření.
Částka, jež má být vrácena, se stanoví podle pravidel uvedených v článku 13 nařízení Komise (ES) č. 1282/2001;
c) producent nesplnil povinnosti podle článku 37 nařízení (ES) č. 1493/1999 a toto porušení povinnosti bylo zjištěno nebo palírně oznámeno teprve poté, co proběhla výplata minimální ceny podle dřívějšího prohlášení.
Částka, jež má být vrácena, se rovná celkové částce podpory vyplacené palírně."
Článek 21
Zrušení
Zrušují se nařízení Komise (EHS) č. 2396/84 [8] a (ES) č. 1294/96 [9].
Článek 22
Toto nařízení vstupuje v platnost dvacátým dnem po vyhlášení
Nařízení Komise (ES) č. 1322/2001
ze dne 29. června 2001,
kterým se mění přílohy I a III nařízení Rady (EHS) č. 2377/90, kterým se stanoví postup Společenství pro stanovení maximálních limitů reziduí veterinárních léčivých přípravků v potravinách živočišného původu
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2377/90 ze dne 26. června 1990, kterým se stanoví postup Společenství pro stanovení maximálních limitů reziduí veterinárních léčivých přípravků v potravinách živočišného původu [1], naposledy pozměněné nařízením Komise (ES) č. 807/2001 [2], a zejména na články 6, 7 a 8 uvedeného nařízení,
vzhledem k těmto důvodům:
(1) V souladu s nařízením (EHS) č. 2377/90 musí být maximální limity reziduí stanoveny postupně pro všechny farmakologicky účinné látky, které jsou používány ve Společenství ve veterinárních léčivých přípravcích určených k podání zvířatům určeným k produkci potravin.
(2) Maximální limity reziduí mohou být stanoveny až poté, co Výbor pro veterinární léčivé přípravky vyhodnotí všechny významné informace, které se týkají bezpečnosti reziduí dotyčných látek pro spotřebitele potravin živočišného původu a vlivu reziduí na průmyslové zpracování potravin.
(3) Při stanovování maximálních limitů pro rezidua veterinárních léčivých přípravků v potravinách živočišného původu je nezbytné výslovně uvést druhy zvířat, u kterých mohou být rezidua přítomna, povolené hladiny ve všech relevantních poživatelných tkáních získávaných z ošetřených zvířat (cílová tkáň) a charakter rezidua, které je relevantní pro sledování reziduí (indikátorové reziduum).
(4) Pro kontrolu reziduí, jak je stanoveno v příslušných právních předpisech Společenství, musí být maximální limity reziduí obecně stanoveny pro cílové tkáně jater nebo ledvin. Játra a ledviny jsou však často z jatečně upravených těl, která jsou předmětem mezinárodního obchodu, odstraňovány, a maximální limity reziduí proto musí být rovněž vždy stanoveny i pro svalovou tkáň nebo tkáň tukovou.
(5) V případě veterinárních léčivých přípravků, které jsou určeny k použití u nosnic, u zvířat produkujících mléko nebo u včel, musí být maximální limity reziduí stanoveny rovněž pro vejce, mléko či med.
(6) Florfenikol musí být zařazen do přílohy I nařízení (EHS) č. 2377/90.
(7) Aby bylo umožněno dokončení vědeckých studií, musí být pro cefalonium, morantel a metamizol prodlouženo trvání platnosti prozatímních limitů reziduí definovaných v předchozím období v příloze III nařízení (EHS) č. 2377/90.
(8) Opatření tohoto nařízení jsou v souladu se stanoviskem Stálého výboru pro veterinární léčivé přípravky,
PŘIJALA TOTO NAŘÍZENÍ:
Článek 1
Přílohy I a III nařízení (EHS) č. 2377/90 se mění tak, jak je stanoveno v příloze tohoto nařízení.
Článek 2
Toto nařízení vstupuje v platnost třetím dnem po vyhlášení
Nařízení Komise (ES) č. 1637/2001
ze dne 23. července 2001,
kterým se mění nařízení Rady (EHS) č. 3880/91 o předkládání statistik nominálních odlovů členských států provozujících rybolov v severovýchodním Atlantiku
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 3880/91 ze dne 17. prosince 1991 o předkládání statistik nominálních odlovů členských států provozujících rybolov v severovýchodním Atlantiku [1], a zejména na čl. 2 odst. 3 a článek 4 uvedeného nařízení,
vzhledem k těmto důvodům:
(1) Účastníci devátého zasedání konference smluvních stran Úmluvy o mezinárodním obchodu s ohroženými druhy (CITES) v roce 1994 požadovali, aby Organizace Spojených národů pro výživu a zemědělství (FAO) a regionální rybolovné organizace kontrolovaly údaje o úlovcích a obchodu druhy chrupavčitých ryb (žraloků a rejnoků).
(2) Na svém 87. statutárním zasedání v roce 1999 se Mezinárodní rada pro průzkum moří (ICES) usnesla přijmout zařazení druhů chrupavčitých ryb do skupin, jak je popsala studijní skupina ve své zprávě o druzích chrupavčitých ryb, a požádat FAO o zařazení těchto druhů do dotazníku Statlant 27A o statistice odlovů v severozápadním Atlantiku.
(3) Mezinárodní rada pro průzkum moří doplnila nové druhy na seznam druhů, které jsou v její databázi předmětem statistiky odlovů v severozápadním Atlantiku. Členské státy by měly být proto vyzvány, aby předkládaly dostupné údaje o odlovech těchto dodatečně zařazených druhů.
(4) Čl. 4 odst. 2 nařízení (EHS) č. 3880/91 stanoví, že členské státy mohou po získání souhlasu Eurostatu předkládat údaje v jiné formě nebo na jiném nosiči dat, než je uveden v příloze IV uvedeného nařízení.
(5) Několik členských států požadovalo předávání dat v jiné formě nebo prostřednictvím jiného nosiče dat, než je uvedeno v příloze IV nařízení (EHS) č. 3880/91 (odpovídající výše uvedeným dotazníkům Statlant).
(6) Opatření tohoto nařízení jsou v souladu se stanoviskem Stálého výboru pro zemědělskou statistiku, zřízeného rozhodnutím Rady 72/279/EHS [2],
PŘIJALA TOTO NAŘÍZENÍ:
Článek 1
Příloha nařízení (EHS) č. 3880/91 se nahrazuje přílohou I tohoto nařízení.
Článek 2
Členské státy mohou předkládat údaje ve formátu upřesněném v příloze II tohoto nařízení.
Článek 3
Toto nařízení vstupuje v platnost dvacátým dnem po vyhlášení
Nařízení Komise (ES) č. 1660/2001
ze dne 16. srpna 2001,
kterým se mění nařízení Komise (ES) č. 1623/2000, kterým se stanoví prováděcí pravidla k nařízení (ES) č. 1493/1999 o společné organizaci trhu s vínem, jež se týkají mechanismů trhu
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1493/1999 ze dne 17. května 1999 o společné organizaci trhu s vínem [1], naposledy pozměněné nařízením (ES) č. 2826/2000 [2], a zejména na článek 33 a článek 36 uvedeného nařízení,
vzhledem k těmto důvodům:
(1) Článek 58 nařízení Komise (ES) č. 1623/2000 ze dne 25. července 2000, kterým se stanoví prováděcí pravidla k nařízení (ES) č. 1493/1999 o společné organizaci trhu s vínem týkající se mechanismů trhu [3], naposledy pozměněného nařízením (ES) č. 1282/2001 [4], stanoví pravidla pro zbývající množství, která mají dodat producenti na základě svých povinností palírnám. S ohledem na získané zkušenosti by se měla lhůta pro tyto dodávky zkrátit.
(2) Článek 63 nařízení (ES) č. 1623/2000 stanoví zavedení režimu podpor pro destilaci konzumního alkoholu z vína. Uvedený režim byl poprvé zaveden ve hospodářském roce 2000/01. Na základě zkušeností v prvním roce jeho uplatňování je třeba tento režim změnit. Zejména je potřeba, aby destilace byla zavedena později v průběhu roku a aby se snížilo procento produkce, které mohou producenti vína k destilaci dodávat. Kromě toho je nezbytné stanovit lhůtu pro ukončení destilace.
(3) Články 86 a 102 nařízení (ES) č. 1623/2000 stanoví prováděcí pravidla pro užití alkoholu, který mají v držbě intervenční agentury. Měly by se opravit některé věcné chyby a zejména by se měla upravit částka, která má být zaplacena za vzorky, a přípustné odchylky pro bioethanol včetně produktů vyžadujících rektifikaci by měly být stejné jako přípustné odchylky pro nová průmyslová užití.
(4) Řídící výbor pro víno nezaujal stanovisko ve lhůtě stanovené předsedou,
PŘIJALA TOTO NAŘÍZENÍ:
Článek 1
Nařízení (ES) č. 1623/2000 se mění takto:
1. V článku 58 se první odstavec nahrazuje tímto: "Producenti podléhající destilační povinnosti podle článků 45 a 52 tohoto nařízení, kteří dodali před 15. červencem běžného hospodářského roku nejméně 90 % množství odpovídajícího jejich povinnosti, mohou svou povinnost splnit tím, že zbývající množství dodají před termínem, který stanoví příslušný státní orgán a který nemůže být pozdější než 31. červenec následujícího hospodářského roku."
2. Článek 63 se mění takto:
a) odstavce 1 a 2 se nahrazují tímto: "1. V každém hospodářském roce se destilace stolního vína a vína vhodného k získávání stolního vína podle článku 29 nařízení (ES) č. 1493/1999 zahajuje od 16. října.
2. Množství stolního vína a vína vhodného k získávání stolního vína, které může každý výrobce nechat destilovat, je omezeno na 30 % maximální produkce tohoto vína nahlášené během posledních tří hospodářských let včetně běžného roku, pokud hlášení již proběhlo. V případě používání výše uvedené procentní sazby je produkovaným množstvím stolního vína množství, které je uvedeno ve sloupci "stolní víno" v hlášení o produkci podle čl. 18 odst. 1 nařízení (ES) č. 1493/1999."
b) doplňuje se nový odstavec, který zní: "10. Víno dodané do palírny musí být destilováno nejpozději do 30. září následujícího hospodářského roku."
3. V článku 86 se první pododstavec nahrazuje tímto: "Každé čtvrtletí zahájí Komise postupem podle článku 75 nařízení (ES) č. 1493/1999 několik nabídkových řízení na vývoz do stanovených třetích zemí za účelem užití jako pohonné hmoty, přičemž množství zařazeného do každého nabídkového řízení je nejméně 50000 hektolitrů vinného alkoholu a za čtvrtletí celkem nepřekročuje 600000 hektolitrů alkoholu o 100 % objemových."
4. V článku 91 se odstavec 12 nahrazuje tímto: "12. Intervenční agentura, která má alkohol v držbě, uvolní jistotu na zajištění vývozu alkoholu pro takové množství alkoholu, u něhož byl předložen doklad, že bylo ve stanovené lhůtě vyvezeno. Odchylně od článku 23 nařízení (EHS) č. 2220/85 a s výjimkou případů vyšší moci propadá v případě překročení lhůty určené k vývozu jistota na zajištění vývozu ve výši 3 eur na hektolitr alkoholu o obsahu alkoholu 100 % objemových, a to ve výši:
a) 15 % ve všech případech;
b) 0,33 % zbývající částky po odečtení těchto 15 % na každý den překročení této vývozní lhůty."
5. V čl. 95 odst. 2 se druhý a třetí pododstavec nahrazují tímto: "Tento zákaz se nevztahuje na alkohol v obalech, které nejsou uvedeny v příslušných oznámeních o nabídkovém řízení nebo o veřejné dražbě nebo v rozhodnutí Komise podle článků 83 až 93 tohoto nařízení.
Alkohol v nádobách, které jsou uvedeny ve sdělení členských států podle odstavce 1 tohoto článku, mohou intervenční agentury, jež mají alkohol v držbě, nahradit po dohodě s Komisí alkoholem stejného druhu nebo může být, zejména z logistických důvodů, až do vydání příslušného poukazu na převzetí smíšen s jiným alkoholem dodávaným intervenční agenturou. Intervenční agentury členských států uvědomí Komisi o nahrazení alkoholu."
6. Článek 98 se mění takto:
a) Odstavec 1 se nahrazuje tímto: "1. Po zveřejnění oznámení o nabídkovém řízení a až do uplynutí lhůty, jež je v něm uvedena pro podání nabídek, může každý zájemce obdržet vzorek k prodeji nabízeného alkoholu po úhradě 10 eur na litr. Množství dodané jednotlivým zájemcům však nesmí překročit pět litrů na nádobu. Pro odbyt podle pododdílu III může být vzorek doručen při platbě stejné částky do 30 dnů od oznámení veřejné dražby."
b) Odstavec 2 se nahrazuje tímto: "2. Po uplynutí lhůty pro podání nabídek nebo po 30 dnech po oznámení veřejné dražby:
a) může účastník nebo schválený podnik uvedený v článku 92 obdržet vzorky alkoholu prodávaného v nabídkovém řízení;
b) může účastník, kterému byla schválena náhrada podle čl. 83 odst. 3 tohoto nařízení, obdržet vzorky navrženého náhradního alkoholu.
Tyto vzorky mohou obdržet v intervenční agentuře po úhradě 10 eur na litr, množství však nesmí překročit pět litrů na nádobu."
7. V čl. 100 odst. 2 se písmeno c) nahrazuje tímto: "c) Pro alkohol, který byl prodán v nabídkovém řízení pro nové průmyslové užití a ve veřejné dražbě pro využití bioethanolu v odvětví pohonných hmot a který musí být před předepsaným užitím rektifikován, je považováno užití převzatého alkoholu za zcela odpovídající uvedenému účelu, pokud se alespoň 90 % veškerého množství alkoholu převzatého v rámci daného nabídkového řízení nebo veřejné dražby používá k tomuto účelu; vybraný účastník nebo podnik, který souhlasil s nákupem alkoholu, uvědomí Komisi a intervenční agenturu o množství, určení a užití produktu získaného rektifikací. Ztráty však nesmí překročit mezní hodnoty uvedené pod písmenem b)."
Článek 2
Toto nařízení vstupuje v platnost třetím dnem po vyhlášení
Nařízení Komise (ES) č. 1681/2001
ze dne 22. srpna 2001,
kterým se mění nařízení (ES) č. 174/1999, kterým se stanoví zvláštní prováděcí pravidla k nařízení Rady (EHS) č. 804/68, pokud jde o vývozní licence a vývozní náhrady pro mléko a mléčné výrobky, a nařízení (ES) č. 1498/1999, kterým se stanoví prováděcí pravidla k nařízení Rady (EHS) č. 804/68, pokud jde o sdělení mezi členskými státy a Komisí v odvětví mléka a mléčných výrobků
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1255/1999 ze dne 17. května 1999 o společné organizaci trhu s mlékem a mléčnými výrobky [1], naposledy pozměněné nařízením (ES) č. 1670/2000 [2], a zejména na čl. 26 odst. 3, článek 30, čl. 31 odst. 14 a článek 40 uvedeného nařízení,
vzhledem k těmto důvodům:
(1) Článek 1 nařízení Komise (ES) č. 174/1999 ze dne 26. ledna 1999, kterým se stanoví zvláštní prováděcí pravidla k nařízení Rady (EHS) č. 804/68, pokud jde o vývozní licence a vývozní náhrady pro mléko a mléčné výrobky [3], naposledy pozměněného nařízením (ES) č. 1370/2001 [4], stanoví obecné pravidlo, že při vývozu mléčných výrobků, pro které je požadována náhrada, musí být vždy předložena vývozní licence. Má-li být efektivně řízen domácí trh se sušeným odstředěným mlékem, tj. produktem, na který se mohou vztahovat intervenční opatření, je třeba stanovit, že vývozní licence pro tento produkt jsou povinné a že členské státy tyto údaje sdělují Komisi. Z tohoto důvodu je nezbytné pozměnit nařízení Komise (ES) č. 1498/1999 ze dne 8. července 1999, kterým se stanoví prováděcí pravidla k nařízení Rady (EHS) č. 804/68, pokud jde o sdělení mezi členskými státy a Komisí v odvětví mléka a mléčných výrobků [5], naposledy pozměněné nařízením (ES) č. 732/2001 [6].
(2) Je třeba opravit formulační chybu, která se nedopatřením dostala do článku 9 nařízení (ES) č. 174/1999.
(3) Složka sacharosy v mléčných výrobcích se nebere v úvahu, je-li základní částka náhrady pro mléčnou složku stanovena v nulové výši. Toto ustanovení je třeba rozšířit na případy, kdy náhrada pro mléčnou složku nebyla stanovena.
(4) V případě definitivních licencí pro vývoz bez náhrady do Spojených států amerických v rámci doplňkové kvóty vyplývající z Dohody o zemědělství, která je součástí Uruguayského kola dohod GATT [7] (dále jen "Dohoda o zemědělství"), není nutné složit jistotu. Má-li být co nejlépe zajištěno, aby tato kvóta byla skutečně naplněna a aby licence vydané k tomuto účelu byly opravdu použity, je třeba stanovit povinnost složit jistotu.
(5) S cílem zjednodušit jistoty vztahující se na prozatímní licence uvedené v článku 20 je třeba pozměnit jistotu u prozatímní licence a přesně vymezit funkci jistoty u definitivní licence.
(6) Řídící výbor pro mléko a mléčné výrobky nezaujal stanovisko ve lhůtě stanovené předsedou,
PŘIJALA TOTO NAŘÍZENÍ:
Článek 1
Nařízení (ES) č. 174/1999 se mění takto:
1. V čl. 1 se v odst. 1 doplňuje druhý pododstavec, který zní: "Odchylně od prvního pododstavce však musí být vývozní licence předložena vždy při vývozu produktů uvedených v příloze I části II."
2. V čl. 9 se písm. a) nahrazuje tímto: "a) 5 % pro produkty kódu KN 0405;"
3. V čl. 16 odst. 3 se druhý pododstavec nahrazuje tímto: "Ke složce sacharosy se však nepřihlíží, pokud základní částka náhrady pro mléčnou složku uvedenou v odst. 2 druhém pododstavci je stanovena v nulové výši nebo není stanovena."
4. V čl. 20 odst. 2 se v druhém pododstavci částka "9 EUR" nahrazuje částkou "6 EUR".
5. V čl. 20 se odst. 10 nahrazuje tímto: "10. Před koncem roku, na který se vydávají prozatímní licence, zažádá hospodářský subjekt i v případě dílčích množství o definitivní vývozní licenci, která je mu neprodleně vydána pod podmínkou, že se zvýší jistota uvedená v odstavci 2 na celkovou částku stanovenou v článku 9 na množství, pro něž jsou licence přiděleny. V kolonce 20 žádosti o definitivní licenci a samotné licence se uvedou tato slova: "Určeno pro vývoz do Spojených států amerických: článek 20 nařízení (ES) č. 174/1999."
Definitivní licence vydané podle tohoto článku jsou platné pouze pro vývozy uvedené v odstavci 1.
Jistota k zajištění definitivní licence je uvolněna pouze na základě předložení dokladu uvedeného v čl. 35 odst. 5 nařízení Komise (ES) č. 1291/2000 [8]."
Článek 2
V článku 9 nařízení (ES) č. 1498/1999 se první bod nahrazuje tímto: "1. Do 18 hodin každého pracovního dne, s výjimkou množství, pro která se žádalo o vývozní licence buď podle článku 18 a čl. 19 odst. 5 nařízení (ES) č. 174/1999 nebo za účelem dodávek potravinové pomoci ve smyslu čl. 10 odst. 4 Dohody o zemědělství uzavřené v rámci Uruguayského kola:
a) množství rozčleněná podle kódu nomenklatury mléčných výrobků pro vývozní náhrady a podle kódu místa určení, pro která byly daného dne podány žádosti o licence:
i) uvedené v článku 1 nařízení (ES) č. 174/1999, s výjimkou licencí uvedených v článku 17 uvedeného nařízení (počítačový kód IDES: 1);
b) množství rozčleněná podle žádostí a podle kódu nomenklatury mléčných výrobků pro vývozní náhrady a podle kódu místa určení, pro která byly daného dne podány žádosti o prozatímní licence uvedené v článku 8 nařízení (ES) č. 174/1999, s uvedením termínu pro předložení nabídky v rámci nabídkového řízení, jakož i množství produktů, na něž se oznámení o nabídkovém řízení vztahuje nebo, v případě nabídkového řízení vyhlášeného ozbrojenými silami ve smyslu čl. 36 odst. 1 písm. c) nařízení Komise (ES) č. 800/1999, které toto množství přesně nestanoví, přibližné množství rozčleněné výše uvedeným způsobem (počítačový kód IDES: 2);
c) množství rozčleněná podle kódu nomenklatury mléčných výrobků pro vývozní náhrady a podle kódu místa určení, pro která byly v daný den definitivně uděleny nebo zrušeny prozatímní licence uvedené v článku 8 nařízení (ES) č. 174/1999, s uvedením subjektu vyhlašujícího nabídkové řízení, jakož i datum prozatímní licence a množství, na něž se vztahuje;
d) v případě potřeby pozměněné množství produktů, na něž se vztahuje oznámení o nabídkovém řízení uvedeném výše v písmenu b)."
Článek 3
Toto nařízení vstupuje v platnost třetím dnem po vyhlášení
Nařízení Rady (ES) č. 2136/2001
ze dne 23. října 2001,
kterým se mění nařízení (ES) č. 723/97 o provádění programů činnosti členských států v oblasti kontroly výdajů EZOZF, záruční sekce
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 37 této smlouvy,
s ohledem na návrh Komise [1],
s ohledem na stanovisko Evropského parlamentu [2],
vzhledem k těmto důvodům:
(1) Článek 1 nařízení (ES) č. 723/97 [3] stanoví, že Společenství přispívá na krytí nákladů, které členským státům vzniknou při provádění nových programů činnosti vyplývajících z nových závazků Společenství, schválených Komisí a zaměřených na zdokonalení struktury nebo účinnosti kontroly výdajů EZOZF, záruční sekce. Článek 4 uvedeného nařízení stanoví, že finanční příspěvek Společenství je poskytován vždy na jeden kalendářní rok po dobu pěti po sobě jdoucích let, počínaje rokem 1997 v mezích ročního objemu finančních prostředků schválených rozpočtovým orgánem v mezích finančního výhledu.
(2) Komise podala Radě zprávu o výsledcích uplatňování nařízení (ES) č. 723/97 v období let 1997 až 2000. Vzhledem k hodnotícím zprávám vypracovaným členskými státy a k účinnosti prováděných programů se Komise domnívá, že by členské státy měly i nadále přijímat finanční příspěvek na provádění programů uvedených v článku 1 nařízení (ES) č. 723/97.
(3) Zejména z toho důvodu, že na základě nařízení Rady (ES) č. 1593/2000 ze dne 17. července 2000, kterým se mění nařízení (EHS) č. 3508/92 o zavedení integrovaného administrativního a kontrolního systému pro některé režimy podpor Společenství [4], byly zavedeny nové nákladné techniky v oblasti zlepšování systému identifikace zemědělských pozemků, opírající se o techniku geografického informačního systému a digitální ortofotografie, je odůvodněné, aby příspěvek Společenství kryl část nákladů vzniklých členským státům v rámci nových programů činnosti zahrnujících tuto oblast. V této souvislosti je z důvodů právní jasnosti vhodné vypustit poslední odrážku článku 5 nařízení (ES) č. 723/97.
(4) Doba, během níž lze vyplácet finanční příspěvek Společenství, by proto měla být prodloužena o dva roky.
(5) Nařízení (ES) č. 723/97 by proto mělo být změněno,
PŘIJALA TOTO NAŘÍZENÍ:
Článek 1
Nařízení (ES) č. 723/97 se mění takto:
2. V první větě čl. 4 odst. 1 se slova "pěti po sobě jdoucích let" nahrazují slovy "sedmi po sobě jdoucích let".
Nařízení Komise (ES) č. 2601/2001
ze dne 28. prosince 2001,
kterým se doplňuje příloha nařízení (ES) č. 2400/96 o zápisu určitých názvů do Rejstříku chráněných označení původu a chráněných zeměpisných označení podle nařízení Rady (EHS) č. 2081/92 o ochraně zeměpisných označení a označení původu zemědělských produktů a potravin
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2081/92 ze dne 14. července 1992 o ochraně zeměpisných označení a označení původu zemědělských produktů a potravin [1], naposledy pozměněné nařízením Komise (ES) č. 2796/2000 [2], a zejména na čl. 6 odst. 3 a 4 uvedeného nařízení,
vzhledem k těmto důvodům:
(1) Podle článku 5 nařízení (EHS) č. 2081/92 zaslalo Španělsko Komisi žádost o zápis názvu "Manzana Reineta del Bierzo" jako označení původu a názvu "Salchichón de Vic"/"Llonganissa de Vic" jako zeměpisného označení.
(2) Podle čl. 6 odst. 1 uvedeného nařízení bylo shledáno, že žádost splňuje všechny požadavky uvedeného nařízení, a zejména že byly uvedeny všechny údaje požadované článkem 4.
(3) Komise neobdržela po zveřejnění názvů uvedených v příloze tohoto nařízení v Úředním věstníku Evropských společenství [3] žádné námitky podle článku 7 nařízení (EHS) č. 2081/92.
(4) Uvedené názvy by tedy měly být zapsány do Rejstříku chráněných označení původu a chráněných zeměpisných označení, a měly by být proto v rámci Společenství chráněny jako označení původu a zeměpisná označení.
(5) Příloha tohoto nařízení doplňuje přílohu nařízení Komise (ES) č. 2400/96 [4] naposledy pozměněného nařízením (ES) č. 2372/2001 [5],
PŘIJALA TOTO NAŘÍZENÍ:
Článek 1
Názvy uvedené v příloze tohoto nařízení se doplňují k příloze nařízení (ES) č. 2400/96 a podle čl. 6 odst. 3 nařízení (EHS) č. 2081/92 se zapisují do Rejstříku chráněných označení původu a chráněných zeměpisných označení jako chráněné označení původu (CHOP) a chráněné zeměpisné označení (CHZO).
Článek 2
Toto nařízení vstupuje v platnost dvacátým dnem po vyhlášení
Rozhodnutí Komise
ze dne 4. února 2002,
(Text s významem pro EHP)
(2002/79/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 93/43/EHS ze dne 14. června 1993 o hygieně potravin [1], a zejména na čl. 10 odst. 1 uvedené směrnice,
vzhledem k těmto důvodům:
(1) zjistilo se, že podzemnice olejná pocházející nebo zasílaná z Číny je v mnoha případech kontaminována nadměrným obsahem aflatoxinu B1 a celkovým obsahem aflatoxinů.
(2) Vědecký výbor pro potraviny upozornil na to, že aflatoxin B1 způsobuje rakovinu jater, a to i ve velmi malých dávkách, a kromě toho je genotoxický.
(3) Nařízení Komise (ES) č. 194/97 ze dne 31. ledna 1997, kterým se stanoví maximální limity určitých kontaminujících látek v potravinách [2], naposledy pozměněné nařízením (ES) č. 1566/1999 [3], stanoví maximální limity určitých kontaminujících látek, zejména aflatoxinů, v potravinách. U vzorků podzemnice olejné pocházejících nebo zasílaných z Číny byly tyto limity do značné míry překročeny.
(4) Tato skutečnost představuje vážné ohrožení veřejného zdraví ve Společenství, a proto je třeba zavést ochranná opatření na úrovni Společenství.
(5) Potravinový a veterinární úřad Evropské komise vykonal ve dnech 8. až 21. května 2001 v Číně kontrolní návštěvu, aby posoudil tamější kontrolní systémy, které mají zabránit, aby podzemnice olejná určená k vývozu do Evropského společenství, byla kontaminována aflatoxiny. Přitom vyšlo mimo jiné najevo, že při produkci a všeobecném zpracování podzemnice olejné téměř neexistuje žádná kontrola aflatoxinů. Rovněž byly zjištěny nedostatky v pracovních postupech laboratoří. Proto je vhodné stanovit pro podzemnici olejnou nebo výrobky z podzemnice olejné, pocházející nebo zasílané z Číny, zvláštní podmínky, aby byla zajištěna vysoká úroveň ochrany veřejného zdraví.
(6) Je nezbytné, aby podzemnice olejná a výrobky z podzemnice olejné byly produkovány, tříděny, zpracovány, baleny, přepravovány a bylo s nimi manipulováno v souladu se správnou hygienickou praxí. Bezprostředně před odesláním určité zásilky z Číny se v odebraných vzotcích musí stanovit obsah aflatoxinu B1 a celkový obsah aflatoxinů.
(7) Čínské orgány by měly přiložit ke každé zásilce podzemnice olejné pocházející nebo zasílané z Číny jako průkazní materiál podklady týkající se jak podmínek výroby, třídění, manipulace, zpracování, balení a přepravy, tak i výsledků laboratorní analýzy zásilky zaměřené na zjištění obsahu aflatoxinu B1 a celkového obsahu aflatoxinů.
(8) Z výsledků uvedené kontrolní návštěvy vyplývá, že čínské orgány nemohou v současné době zajistit spolehlivé analytické výsledky nebo zaručit integritu partie, pokud jde o osvědčení. Proto existují silné pochybnosti o spolehlivosti osvědčení vystavených pro podzemnici olejnou pocházející nebo zasílanou z Číny.
(9) V zájmu ochrany veřejného zdraví je proto nezbytné, aby všechny zásilky podzemnice olejné pocházející nebo zasílané z Číny a dovezené do Evropského společenství byly podrobeny odběru vzorků a analýze zaměřené na zjištění obsahu aflatoxinů ze strany příslušného orgánu dovážejícího členského státu před jejich propuštěním na trh. Protože toto opatření má vážný dopad na kontrolní zdroje členských států, jeho výsledky budou po krátké době zhodnoceny a opatření případně pozměněna.
(10) Stálý výbor pro potraviny byl konzultován ve dnech 2. dubna 2001 a 19. července 2001,
PŘIJALA TOTO ROZHODNUTÍ:
Článek 1
1. Členské státy nesmějí dovážet výrobky patřící do některé z následujících kategorií a pocházející nebo zasílané z Číny, které jsou určeny k lidské spotřebě nebo které se používají jako přísada do potravin, pokud k zásilce nejsou přiloženy výsledky úředního odběru vzorků a analýzy a osvědčení o zdravotní nezávadnosti uvedené v příloze I, vyplněné, podepsané a ověřené zástupcem Státní správy pro kontrolu dovozů a vývozů a pro karanténu Čínské lidové republiky:
- podzemnice olejná spadající pod kód KN 12021090 nebo 12022000,
- podzemnice olejná spadající pod kód KN 20081194 (v bezprostředním obalu o čisté hmotnosti vyšší než 1 kg) nebo 20081198 (v bezprostředním obalu o čisté hmotnosti nejvýše 1 kg),
- pražená podzemnice olejná spadající pod kódy KN 20081192 (v bezprostředním obalu o čisté hmotnosti vyšší než1 kg) nebo 20081196 (v bezprostředním obalu o čisté hmotnosti nejvýše1 kg).
2. Zásilky smějí být dováženy do Společenství pouze přes některé z míst vstupu uvedených v příloze II.
3. Každá zásilka je označena kódem, který odpovídá kódu uvedeném na osvědčení o zdravotní nezávadnosti a na průvodní zprávě s výsledky úředního odběru vzorků a analýzy, na něž odkazuje odstavec 1.
4. Aby bylo zaručeno splnění požadavku na osvědčení o zdravotní nezávadnosti a na výsledky odběru vzorků, na něž odkazuje odstavec 1, zajistí příslušné orgány každého členského státu, aby byla provedena kontrola dokladů vztahujících se k dovezené podzemnici olejné pocházející nebo zasílané z Číny.
5. Členské státy provedou u každé zásilky podzemnice olejné pocházející nebo zasílané z Číny odběr vzorků a analýzu, zaměřené na zjištění obsahu aflatoxinu B1 a celkového obsahu aflatoxinů, dříve, než bude daná zásilka propuštěna z místa vstupu do Společenství na trh, a uvědomí o výsledcích Komisi.
Článek 2
Rozhodnutí evropského parlamentu
ze dne 14. března 2002,
kterým se mění rozhodnutí 94/262/ESUO, ES, Euratom o pravidlech a obecných podmínkách pro výkon funkce veřejného ochránce práv
(2002/262/ES, ESUO, Euratom)
EVROPSKÝ PARLAMENT,
s ohledem na Smlouvu o založení Evropského společenství, a zejména na čl. 195 odst. 2 této smlouvy,
s ohledem na Smlouvu o založení Evropského společenství uhlí a oceli, a zejména na čl. 20 D odst. 4 této smlouvy,
s ohledem na Smlouvu o založení Evropského společenství pro atomovou energii, a zejména na čl. 107 D odst. 4 této smlouvy,
s ohledem na rozhodnutí Evropského parlamentu ze dne 17. listopadu 2000, kterým se mění rozhodnutí Evropského parlamentu ze dne 9. března 1994 o pravidlech a obecných podmínkách pro výkon funkce veřejného ochránce práv [1],
s ohledem na stanovisko Komise,
s ohledem na souhlas Rady,
vzhledem k těmto důvodům:
(1) Veřejný ochránce práv je podle čl. 22 odst. 5 finančního nařízení ze dne 21. prosince 1977 o souhrnném rozpočtu Evropských společenství [2] považován pro účely uvedeného nařízení za orgán.
(2) Nařízením Rady (ES, ESUO, Euratom) č. 2673/1999, kterým se mění finanční nařízení, byl v souhrnném rozpočtu Evropské unie vytvořen zvláštní oddíl pro veřejného ochránce práv a provedena odpovídající změna souvisejících ustanovení finančního nařízení.
(3) Je proto třeba změnit rozhodnutí Evropského parlamentu 94/262/ESUO, ES, Euratom ze dne 9. března 1994 o pravidlech a obecných podmínkách pro výkon funkce veřejného ochránce práv [3] tak, aby zaručovalo, že rozpočet veřejného ochránce práv bude obsažen v příloze oddílu I (Parlament) souhrnného rozpočtu Evropských společenství.
(4) Články 12 a 16 uvedeného rozhodnutí by proto měly být zrušeny,
ROZHODL TAKTO:
Článek 1
Zrušují se články 12 a 16 rozhodnutí 94/262/ESUO, ES, Euratom.
Článek 2
Rozhodnutí Komise
ze dne 29. července 2002,
kterým se zřizuje skupina evropských regulačních orgánů pro sítě a služby elektronických komunikací
(Text s významem pro EHP)
(2002/627/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
vzhledem k těmto důvodům:
(1) V souladu se směrnicí Evropského parlamentu a Rady 2002/21/ES ze dne 7. března 2002 o společném předpisovém rámci pro sítě a služby elektronických komunikací (rámcová směrnice) [1], směrnicí Evropského parlamentu a Rady 2002/19/ES ze dne 7. března 2002 o přístupu k sítím elektronických komunikací a přiřazeným zařízením a o jejich vzájemném propojení (přístupová směrnice) [2], směrnicí Evropského parlamentu a Rady 2002/20/ES ze dne 7. března 2002 o oprávnění pro sítě a služby elektronických komunikací (autorizační směrnice) [3], a směrnicí Evropského parlamentu a Rady 2002/22/ES ze dne 7. března 2002 o univerzální službě a právech uživatelů týkajících se sítí a služeb elektronických komunikací (směrnice o univerzální službě) [4] byl vytvořen nový předpisový rámec pro sítě a služby elektronických komunikací.
(2) Ve všech členských státech byly vytvořeny vnitrostátní regulační orgány, aby vykonávaly regulační úkoly uvedené v těchto směrnicích, které mají být oznamovány Komisi v souladu se čl. 3 odst. 6 rámcové směrnice. V souladu s rámcovou směrnicí musí členské státy zaručit nezávislost vnitrostátních regulačních orgánů tím, že zajistí, aby byly právně odděleny od všech organizací, které zajišťují sítě, zařízení nebo poskytují služby elektronických komunikací, a byly na nich funkčně nezávislé. Členské státy, které si podrží vlastnictví podniků, které zajišťují sítě a/nebo poskytují služby elektronických komunikací, a kontrolu nad nimi, musí také zajistit účinné strukturální oddělení regulační funkce od činností spojených s vlastnictvím nebo kontrolou.
(3) Podrobné funkce a úkoly vnitrostátních regulačních orgánů se v různých členských státech liší, každý z nich však má alespoň jeden vnitrostátní regulační orgán pověřený uplatňováním pravidel, jakmile byla převedena do vnitrostátního práva, zejména pravidel týkajících se každodenního dozoru nad trhem.
(4) Potřeba důsledného uplatňování příslušných pravidel ve všech členských státech je zásadní pro úspěšný rozvoj vnitřního trhu sítí a služeb elektronických komunikací. Nový předpisový rámec stanovuje cíle, kterých má být dosaženo, a poskytuje rámec pro činnost vnitrostátních regulačních orgánů, přičemž jim v některých oblastech poskytuje pružnost pro uplatňování pravidel vzhledem k vnitrostátním podmínkám.
(5) Je třeba zřídit Skupinu evropských regulačních orgánů pro sítě a služby elektronických komunikací (dále jen "skupina"), která by zajišťovala úlohu jakéhosi "rozhraní" pro poskytování rad a pomoci Komisi v oblasti elektronických komunikací.
(6) Skupina by měla zajišťovat styk mezi vnitrostátními regulačními orgány a Komisí takovým způsobem, aby přispívala k rozvoji vnitřního trhu. Měla by také umožnit průhlednou spolupráci mezi vnitrostátními regulačními orgány a Komisí, aby se ve všech členských státech zajistilo důsledné uplatňování předpisového rámce pro sítě a služby elektronických komunikací.
(7) Skupina by měla působit jako fórum pro úvahy, výměnu názorů a poskytování rad Komisi v oblasti elektronických komunikací, včetně věcí vztahujících se k provádění a pozměňování doporučení o relevantních trzích produktů a služeb a k vypracování rozhodnutí o nadnárodních trzích.
(8) Je třeba udržovat úzkou spolupráci mezi skupinou a komunikačním výborem zřízeným podle rámcové směrnice. Práce skupiny by neměla narušovat práci výboru.
(9) Je třeba zajistit spolupráci s Výborem pro rádiové spektrum zřízeným podle rozhodnutí Evropského parlamentu a Rady č. 676/2002/ES ze dne 7. března 2002 o předpisovém rámci pro politiku rádiového spektra v Evropském společenství (rozhodnutí o rádiovém spektru) [5], Skupinou pro politiku rádiového spektra zřízenou podle rozhodnutí Komise 2002/622/ES ze dne 26. července 2002, kterým se zřizuje Skupina pro politiku rádiového spektra [6], a Kontaktním výborem "Televize bez hranic" vytvořeným podle směrnice Evropského parlamentu a Rady č. 97/36/ES ze dne 30. června 1997, o koordinaci některých právních a správních předpisů členských států upravujících provozování televizního vysílání [7],
ROZHODLA TAKTO:
Článek 1
Předmět
Zřizuje se poradní skupina nezávislých vnitrostátních regulačních orgánů pro sítě a služby elektronických komunikací s názvem Skupina evropských regulačních orgánů pro sítě a služby elektronických komunikací (dále jen "skupina").
Článek 2
Definice
Pro účely tohoto rozhodnutí se "příslušným vnitrostátním regulačním orgánem" rozumí orgán veřejné moci zřízený v každém členském státě k dohledu nad každodenním výkladem a uplatňováním ustanovení směrnic vztahujících se k sítím a službám elektronických komunikací, tak jak je definován v "rámcové" směrnici.
Článek 3
Cíle
Úlohou skupiny je poskytovat rady a být nápomocná Komisi při konsolidaci vnitřního trhu pro sítě a služby elektronických komunikací.
Skupina zajišťuje styk mezi vnitrostátními regulačními orgány a Komisí takovým způsobem, aby přispívala k rozvoji vnitřního trhu a k důslednému uplatňování předpisového rámce pro sítě a služby elektronických komunikací ve všech členských státech.
Článek 4
Členství
Skupina se skládá z vedoucích každého příslušného vnitrostátního regulačního orgánu v každém členském státě nebo z jejich zástupců.
Komise je přiměřeně zastoupena a poskytuje skupině sekretariát.
Článek 5
Pracovní postupy
Z vlastního podnětu nebo na žádost Komise skupina poskytuje rady a je nápomocná Komisi v jakýchkoli věcech vztahujících se k sítím a službám elektronických komunikací.
Skupina volí ze svých členů předsedu. Práce skupiny může být případně organizována v podskupinách a odborných pracovních skupinách.
Předseda svolává zasedání skupiny po dohodě s Komisí.
Skupina přijme svůj jednací řád podléhající schválení Komisí na základě společného souhlasu nebo v případě neexistence společné souhlasu přijme jednací řád dvoutřetinovou většinou hlasů, přičemž každý členský stát má jeden hlas.
Komise je zastoupena na všech zasedáních skupiny a může se účastnit na všech zasedáních jejích podskupin a odborných pracovních skupin.
Odborníci ze států EHP a států, které jsou kandidáty na přistoupení k Evropské unii, se mohou ve skupině účastnit jako pozorovatelé. Skupina může pozvat další odborníky a pozorovatele, aby se zúčastnili jejích zasedání.
Článek 6
Konzultace
Skupina provádí otevřeným a průhledným způsobem rozsáhlé a včasné konzultace s účastníky trhu, spotřebiteli a koncovými uživateli.
Článek 7
Důvěrnost
Aniž jsou dotčena ustanovení článku 287 Smlouvy, mají členové skupiny, jakož i pozorovatelé i jakékoli další osoby, povinnost utajit informace, se kterými se seznámili při práci skupiny, jejích podskupin nebo odborných skupin, pokud je Komise uvědomí o tom, že požadovaná rada nebo vznesená otázka jsou důvěrné povahy. Komise může v těchto případech rozhodnout, že se zasedání mohou zúčastnit pouze členové skupiny.
Článek 8
Výroční zpráva
Skupina předkládá Komisi výroční zprávu o svých činnostech. Komise předá zprávu Evropskému parlamentu a Radě, v případě potřeby s připomínkami.
Článek 9
Vstup v platnost
Toto rozhodnutí vstupuje v platnost dnem zveřejnění
Rozhodnutí Komise
ze dne 21. listopadu 2002,
kterým se mění rozhodnutí 94/652/ES, pokud jde o aktualizaci seznamu úkolů, jimiž se mají v rámci spolupráce zabývat členské státy při vědeckém zkoumání otázek týkajících se potravin
(2002/916/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 93/5/EHS ze dne 25. února 1993 o pomoci členských států Komisi a o jejich spolupráci při vědeckém zkoumání otázek týkajících se potravin [1], a zejména čl. 3 odst. 2 čtvrtou odrážku uvedené směrnice,
vzhledem k těmto důvodům:
(1) Rozhodnutí Komise 94/458/ES ze dne 29. června 1994 [2] stanoví pravidla správního řízení spolupráce při vědeckém zkoumání otázek týkajících se potravin.
(2) Rozhodnutí Komise 94/652/ES [3], naposledy pozměněné rozhodnutím 2001/773/ES [4] stanoví seznam a rozdělení úkolů, jimiž se mají v rámci spolupráce zabývat členské státy při vědeckém zkoumání otázek týkajících se potravin.
(3) Aktualizace seznamu úkolů by měla přihlédnout k potřebě ochrany veřejného zdraví ve Společenství a k požadavkům právních předpisů Společenství v oblasti potravin.
(4) Úkoly mají být rozdělovány s ohledem na vědecké znalosti a možnosti, které mají členské státy, a zejména instituce, které se budou na vědecké spolupráci podílet.
(5) Rozhodnutí 94/652/ES by se proto mělo odpovídajícím způsobem změnit.
(6) Opatření tohoto rozhodnutí jsou v souladu se stanoviskem Stálého výboru pro potravinový řetězec a zdraví zvířat,
PŘIJALA TOTO ROZHODNUTÍ:
Článek 1
Příloha rozhodnutí 94/652/ES se nahrazuje textem v příloze tohoto rozhodnutí.
Článek 2
Toto rozhodnutí je určeno členským státům.
Směrnice Evropského parlamentu a Rady 2002/14/ES
ze dne 11. března 2002,
kterou se stanoví obecný rámec pro informování zaměstnanců a projednávání se zaměstnanci v Evropském společenství
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 137 odst. 2 této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
s ohledem na stanovisko Výboru regionů [3],
v souladu s postupem stanoveným v článku 251 [4], s ohledem na společný návrh schválený dohodovacím výborem dne 23. ledna 2002,
vzhledem k těmto důvodům:
(1) Podle článku 136 Smlouvy je jedním z cílů Společenství a členských států podpora sociálního dialogu mezi sociálními partnery.
(2) Bod 17 Charty Společenství základních sociálních práv pracovníků stanoví mimo jiné, že informovanost zaměstnanců, projednávání se zaměstnanci a jejich účast musí být vhodnými způsoby rozvíjeny s ohledem na zvyklosti platné v jednotlivých členských státech.
(3) Komise konzultovala se sociálními partnery na úrovni Společenství zaměření akce Společenství v oblasti informování zaměstnanců a projednání se zaměstnanci v podnicích působících ve Společenství.
(4) Komise po takové konzultaci usoudila, že akce Společenství je účelná, znovu konzultovala se sociálními partnery obsah zamýšleného návrhu a sociální partneři předali Komisi své stanovisko.
(5) Po této druhé fázi projednávání sociální partneři Komisi nesdělili, zda zamýšlejí zahájit postup, který by mohl vést k uzavření dohody.
(6) Existence právního rámce na vnitrostátní úrovni a právního rámce na úrovni Společenství pro zajištění účasti zaměstnanců na záležitostech týkajících se podniku, který je zaměstnává, a na rozhodnutích, které je postihují, nezabránila vždy přijetí a oznámení závažných rozhodnutí majících vliv na zaměstnance bez předchozího provedení vhodných postupů pro informování a projednávání.
(7) Je třeba posílit sociální dialog a podporovat vzájemnou důvěru uvnitř podniků, aby se zlepšilo předvídání rizik, aby při současném zachování zajištění zaměstnanců byla organizace práce pružnější a usnadnil se přístup zaměstnanců ke školení uvnitř podniku, aby si zaměstnanci byli vědomi potřeb přizpůsobení, zvýšila se způsobilost zaměstnanců provádět opatření a činnosti ke zvýšení jejich schopnosti profesního zařazení, aby se podporovalo zapojení zaměstnanců do záležitostí týkajících se provozu a budoucnosti podniku a zvyšovala jeho konkurenceschopnost.
(8) Je třeba zejména podporovat a prohlubovat informování a projednávání o situaci a pravděpodobném vývoji zaměstnanosti uvnitř podniku a v případě, že z hodnocení zaměstnavatele vyplývá, že zaměstnanost uvnitř podniku je ohrožena, o možných zamýšlených předběžných opatření, zejména pokud jde o školení a zvyšování kvalifikace zaměstnanců s cílem vyhnout se negativnímu vývoji nebo jeho důsledkům a zvýšení schopnosti profesního zařazení a přizpůsobivosti zaměstnanců, kteří by mohli být postiženi.
(9) Včasné informování a projednání je předpokladem úspěchu restrukturalizace a přizpůsobení podniků novým podmínkám vytvořeným globalizací hospodářství, zejména prostřednictvím rozvoje nových forem organizace práce.
(10) Společenství vypracovalo a zavedlo strategii zaměstnanosti založenou na pojmech "předvídání", "prevence" a "schopnost profesního zařazení", které mají být začleněny jako klíčové prvky do všech veřejných politik způsobilých ke zlepšení zaměstnanosti, včetně politik jednotlivých podniků k posílení sociálního dialogu podporujícího změnu slučitelnou se zachováním prioritního cíle zaměstnanosti.
(11) Další rozvoj vnitřního trhu musí být náležitě vyvážený, při zachování základních hodnot, na kterých jsou naše společnosti založeny, a zajištění, aby z hospodářského rozvoje měli prospěch všichni občané.
(12) Vstup do třetí etapy hospodářské a měnové unie zvětšil a urychlil konkurenční tlaky na evropské úrovni, a proto jsou na vnitrostátní úrovni potřebná další podpůrná opatření.
(13) Stávající právní rámce v oblasti informování zaměstnanců a projednávání se zaměstnanci na úrovni Společenství a na vnitrostátní úrovni jsou často příliš zaměřeny na řešení důsledků procesů změn, opomíjejí hospodářská hlediska přijatých rozhodnutí a nepřispívají ani ke skutečnému předvídání vývoje zaměstnanosti uvnitř podniku, ani k prevenci rizik.
(14) Celkový politický, hospodářský, sociální a právní vývoj vyžaduje přizpůsobení stávajícího právního rámce tak, aby poskytoval právní a praktické nástroje umožňující výkon práva na informování a projednávání.
(15) Touto směrnicí nejsou dotčeny vnitrostátní systémy, v rámci kterých praktický výkon uvedeného práva vyžaduje kolektivní projev vůle osob oprávněných k výkonu tohoto práva.
(16) Touto směrnicí nejsou dotčeny systémy, které stanoví přímou účast zaměstnanců, pokud jim nic nebrání vykonávat právo na informování a projednávání prostřednictvím jejich zástupců.
(17) Jelikož cílů navrhované činnosti nemůže být uspokojivě dosaženo na úrovni členských států, neboť cílem je vytvoření rámce pro informování zaměstnanců a projednávání se zaměstnanci přizpůsobeného novému evropskému kontextu popsanému výše, a proto, z důvodů rozsahu či účinků navrhované činnosti, jich může být lépe dosaženo na úrovni Společenství, může Společenství přijmout opatření v souladu se zásadou subsidiarity podle článku 5 Smlouvy. Podle zásady proporcionality stanovené v uvedeném článku tato směrnice nepřekračuje rámec toho, co je nezbytné pro dosažení cílů této smlouvy.
(18) Účelem tohoto obecného rámce je stanovení minimálních požadavků použitelných v celém Společenství a přitom nebránit členským státům v zavedení předpisů příznivějších pro zaměstnance.
(19) Účelem tohoto obecného rámce je rovněž vyhnout se jakýmkoli administrativním, finančním nebo právním překážkám, které by mohly bránit zakládání a rozvoji malých a středních podniků. Za tímto účelem je třeba oblast působnosti této směrnice omezit, podle volby učiněné členskými státy, na podniky s nejméně 50 zaměstnanci nebo závody zaměstnávající nejméně 20 zaměstnanců.
(20) Toto vezme v úvahu a nejsou tím dotčeny ostatní vnitrostátní opatření a zvyklosti zaměřené na podporu sociálního dialogu v podnicích, na které se nevztahuje tato směrnice, a ve veřejné správě.
(21) V členských státech, kde není zaveden zákonný systém informování zaměstnanců a projednávání se zaměstnanci nebo se zástupci zaměstnanců, by však přechodně měla být možnost dalšího omezení oblasti působnosti směrnice z hlediska k počtu zaměstnanců.
(22) Rámec Společenství v oblasti informování a projednávání by měl minimálně zatěžovat podniky nebo závody a přitom zaručit účinný výkon přiznaných práv.
(23) Cíle této směrnice má být dosaženo zavedením obecného rámce zahrnujícího zásady, definice a postupy pro informování a projednávání, který bude pro členské státy závazný a který přizpůsobí vlastní vnitrostátní situaci při případném zajištění, že sociální partneři mají rozhodující úlohu tím, že jim umožní svobodně definovat formou dohody postupy pro informování zaměstnanců a projednávání s nimi, které považují za nejlépe odpovídající jejich potřebám a přáním.
(24) Je vhodné, aby nebyly dotčeny některé zvláštní předpisy v oblasti informování zaměstnanců a projednávání s nimi, které jsou součástí některých vnitrostátních právních řádů a které jsou určeny pro podniky nebo závody, které slouží k politickým, profesním, organizačním, náboženským, charitativním, vzdělávacím, vědeckým nebo uměleckým účelům, jakož i k účelům zpravodajským a k vyjádření názoru.
(25) Podniky a závody by měly být chráněny před prozrazením některých zvláště citlivých informací.
(26) Je třeba umožnit zaměstnavateli neinformovat a neprojednávat, pokud by to mohlo vážně poškodit podnik nebo závod nebo pokud musí neprodleně vyhovět příkazu kontrolního orgánu nebo orgánu dozoru.
(27) Informování a projednávání zahrnuje jak práva, tak povinnosti sociálních partnerů na úrovni podniků nebo závodů.
(28) V případech porušení povinností vyplývajících z této směrnice by se měla použít správní nebo soudní řízení, včetně sankcí, které jsou účinné, odrazující a úměrné závažnosti přestupku.
(29) Touto směrnicí by neměla být dotčena zvláštní ustanovení směrnice Rady 98/59/ES ze dne 20. července 1998 o sbližování právních předpisů členských států týkajících se hromadného propouštění [5] a směrnice Rady 2001/23/ES ze dne 12. března 2001 o sbližování právních předpisů členských států týkajících se zachování práv zaměstnanců v případě převodů podniků, závodů nebo částí podniků nebo závodů [6].
(30) Touto směrnicí by neměla být dotčena ostatní práva na informování a projednávání, včetně práv vyplývajících ze směrnice Rady 94/45/EHS ze dne 22. září 1994 o zřízení evropské rady zaměstnanců nebo vytvoření postupu pro informování zaměstnanců a projednání se zaměstnanci v podnicích působících na území Společenství a skupinách podniků působících na území Společenství [7].
(31) Prováděním této směrnice by nemělo být odůvodňováno snížení obecné úrovně ochrany zaměstnanců v oblastech, na které se vztahuje,
PŘIJALY TUTO SMĚRNICI:
Článek 1
Účel a zásady
1. Cílem této směrnice je zavedení obecného rámce, kterým se stanoví minimální požadavky pro právo na informování zaměstnanců a projednávání se zaměstnanci v podnicích nebo závodech ve Společenství.
2. Postupy pro informování a projednávání jsou definovány a prováděny v souladu s vnitrostátními právními předpisy a se zvyklostmi v oblasti vztahů mezi sociálními partnery v jednotlivých členských státech tak, aby byla zajištěna jejich účinnost.
3. Při definování nebo provádění postupů pro informování a projednávání pracují zaměstnavatel a zástupci zaměstnanců v duchu spolupráce při dodržování vzájemných práv a povinností, s přihlédnutím k zájmům jak podniku nebo závodu, tak i zaměstnanců.
Článek 2
Definice
Pro účely této směrnice se rozumí:
a) "podnikem" veřejný nebo soukromý podnik provozující hospodářskou činnost bez ohledu na to, zda sleduje zisk nebo ne, který je umístěn na území členských států;
b) "závodem" podnikatelská jednotka definovaná v souladu s vnitrostátními právními předpisy a zvyklostmi, umístěná na území členského státu, ve které je za použití lidských a materiálových zdrojů vykonávána stálá hospodářská činnost;
c) "zaměstnavatelem" fyzická nebo právnická osoba, která je stranou pracovní smlouvy nebo pracovního poměru se zaměstnanci v souladu s vnitrostátními právními předpisy a zvyklostmi;
d) "zaměstnancem" jakákoli osoba, která je v dotyčném členském státě chráněna jako zaměstnanec podle vnitrostátního pracovního práva a v souladu s vnitrostátními zvyklostmi;
e) "zástupci zaměstnanců" zástupci zaměstnanců stanovení vnitrostátními právními předpisy nebo zvyklostmi;
f) "informováním" předávání údajů zaměstnavatelem zástupcům zaměstnanců, aby se seznámili s určitou záležitostí a posoudili ji;
g) "projednáváním" výměna názorů a zavedení dialogu mezi zástupci zaměstnanců a zaměstnavatelem.
Článek 3
Oblast působnosti
1. Tato směrnice se vztahuje podle rozhodnutí učiněného členskými státy na
a) podniky zaměstnávající nejméně 50 zaměstnanců v některém z členských států, nebo
b) závody zaměstnávající nejméně 20 zaměstnanců v některém z členských států.
Členské státy určí metodu pro stanovení prahových hodnot pro počet zaměstnaných zaměstnanců.
2. V souladu se zásadami a cíli této směrnice mohou členské státy přijmout zvláštní ustanovení vztahující se na podniky nebo závody, které slouží bezprostředně a převážně k politickým, profesním, organizačním, náboženským, charitativním, vzdělávacím, vědeckým nebo uměleckým účelům, jakož i zpravodajským účelům a k vyjádření názorů za podmínky, že ke dni vstupu této směrnice v platnost již tato ustanovení existovala ve vnitrostátních právních předpisech.
3. Členské státy mohou přijmout zvláštní předpisy odchylující se od této směrnice pro posádky plavidel plavící se na volném moři.
Článek 4
Postupy pro informování a projednávání
1. V souladu se zásadami stanovenými v článku 1 a aniž jsou dotčeny jakékoli platné předpisy nebo zvyklosti příznivější pro zaměstnance, stanoví členské státy postupy pro výkon práva na informování a projednávání na příslušné úrovni v souladu s tímto článkem.
2. Informování a projednávání zahrnuje
a) informování o nejnovějším a pravděpodobném vývoji činností podniku nebo závodu a o jeho hospodářské situaci;
b) informování a projednávání o situaci, struktuře a pravděpodobném vývoji zaměstnanosti uvnitř podniku nebo závodu a o zamýšlených předběžných opatřeních, zejména pokud je ohrožena zaměstnanost;
c) informování a projednávání o rozhodnutích, která pravděpodobně povedou k podstatným změnám v organizaci práce nebo ve smluvních vztazích, včetně rozhodnutí, na která se vztahují ustanovení Společenství uvedená v čl. 9 odst. 1.
3. Informace musí být poskytovány v době, způsobem, formou a s obsahem, které jsou vhodné, aby umožnily zástupcům zaměstnanců je přiměřeně posoudit a podle potřeby připravit projednávání.
4. Projednávání se koná
a) v době, způsobem a s obsahem, které jsou vhodné;
b) na příslušné úrovni řízení a zastoupení v závislosti na projednávané věci;
c) na základě informací poskytnutých zaměstnavatelem podle čl. 2 písm. f) a stanoviska, které jsou zástupci zaměstnanců oprávněni vyjádřit;
d) tak, aby měli zástupci zaměstnanců možnost setkat se se zaměstnavatelem a obdržet odůvodněnou odpověď na stanovisko, které mohou vyjádřit;
e) s cílem dosáhnout dohody o rozhodnutích, která jsou v pravomoci zaměstnavatele, uvedených v odst. 2 písm. c).
Článek 5
Informování a projednávání na základě dohody
Členské státy mohou pověřit sociální partnery na příslušné úrovni, včetně sociálních partnerů na úrovni podniku nebo závodu, aby definovali svobodně a kdykoli formou sjednané dohody postupy pro informování zaměstnanců a projednávání se zaměstnanci. Tyto dohody a dohody již existující ke dni stanovenému v článku 11, včetně jakýchkoli dalších prodloužení těchto dohod, mohou při dodržení zásad stanovených v článku 1 a za podmínek a omezení stanovených členskými státy obsahovat ustanovení odlišná od článku 4.
Článek 6
Důvěrné informace
1. Členské státy stanoví, že za podmínek a omezení stanovených vnitrostátními právními předpisy nejsou zástupci zaměstnanců a odborníci, kteří jim jsou případně nápomocni, oprávněni poskytovat zaměstnancům nebo třetím osobám informace, které jim v oprávněném zájmu podniku nebo závodu byly výslovně sděleny jako důvěrné. Tato povinnost platí nezávisle na místě, kde se nacházejí, a rovněž po skončení jejich funkčního období. Členské státy však mohou oprávnit zástupce zaměstnanců a jakoukoli osobu, která jim je nápomocna, k předávání důvěrných informací zaměstnancům a třetím osobám zavázaným k zachování důvěrnosti.
2. Každý členský stát stanoví, že zaměstnavatel není ve zvláštních případech a za podmínek a omezení určených vnitrostátním právním řádem povinen podávat informace nebo projednávat věci, pokud jsou takové povahy, která by mohla podle objektivních kritérií vážně narušit nebo poškodit fungování dotyčného podniku nebo závodu.
3. Aniž jsou dotčena stávající vnitrostátní řízení, stanoví členské státy správní nebo soudní řízení o opravném prostředku pro případ, kdy zaměstnavatel vyžaduje důvěrnost informací nebo odmítá informace poskytnout v souladu s odstavci 1 a 2. Dále mohou členské státy stanovit řízení určená pro zachování důvěrnosti dotyčných informací.
Článek 7
Ochrana zástupců zaměstnanců
Členské státy zajistí, aby zástupci zaměstnanců při výkonu svých funkcí požívali dostatečné ochrany a jistot, které jim umožňují náležitě vykonávat povinnosti, které jim byly svěřeny.
Článek 8
Ochrana práv
1. Členské státy přijmou vhodná opatření pro případ nedodržování této směrnice zaměstnavatelem nebo zástupci zaměstnanců. Zejména dbají, aby byla k dispozici správní nebo soudní řízení, která umožní domoci se splnění povinností vyplývajících z této směrnice.
2. Členské státy stanoví vhodné sankce pro případy porušení ustanovení této směrnice zaměstnavatelem nebo zástupci zaměstnanců. Tyto sankce musí být účinné, přiměřené a odrazující.
Článek 9
Vztah mezi touto směrnicí a jinými předpisy Společenství a vnitrostátními předpisy
1. Touto směrnicí nejsou dotčeny zvláštní postupy pro informování a projednávání uvedené v článku 2 směrnice 98/59/ES a článku 7 směrnice 2001/23/ES.
2. Touto směrnicí nejsou dotčeny předpisy přijaté v souladu se směrnicemi 94/45/ES a 97/74/ES.
3. Touto směrnicí nejsou dotčena ostatní práva na informování, projednávání a na účast podle vnitrostátních právních předpisů.
4. Prováděním této směrnice nelze odůvodňovat jakékoli zhoršení oproti stavu, který již v členském státě existuje, ani oproti obecné úrovni ochrany zaměstnanců v oblastech, na které se tato směrnice vztahuje.
Článek 10
Přechodná ustanovení
Bez ohledu na článek 3 může členský stát, ve kterém není ke dni vstupu této směrnice v platnosti žádný obecný, stálý a zákonný systém informování zaměstnanců a projednávání se zaměstnanci, ani obecný, trvalý a zákonný systém zastupování zaměstnanců na pracovišti umožňující zaměstnancům, aby byli zastoupeni pro uvedený účel, omezit používání vnitrostátních právních předpisů uplatněním této směrnice na:
a) podniky zaměstnávající nejméně 150 zaměstnanců nebo závody zaměstnávající nejméně 100 zaměstnanců až do 23. března 2007 a
b) podniky zaměstnávající nejméně 100 zaměstnanců nebo závody zaměstnávající nejméně 50 zaměstnanců během roku následujícího po dni uvedeném v písmenu a).
Článek 11
Provedení
1. Členské státy přijmou právní a správní předpisy nezbytné pro dosažení souladu s touto směrnicí nejpozději do 23. března 2005 nebo zajistí, aby nejpozději k uvedenému dni sociální partneři přijali formou dohody nezbytná opatření, a členské státy přitom musí přijmout všechna nezbytná opatření, aby mohly kdykoli zaručit, že výsledků předepsaných touto směrnicí bude dosaženo. Neprodleně o nich uvědomí Komisi.
2. Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
Článek 12
Přezkum Komisí
Nejpozději do 23. března 2007 Komise přezkoumá po konzultaci členských států a sociálních partnerů na úrovni Společenství uplatňování této směrnice s cílem navrhnout v případě potřeby nezbytné změny.
Článek 13
Vstup v platnost
Tato směrnice vstupuje v platnost dnem svého vyhlášení v Úředním věstníku Evropských společenství.
Článek 14
Určení
Tato směrnice je určena členským státům.
Směrnice Evropského parlamentu a Rady 2002/61/ES
ze dne 19. července 2002,
kterou se podevatenácté mění směrnice Rady 76/769/EHS o omezeních při uvádění některých nebezpečných látek a přípravků na trh a jejich používání (azobarviva)
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na článek 95 této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
v souladu s postupem stanoveným v článku 251 Smlouvy [3],
vzhledem k těmto důvodům:
(1) Vytváření vnitřního trhu by mělo postupně zvyšovat kvalitu života, ochranu zdraví a bezpečnost spotřebitelů. Opatření této směrnice zajistí vysokou úroveň ochrany zdraví a spotřebitelů.
(2) Výrobky z textilu a kůže, které obsahují některá azobarviva, mají schopnost uvolňovat některé arylaminy, které mohou představovat riziko rakoviny.
(3) Omezení používání textilních a kožených výrobků barvených azobarvivy, která již byla přijata nebo jsou plánována některými členskými státy, se týkají vytvoření a fungování vnitřního trhu. Je proto nezbytné sblížit právní předpisy členských států v této oblasti, a v důsledku toho změnit přílohu I směrnice Rady 76/769/EHS ze dne 27. července 1976 o sbližování právních a správních předpisů členských států týkajících se omezení uvádění některých nebezpečných látek a přípravků na trh a jejich používání [4].
(4) Vědecký výbor pro toxicitu, ekotoxicitu a životní prostředí potvrdil, po konzultaci s Komisí, že riziko rakoviny představované textilními a koženými výrobky barvenými azobarvivy je důvodem k obavám.
(5) S ohledem na ochranu lidského zdraví je nezbytné zakázat používání nebezpečných azobarviv a uvádění některých výrobků barvených takovými barvivy na trh.
(6) Pro textilní výrobky vyrobené z recyklovaných vláken je nutno použít maximální koncentraci 70 ppm pro aminy uvedené v bodu 43 dodatku ke směrnici 76/769/EHS. To by mělo platit pro přechodné období do 1. ledna 2005, pokud se aminy uvolňují z reziduí předchozího barvení těchto vláken. To umožní recyklaci textilních výrobků, která je obecně prospěšná životnímu prostředí.
(7) Pro použití této směrnice jsou nezbytné harmonizované metody zkoušení. Komise v souladu s článkem 2a směrnice 76/769/EHS takové metody stanoví. Metody zkoušení je nutno vypracovat především na evropské úrovni, popřípadě Evropským výborem pro normalizaci (CEN).
(8) Metody zkoušení je nutno přezkoumat na základě nových vědeckých poznatků, včetně metod zkoušení pro analýzu 4-aminoazobenzenu.
(9) Ustanovení o některých azobarvivech je nutno přezkoumat na základě nových vědeckých poznatků, zejména s ohledem na nutnost zařazení dalších látek neuvedených v této směrnici a rovněž jiných aromatických aminů. Zvláštní pozornost je nezbytné věnovat možným rizikům pro děti.
(10) Tato směrnice platí, aniž jsou dotčeny právní předpisy Společenství, které stanovují minimální požadavky na ochranu zaměstnanců při práci uvedené ve směrnici Rady 89/391/EHS [5] a v samostatných směrnicích, které z ní vycházejí, zejména směrnice Rady 90/394/EHS [6] a směrnice Evropského parlamentu a Rady 98/24/ES [7],
PŘIJALY TUTO SMĚRNICI:
Článek 1
Příloha I směrnice 76/769/EHS se mění způsobem stanoveným v příloze této směrnice.
Článek 2
Metody zkoušení pro použití bodu 43 přílohy I směrnice 76/769/EHS přijme Komise v souladu s postupem stanoveným v článku 2a uvedené směrnice.
Použijí tyto předpisy ode dne 11. září 2003.
2. Tyto předpisy přijaté členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
Článek 4
Tato směrnice vstupuje v platnost dnem jejího vyhlášení v Úředním věstníku Evropských společenství.
Článek 5
Tato směrnice je určena členským státům.
Směrnice Evropského parlamentu a Rady 2002/85/ES
ze dne 5. listopadu 2002,
kterou se mění směrnice Rady 92/6/EHS o montáži a použití omezovačů rychlosti u určitých kategorií motorových vozidel ve Společenství
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na článek 71 této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
po konzultaci s Výborem regionů,
v souladu s postupem stanoveným v článku 251 Smlouvy [3],
vzhledem k těmto důvodům:
(1) Bezpečnost dopravy a otázky životního prostředí spojené s dopravou jsou podstatné při zajištění udržitelné mobility.
(2) Používání omezovačů rychlosti u nejtěžších kategorií motorových vozidel má příznivý účinek na zlepšení bezpečnosti provozu na pozemních komunikacích. Také přispívá k ochraně životního prostředí.
(3) Směrnice Rady 92/6/EHS [4] stanoví, aby v závislosti na technických možnostech a zkušenostech v členských státech mohly být požadavky na montáž a používání omezovačů následně rozšířeny na lehké nákladní automobily.
(4) Rozšíření oblasti působnosti směrnice 92/6/EHS na vozidla o hmotnosti větší než 3,5 tuny konstruovaná pro přepravu zboží nebo cestujících bylo jedním z opatření obhajovaných Radou v usnesení ze dne 26. června 2000 o zlepšení bezpečnosti provozu na pozemních komunikacích [5], v souladu se sdělením Komise ze dne 20. března 2000 o prioritách bezpečnosti provozu na pozemních komunikacích v Evropské unii.
(5) Oblast působnosti směrnice 92/6/EHS by měla být rozšířena na motorová vozidla kategorie M2, na vozidla kategorie M3 s maximální hmotností větší než 5 tun, ale nepřekračující 10 tun, a na vozidla kategorie N2.
(6) Protože cílů navrženého postupu, zejména zavedení změn v opatřeních Společenství k montáži a používání omezovačů rychlosti u některých kategorií těžkých vozidel, nemůže být dosaženo uspokojivě na úrovni členských států, a proto, z důvodu jejich rozsahu či účinků, jich může být lépe dosaženo na úrovni Společenství, může Společenství přijmout opatření v souladu se zásadou subsidiarity, jak je uvedeno v článku 5 Smlouvy. Podle zásady proporcionality v uvedeném článku tato směrnice nepřekračuje rámec toho, co je nezbytné pro dosažení uvedených cílů.
(7) Směrnice 92/6/EHS by proto měla být změněna,
PŘIJALY TUTO SMĚRNICI:
Článek 1
Směrnice 92/6/EHS se mění takto:
1. Články 1 až 5 se nahrazují tímto:
"Článek 1
Pro účely této směrnice se "motorovým vozidlem" rozumí každé motorem poháněné vozidlo patřící do kategorie M2, M3, N2 nebo N3 určené k provozu na silnici, které má nejméně čtyři kola a maximální konstrukční rychlost vyšší než 25 km/h.
Kategoriemi M2, M3, N2 a N3 se rozumějí kategorie podle definice v příloze II směrnice 70/156/EHS [6].
Článek 2
Členské státy přijmou nezbytná opatření, aby motorová vozidla kategorie M2 a M3 podle článku 1 směla být používána v silničním provozu, pouze pokud mají namontovány omezovače rychlosti nastavené na maximální rychlost 100 km/h.
Vozidla kategorie M3 registrovaná před 1. lednem 2005 s maximální hmotností vyšší než 10 tun smějí být nadále vybavena zařízeními, u nichž je maximální rychlost nastavena na 100 km/h.
Článek 3
1. Členské státy přijmou nezbytná opatření, aby motorová vozidla kategorie N2 a N3 směla být používána v silničním provozu, pouze pokud jsou vybavena omezovačem rychlosti nastaveným tak, aby jejich rychlost nemohla překročit 90 km/h.
2. Členské státy jsou oprávněny požadovat nastavení maximální rychlosti na omezovači rychlosti u vozidel registrovaných na jejich území a používaných výhradně k dopravě nebezpečných na méně než 90 km/h.
Článek 4
1. Pro motorová vozidla kategorie M3 s maximální hmotností větší než 10 tun a pro motorová vozidla kategorie N3 se použijí články 2 a 3:
a) u vozidel registrovaných po 1. lednu 1994 od 1. ledna 1994;
b) u vozidel registrovaných v období od 1. ledna 1988 do 1. ledna 1994:
i) od 1. ledna 1995 pro vozidla používaná pro vnitrostátní a mezinárodní dopravu;
ii) od 1. ledna 1996 pro vozidla užívaná výhradně pro vnitrostátní dopravu.
2. Pro vozidla kategorie M2, vozidla kategorie M3 s maximální hmotností větší než 5 tun, ale nepřekračující 10 tun a pro vozidla kategorie N2 se články 2 a 3 použijí nejpozději
a) u vozidel registrovaných od 1. ledna 2005;
b) u vozidel vyhovujících mezním hodnotám stanoveným směrnicí 88/77/EHS [7] a registrovaných v období od 1. října 2001 do 1. ledna 2005:
i) od 1. ledna 2006 pro vozidla používaná pro vnitrostátní a mezinárodní dopravu;
ii) od 1. ledna 2007 pro vozidla používaná pouze pro vnitrostátní dopravu.
3. Po dobu nejvýše tří let od 1. ledna 2005 může kterýkoliv členský stát vyjmout z působnosti článků 2 a 3 vozidla kategorie M2 a vozidla kategorie N2 s maximální hmotností větší než 3,5 tuny, ale nepřekračující 7,5 tuny, registrovaná ve vnitrostátním registru, která nejezdí po území jiného členského státu.
Článek 5
1. Omezovače rychlosti uvedené v článcích 2 a 3 musí vyhovovat technickým požadavkům uvedeným v příloze směrnice 92/24/EHS [8]. Všechna vozidla, jichž se týká tato směrnice, registrovaná před 1. lednem 2005 mohou být nadále vybavena omezovači rychlosti splňujícími technické požadavky stanovené příslušnými vnitrostátními správními orgány.
2. Omezovače rychlosti musí být montovány dílnami nebo subjekty schválenými členskými státy."
2. Vkládá se nový článek, který zní:
"Článek 6a
Jako součást programu činnosti v oblasti bezpečnosti provozu na pozemních komunikacích pro období 2002 až 2010 vyhodnocuje Komise bezpečnost provozu na pozemních komunikacích a působení omezovačů rychlosti použitých ve vozidlech kategorie M2 a ve vozidlech kategorie N2 s maximální hmotností 7,5 tuny nebo menší a nastavených na rychlosti uvedené v této směrnici.
V případě potřeby předloží Komise vhodné návrhy."
Článek 2
Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 1. ledna 2005. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si určí členské státy.
Článek 3
Tato směrnice vstupuje v platnost dnem vyhlášení v Úředním věstníku Evropských společenství.
Článek 4
Tato směrnice je určena členským státům.
Směrnice Evropského parlamentu a Rady 2002/87/ES
ze dne 16. prosince 2002
o doplňkovém dozoru nad úvěrovými institucemi, pojišťovnami a investičními podniky ve finančním konglomerátu a o změně směrnice Rady 73/239/EHS, 79/267/EHS, 92/49/EHS, 92/96/EHS, 93/6/EHS a 93/22/EHS a směrnice Evropského parlamentu a Rady 98/78/ES a 2000/12/ES
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 47 odst. 2 uvedené smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
s ohledem na stanovisko Výboru regionů,
s ohledem na stanovisko Evropské centrální banky [3],
v souladu s postupem stanoveným v článku 251 Smlouvy [4],
vzhledem k těmto důvodům:
(1) Stávající právní předpisy Společenství stanoví komplexní soubor pravidel pro samostatný obezřetnostní dohled nad jednotlivými úvěrovými institucemi, pojišťovnami a investičními podniky a nad úvěrovými institucemi, pojišťovnami a investičními podniky, které jsou součástí bankovní nebo investiční skupiny či pojišťovací skupiny, tj. skupin se stejnorodou finanční činností.
(2) Nejnovější vývoj na finančních trzích vedl k vytváření finančních skupin, které poskytují služby a produkty v různých sektorech finančních trhů, nazývaných finanční konglomeráty. Dosud neexistovala žádná forma obezřetnostního dohledu nad úvěrovými institucemi, pojišťovnami a investičními podniky, jež jsou součástí takového konglomerátu, vykonávaného v rozsahu celé skupiny, zejména pokud jde o solventnost a koncentraci rizik na úrovni konglomerátu, transakce uvnitř skupiny, vnitřní postupy řízení rizik na úrovni konglomerátu, a spolehlivý a odborný způsob řízení. Některé z těchto konglomerátů patří k největším finančním skupinám, jež jsou aktivní na finančních trzích a poskytují služby v celosvětovém měřítku. Pokud by takové konglomeráty, a zejména úvěrové instituce, pojišťovny a investiční podniky, které jsou součástí takového konglomerátu, musely čelit finančním obtížím, mohly by vážně destabilizovat finanční systém a dotknout se jednotlivých vkladatelů, pojistníků a investorů.
(3) Akční plán finančních služeb Komise určuje řada akcí nutných k dosažení jednotného trhu ve finančních službách a oznamuje vývoj doplňkových předpisů obezřetnostního dohledu pro finanční konglomeráty, jež mají řešit mezery v současných sektorových právních předpisech a doplňková rizika obezřetnostního dohledu, aby byl zajištěn dostatečný dozor nad finančními skupinami s mezisektorovými finančními aktivitami. Tohoto náročného cíle lze dosáhnout pouze postupně. Jednou z těchto fází je zřízení doplňkového dozoru nad úvěrovými institucemi, pojišťovnami a investičními podniky ve finančním konglomerátu.
(4) Jiná mezinárodní grémia rovněž rozpoznala potřebu vývoje doplňkového dozoru pro finanční konglomeráty.
(5) Aby byl doplňkový dozor nad úvěrovými institucemi, pojišťovnami a investičními podniky ve finančním konglomerátu účinný, měl by se vztahovat na všechny konglomeráty, jejichž mezisektorové finanční aktivity jsou významné, což znamená, že je u nich dosaženo určitých prahových hodnot, bez ohledu na to, jak jsou strukturovány. Doplňkový dozor by měl zahrnovat všechny finanční aktivity určené sektorovými finančními právními předpisy a do jeho působnosti by měly být začleněny všechny podniky vykonávající takové činnosti jako hlavní,včetně společností spravujících aktiva.
(6) Při rozhodnutích o vynětí určitého podniku z působnosti doplňkového dozoru by se mělo mimo jiné přihlížet k tomu, zda tento podnik spadá či nespadá pod dozor nad celou skupinou podle sektorových předpisů.
(7) Příslušné orgány by měly být schopny zhodnotit na úrovni celé skupiny finanční situaci úvěrových institucí, pojišťoven a investičních podniků, které jsou součástí finančního konglomerátu, zejména pokud jde o solventnost (včetně vyloučení vícenásobného použití vlastního kapitálu), koncentrace rizik a transakcí uvnitř skupiny.
(8) Finanční konglomeráty jsou často řízeny na základě obchodní struktury, která plně neodpovídá právním strukturám konglomerátu. Aby byl tento trend brán v úvahu, měly by být požadavky na řízení dále rozšířeny, zejména pokud jde o řízení smíšené finančních holdingových společností.
(9) Pro všechny finanční konglomeráty podléhající doplňkovému dozoru by měl být jeden z dotyčných příslušných orgánů určen jako koordinátor.
(10) Úkoly koordinátora by měly zůstat nedotčeny úkoly a příslušnost příslušných orgánů, jak je stanoví sektorové předpisy.
(11) Dotyčné příslušné orgány, a zejména koordinátor, by měly mít prostředky k tomu, aby od podniků v rámci finančního konglomerátu nebo od jiných příslušných orgánů získaly informace nutné k výkonu jejich doplňkového dozoru.
(12) Existuje naléhavá potřeba zvýšené spolupráce mezi orgány pověřenými dozorem nad úvěrovými institucemi, pojišťovnami a investičními podniky, včetně uplatňování zvláštních dohod o spolupráci mezi orgány pověřenými dozorem nad podniky, které patří ke stejnému finančnímu konglomerátu.
(13) Úvěrové instituce, pojišťovny a investiční podniky, které mají sídlo ve Společenství, mohou být součástí finančního konglomerátu se sídlem mimo Společenství. Tyto regulované podniky by měly rovněž podléhat rovnocennému a vhodnému doplňkovému dozoru, který bude dosahovat cílů a výsledků podobných cílům a výsledkům, jež sledují ustanovení této směrnice. Proto má velký význam průhlednost pravidel a výměna informací s orgány třetích zemí ohledně všech významných okolností.
(14) Existenci rovnocenných a vhodných opatření doplňkového dozoru lze předpokládat pouze v případě, pokud se orgány dozoru třetí země dohodnou na spolupráci s dotyčnými příslušnými orgány ohledně prostředků a cílů výkonu doplňkového dozoru nad regulovanými podniky finančního konglomerátu.
(15) Tato směrnice nepožaduje, aby příslušné orgány sdělovaly Výboru pro finanční konglomeráty informace, které podléhají utajení podle této směrnice nebo jiných sektorových směrnic.
(16) Protože cíle zamýšlené akce, totiž stanovení pravidel doplňkového dozoru nad úvěrovými institucemi, pojišťovnami a investičními podniky ve finančním konglomerátu, nemůže být dosaženo uspokojivě na úrovni členských států, a proto, z důvodu jeho rozsahu a účinků, jej může být lépe dosaženo na úrovni Společenství, může Společenství přijmout opatření v souladu se zásadou subsidiarity stanovenou v článku 5 Smlouvy. V souladu se zásadou proporcionality stanovenou v tomto článku tato směrnice nepřekračuje rámec toho, co je nezbytné pro dosažení tohoto cíle. Protože tato směrnice definuje minimální normy, mohou členské státy stanovit přísnější pravidla.
(17) Tato směrnice ctí základní práva a zásady uznané zejména Listinou základních práv Evropské unie.
(18) Opatření nezbytná k provedení této směrnice by měla být přijata v souladu s rozhodnutím Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi [5].
(19) Technické pokyny a prováděcí pravidla k pravidlům stanoveným v této směrnici budou pravděpodobně muset dle potřeby brát v úvahu nový vývoj na finančních trzích. Komise by měla být proto oprávněna přijímat prováděcí pravidla za předpokladu, že tato prováděcí pravidla nebudou měnit základní prvky této směrnice.
(20) Stávající sektorové předpisy pro úvěrové instituce, pojišťovny a investiční podniky by měly být doplněny na minimální úroveň, zejména aby se předešlo dozorové arbitráži mezi sektorovými předpisy a předpisy pro finanční konglomeráty. Proto by měla být odpovídajícím způsobem pozměněna první směrnice Rady 73/239/EHS ze dne 24. července 1973 o koordinaci právních a správních předpisů týkajících se přístupu k činnosti v přímém pojištění jiném než životním a jejího výkonu [6], první směrnice Rady 79/267/EHS ze dne 5. března 1979 o koordinaci právních a správních předpisů týkajících se přístupu k podnikatelské činnosti v přímém životním pojištění a jejího výkonu [7], směrnice Rady 92/49/EHS ze dne 18. června 1992 o koordinaci právních a správních předpisů týkajících se přímého jiného než životního pojištění a o změně směrnic 73/239/EHS a 88/357/EHS (třetí směrnice o neživotním pojištění) [8], směrnice Rady 92/96/EHS ze dne 10. listopadu 1992 o koordinaci právních a správních předpisů týkajících se přímého životního pojištění (třetí směrnice o životním pojištění) [9], směrnice Rady 93/6/EHS ze dne 15. března 1993 o kapitálové přiměřenosti investičních podniků a úvěrových institucí [10] a směrnice Rady 93/22/EHS ze dne 10. května 1993 o investičních službách v oblasti cenných papírů [11] i směrnice Evropského parlamentu a Rady 98/78/ES ze dne 27. října 1998 o doplňkovém dozoru nad pojišťovnami v pojišťovací skupině [12] a směrnice Evropského parlamentu a Rady 2000/12/ES ze dne 20. března 2000 o přístupu k činnosti úvěrových institucí a o jejím výkonu [13]. Další žádoucí harmonizace však lze dosáhnout pouze postupně a taková harmonizace musí být podložena důkladnou analýzou.
(21) Pro vyhodnocení potřeby a pro přípravu další budoucí harmonizace zacházení se společnostmi spravujícími aktiva s ohledem na sektorová pravidla by Komise měla podat zprávu o postupech členských států v této oblasti,
PŘIJALY TUTO SMĚRNICI:
KAPITOLA I
CÍL A DEFINICE
Článek 1
Cíl
Tato směrnice stanoví pravidla pro doplňkový dozor nad regulovanými podniky, které získaly povolení podle článku 6 směrnice 73/239/EHS, článku 6 směrnice 79/267/EHS, čl. 3 odst. 1 směrnice 93/22/EHS nebo článku 4 směrnice 2000/12/ES a které jsou součástí finančního konglomerátu. Směrnice rovněž mění odpovídající sektorové předpisy, které se vztahují na podniky regulované výše uvedenými směrnicemi.
Článek 2
Definice
Pro účely této směrnice se rozumí:
1. "úvěrovou institucí" úvěrová instituce ve smyslu čl. 1 odst. 1 druhého pododstavce směrnice 2000/12/ES;
2. "pojišťovnou" pojišťovna ve smyslu článku 6 směrnice 73/239/EHS, článku 6 směrnice 79/267/EHS nebo čl. 1 písm. b) směrnice 98/78/ES;
3. "investičním podnikem" investiční podnik ve smyslu čl. 1 odst. 2 směrnice 93/22/EHS, včetně podniků uvedených v čl. 2 odst. 4 směrnice 93/6/EHS;
4. "regulovaným podnikem" úvěrová instituce, pojišťovna nebo investiční podnik;
5. "společností spravující aktiva" správcovská společnost ve smyslu čl. 1a odst. 2 směrnice Rady 85/611/EHS ze dne 20. prosince 1985 o koordinaci právních a správních předpisů u subjektů kolektivního investování do převoditelných cenných papírů (SKIPCP) [14] i podnik, jehož sídlo se nachází mimo Společenství a který by vyžadoval povolení podle čl. 5 odst. 1 uvedené směrnice, kdyby měl sídlo ve Společenství;
6. "zajišťovnou" zajišťovna ve smyslu čl. 1 písm. c) směrnice 98/78/ES;
7. "sektorovými předpisy" právní předpisy Společenství týkající se obezřetnostního dohledu nad regulovanými podniky, stanovenými zejména ve směrnicích 73/239/EHS, 79/267/EHS, 98/78/ES, 93/6/EHS, 93/22/EHS a 2000/12/ES;
8. "finančním sektorem" sektor složený z jednoho nebo více těchto podniků:
a) úvěrová instituce, finanční instituce nebo podnik pomocných bankovních služeb ve smyslu čl. 1 odst. 5 a odst. 23 směrnice 2000/12/ES (bankovní sektor);
b) pojišťovna, zajišťovna nebo holdingová pojišťovna ve smyslu čl. 1 písm. i) směrnice 98/78/ES (pojišťovací sektor);
c) investiční podnik nebo finanční instituce ve smyslu čl. 2 odst. 7 směrnice 93/6/EHS (sektor investičních služeb);
d) smíšená finanční holdingová společnost;
9. "mateřským podnikem" mateřský podnik ve smyslu článku 1 sedmé směrnice Rady 83/349/EHS ze dne 13. června 1983 o konsolidovaných účetních závěrkách [15] a jakýkoli podnik, který podle názoru příslušných orgánů fakticky vykonává dominantní vliv nad jiným podnikem;
10. "dceřiným podnikem" dceřiný podnik ve smyslu článku 1 směrnice 83/349/EHS a jakýkoli podnik, nad nímž podle názoru příslušných orgánů fakticky vykonává dominantní vliv mateřský podnik; všechny dceřiné podniky dceřiných podniků se rovněž považují za dceřiné podniky mateřského podniku;
11. "účastí" účast ve smyslu první věty článku 17 čtvrté směrnice Rady 78/660/EHS ze dne 25. července 1978 o ročních účetních závěrkách některých forem společností [16] nebo přímé či nepřímé držení nejméně 20 % hlasovacích práv nebo základního kapitálu podniku;
12. "skupinou" skupina podniků, která se skládá z mateřského podniku, jeho dceřiných podniků a podniků, ve kterých drží mateřský podnik nebo jeho dceřiné podniky účast, a podniků vzájemně propojených ve smyslu čl. 12 odst. 1 směrnice 83/349/EHS;
13. "úzkým propojením" stav, kdy jsou dvě nebo více fyzických či právnických osob spojeny
a) "účastí", čímž se rozumí držení, přímé nebo kontrolou, nejméně 20 % hlasovacích práv nebo základního kapitálu podniku, nebo
b) "kontrolou", čímž se rozumí vztah mezi mateřským a dceřiným podnikem ve všech případech uvedených v čl. 1 odst. 1 a 2 směrnice 83/349/EHS nebo obdobný vztah mezi jakoukoli fyzickou či právnickou osobou a podnikem; dceřiný podnik jiného dceřiného podniku se rovněž považuje za dceřiný podnik mateřského podniku, který stojí v čele těchto podniků.
Stav, kdy jsou dvě nebo více fyzických či právnických osob trvale vázány k jedné a téže osobě vztahem kontroly, se rovněž považuje za úzké propojení mezi těmito osobami;
14. "finančním konglomerátem" skupina, která s výhradou článku 3 splňuje tyto podmínky:
a) regulovaný podnik ve smyslu článku 1 je v čele skupiny nebo nejméně jeden z dceřiných podniků ve skupině je regulovaným podnikem ve smyslu článku 1;
b) pokud je regulovaný podnik ve smyslu článku 1 v čele skupiny, je to buď mateřský podnik podniku ve finančním sektoru, podnik, který má účast v podniku ve finančním sektoru, nebo podnik propojený s podnikem ve finančním sektoru vztahem ve smyslu čl. 12 odst. 1 směrnice 83/349/EHS;
c) pokud v čele skupiny nestojí žádný regulovaný podnik ve smyslu článku 1, probíhá činnost skupiny hlavně ve finančním sektoru ve smyslu čl. 3 odst. 1;
d) nejméně jeden podnik ve skupině je činný v pojišťovacím sektoru a nejméně jeden v bankovním sektoru nebo sektoru investičních služeb;
e) konsolidované nebo agregované činnosti podniků ve skupině v pojišťovacím sektoru a konsolidované nebo agregované činnosti podniků v bankovním sektoru nebo sektoru investičních služeb jsou významné ve smyslu čl. 3 odst. 2 nebo 3.
Každá podskupina skupiny ve smyslu bodu 12, která splňuje kritéria tohoto bodu, se považuje za finanční konglomerát;
15. "smíšenou finanční holdingovou společností" mateřský podnik jiný než regulovaný podnik, který společně se svými dceřinými podniky, z nichž nejméně jeden je regulovaným podnikem se sídlem ve Společenství, a jinými podniky tvoří finanční konglomerát;
16. "příslušnými orgány" vnitrostátní orgány členských států, které jsou zákonem či správním předpisem oprávněny k dohledu nad úvěrovými institucemi nebo investičními podniky nebo dozoru nad pojišťovnami, ať nad jednotlivými podniky nebo nad celou skupinou;
17. "dotyčnými příslušnými orgány":
a) příslušné orgány členských států pověřené sektorovým dozorem v rámci celé skupiny nad kterýmkoli z regulovaných podniků ve finančním konglomerátu;
b) koordinátor určený v souladu s článkem 10, pokud se liší od orgánů uvedených v písmenu a);
c) případně jiné dotyčné orgány příslušné podle názoru orgánů uvedených v písmenech a) a b); tento názor zvláště přihlíží k tržnímu podílu regulovaných podniků konglomerátu v jiných členských státech, zejména pokud přesáhne 5 %, a k významu v rámci konglomerátu u jakéhokoli regulovaného podniku usazeného v jiném členském státě;
18. "transakcemi uvnitř skupiny" všechny transakce, kterými regulované podniky v rámci finančního konglomerátu závisí přímo či nepřímo na jiných podnicích ve stejné skupině nebo na jakékoli fyzické či právnické osobě spojené s podniky v této skupině úzkým propojením, pokud jde o splnění závazku smluvního či mimosmluvního, ať už za úplatu či nikoli;
19. "koncentrací rizik" veškerá rizika potenciální ztráty, která nesou podniky v rámci finančního konglomerátu, která jsou dostatečně velká k tomu, aby ohrozila solventnost regulovaných podniků ve finančním konglomerátu nebo jejich finanční situaci obecně; důvodem těchto rizik může být riziko výpadku protistrany neboli úvěrové riziko, investiční riziko, pojišťovací riziko, tržní riziko, jiná rizika nebo kombinace či vzájemné působení těchto rizik.
Článek 3
Prahové hodnoty pro určení finančního konglomerátu
1. Pro určení toho, zda činnosti skupiny probíhají hlavně ve finančním sektoru ve smyslu čl. 2 bodu 14) písm. c), by měl ukazatel poměru bilanční sumy regulovaných a neregulovaných podniků finančního sektoru ve skupině k bilanční sumě skupiny jako celku přesáhnout 40 %.
2. Pro účely určení toho, zda činnosti v různých finančních sektorech jsou významné ve smyslu čl. 2 bodu 14) písm. e), by měl pro každý finanční sektor průměr poměru bilanční sumy tohoto finančního sektoru k bilanční sumě podniků finančního sektoru ve skupině a poměr požadované míry solventnosti ve stejném finančním sektoru k celkové požadované solventnosti podniků finančního sektoru ve skupině přesáhnout 10 %.
Pro účely této směrnice je nejmenším finančním sektorem ve finančním konglomerátu sektor s nejnižším průměrem a nejvýznamnější finanční sektor ve finančním konglomerátu je sektor s nejvyšším průměrem. Pro účely výpočtu průměru a pro měření nejmenších a nejvýznamnějších finančních sektorů se sektor bankovnictví a sektor investičních služeb posuzují společně.
3. Mezisektorové činnosti se rovněž považují za významné ve smyslu čl. 2 bodu 14) písm. e), pokud bilanční suma nejmenšího finančního sektoru ve skupině přesáhne 6 miliard eur. Pokud skupina nedosáhne prahové hodnoty uvedené v odstavci 2, mohou dotyčné příslušné orgány společně rozhodnout o tom, že nebudou skupinu považovat za finanční konglomerát nebo že nebudou uplatňovat články 7, 8 nebo 9, pokud se domnívají, že zařazení skupiny do působnosti této směrnice nebo uplatnění těchto ustanovení není nezbytné nebo by bylo nevhodné či zavádějící vzhledem k cíli doplňkového dozoru, například s přihlédnutím k tomu, že:
a) relativní velikost jeho nejmenšího finančního sektoru nepřesahuje 5 %, měřeno buď průměrem uvedeným v odstavci 2, nebo bilanční sumou či požadovanou solventností tohoto finančního sektoru, nebo
b) podíl na trhu v kterémkoli členském státě nepřesahuje 5 %, měřeno bilanční sumou v sektorech bankovnictví či investičních služeb a hrubým předepsaným pojistným v pojišťovacím sektoru.
Rozhodnutí přijatá v souladu s tímto odstavcem se oznamují ostatním dotyčným příslušným orgánům.
4. Pro účely odstavců 1, 2 a 3 mohou dotyčné příslušné orgány vzájemnou dohodou:
a) vyloučit podnik při výpočtu poměrů v případech uvedených v čl. 6 odst. 5;
b) přihlédnout k dosažení prahových hodnot stanovených v odstavcích 1 a 2 ve třech po sobě jdoucích letech, aby se předešlo náhlým změnám režimu, a nepřihlížet k tomuto dosažení v případech, kdy dojde ke značným změnám ve struktuře skupiny.
V případě, že byl určen finanční konglomerát podle odstavců 1, 2 a 3, přijímají se rozhodnutí uvedená v prvním pododstavci tohoto odstavce na základě návrhu, který podá koordinátor tohoto finančního konglomerátu.
5. Pro účely odstavců 1 a 2 mohou dotyčné příslušné orgány ve výjimečných případech a po vzájemné dohodě nahradit kritérium odvozené od bilanční sumy jedním nebo oběma následujícími parametry nebo přidat jeden nebo oba tyto parametry, pokud se domnívají, že tyto parametry mají zvláštní význam pro účely doplňkového dozoru podle této směrnice: struktura příjmů, mimobilanční činnosti.
6. Pro účely odstavců 1 a 2, pokud poměrné ukazatele uvedené v těchto odstavcích klesnou pod 40 % nebo 10 % pro konglomeráty, které jíž podléhají doplňkovému dozoru, použijí se pro následující tři roky nižší ukazatele ve výši 35 % nebo 8 %, aby se předešlo náhlé změně režimu.
Podobně pro účely odstavce 3, pokud bilanční suma nejmenšího finančního sektoru ve skupině klesne pod 6 miliard eur pro konglomeráty, které již podléhají doplňkovému dozoru, použije se pro následující tři roky nižší limit 5 miliard eur, aby se předešlo náhlé změně režimu.
Během období uvedeného v tomto odstavci může koordinátor se souhlasem ostatních dotyčných příslušných orgánů rozhodnout, že nižší ukazatele nebo nižší částka uvedené v tomto odstavci přestanou být použitelné.
7. Výpočty uváděné v tomto článku týkající se rozvahy se provádějí na základě souhrnné bilanční sumy podniků skupiny podle jejich ročních účetních závěrek. Pro účely tohoto výpočtu se podniky, ve kterých je držena účast, berou v úvahu ohledně částky jejich bilanční sumy odpovídající souhrnnému poměrnému podílu, který drží skupina. Pokud je však k dispozici konsolidovaná účetní závěrka, použije se namísto souhrnu závěrek.
Požadovaná solventnost uvedená v odstavcích 2 a 3 se vypočítá v souladu s příslušnými sektorovými předpisy.
Článek 4
Zjištění finančního konglomerátu
1. Příslušné orgány, které povolily regulované podniky, na základě článků 2, 3 a 5 určují skupinu, která spadá do působnosti této směrnice.
Pro tento účel:
- příslušné orgány, které povolily regulované podniky ve skupině, případně úzce spolupracují,
- pokud se příslušný orgán domnívá, že regulovaný podnik povolený tímto příslušným orgánem je členem skupiny, jež může být finančním konglomerátem, který dosud nebyl určen podle této směrnice, sdělí tento názor ostatním dotyčným příslušným orgánům.
2. Koordinátor určený v souladu s článkem 10 informuje mateřský podnik v čele skupiny, nebo pokud mateřský podnik neexistuje, informuje regulovaný podnik s nejvyšší bilanční sumou v nejvýznamnějším finančním sektoru ve skupině o tom, že skupina byla určena za finanční konglomerát, a o určení koordinátora. Koordinátor rovněž informuje příslušné orgány, které povolily regulované podniky ve skupině, a příslušné orgány členského státu, ve kterém má sídlo smíšená finanční holdingová společnost, jakož i Komisi.
KAPITOLA II
DOPLŇKOVÝ DOZOR
ODDÍL 1
OBLAST PŮSOBNOSTI
Článek 5
Oblast působnosti doplňkového dozoru nad regulovanými podniky uvedenými v článku 1
1. Aniž jsou dotčena ustanovení o dozoru obsažená v sektorových předpisech, zajistí členské státy doplňkový dozor nad regulovanými podniky uvedenými v článku 1 v rozsahu a způsobem stanoveným v této směrnici.
2. Následující regulované podniky podléhají doplňkovému dozoru na úrovni finančního konglomerátu v souladu s články 6 až 17:
a) každý regulovaný podnik, který stojí v čele finančního konglomerátu;
b) každý regulovaný podnik, jehož mateřským podnikem je smíšená finanční holdingová společnost, která má sídlo ve Společenství;
c) každý regulovaný podnik spjatý s jiným podnikem finančního sektoru vztahem ve smyslu čl. 12 odst. 1 směrnice 83/349/EHS.
Pokud je finanční konglomerát podskupinou jiného finančního konglomerátu, který splňuje požadavky prvního pododstavce, mohou členské státy uplatňovat články 6 až 17 na regulované podniky pouze ve druhém konglomerátu a jakýkoli odkaz v této směrnici na skupinu a finanční konglomerát bude vykládán tak, že se vztahuje ke druhému konglomerátu.
3. Každý regulovaný podnik, který nepodléhá doplňkovému dozoru v souladu s odstavcem 2 a jehož mateřským podnikem je regulovaný podnik nebo smíšená finanční holdingová společnost se sídlem mimo Společenství, podléhá doplňkovému dozoru na úrovni finančního konglomerátu v rozsahu a způsobem stanoveným v článku 18.
4. Drží-li osoby účasti nebo kapitálové vazby v jednom nebo více regulovaných podnicích nebo vykonávají značný vliv na takové podniky, aniž by měly účast nebo kapitálové vazby, kromě případů uvedených v odstavcích 2 a 3, určí dotyčné příslušné orgány po vzájemné dohodě a v souladu s vnitrostátními právními předpisy, zda a v jakém rozsahu má být vykonáván doplňkový dozor nad regulovanými podniky, jako kdyby tvořily finanční konglomerát.
Aby byl takový doplňkový dozor uplatněn, musí být alespoň jeden z podniků regulovaným podnikem podle článku 1 a musí být splněny podmínky stanovené v čl. 2 bodě 14) písm. d) a e). Dotyčné příslušné orgány přijímají rozhodnutí s přihlédnutím k cílům doplňkového dozoru stanoveným touto směrnicí.
Pro účely prvního pododstavce na "družstevní skupiny" musí příslušné orgány vzít v úvahu veřejný finanční závazek těchto skupin vzhledem k jiným finančním podnikům.
5. Aniž je dotčen článek 13, výkon doplňkového dozoru na úrovni finančního konglomerátu nijak neznamená, že příslušné orgány musí vykonávat individuální dozor ve vztahu ke smíšeným finančním holdingovým společnostem, regulovaným podnikům ze třetích zemí ve finančním konglomerátu nebo neregulovaným podnikům ve finančním konglomerátu.
ODDÍL 2
FINANČNÍ SITUACE
Článek 6
Kapitálová přiměřenost
1. Aniž jsou dotčeny sektorové předpisy, vykonává se doplňkový dozor nad kapitálovou přiměřeností regulovaných podniků ve finančním konglomerátu v souladu s pravidly stanovenými v čl. 9 odst. 2 až 5, v oddílu 3 této kapitoly a v příloze I.
2. Členské státy požadují, aby regulované podniky ve finančním konglomerátu zajistily, aby byl na úrovni finančního konglomerátu k dispozici vlastní kapitál, který je vždy nejméně roven požadované míře kapitálové přiměřenosti vypočtené v souladu s přílohou I.
Členské státy rovněž požadují, aby regulované podniky měly na úrovni finančního konglomerátu vhodné postupy pro kapitálovou přiměřenost.
Požadavky uvedené v prvním a druhém pododstavci podléhají obecnému obezřetnostnímu dohledu koordinátora v souladu s oddílem 3.
Koordinátor zajišťuje, aby byl výpočet uvedený v prvním pododstavci prováděn nejméně jednou ročně, buď ze strany regulovaných podniků, nebo smíšené finanční holdingové společnosti.
Výsledky výpočtu a údaje, na kterých je založen, předkládá koordinátorovi regulovaný podnik ve smyslu článku 1, který stojí v čele finančního konglomerátu, nebo pokud v čele finančního konglomerátu nestojí regulovaný podnik ve smyslu článku 1, smíšená finanční holdingová společnost nebo regulovaný podnik ve finančním konglomerátu, který určí koordinátor po konzultaci s ostatními dotyčnými příslušnými orgány a s finančním konglomerátem.
3. Pro účely výpočtu požadavku kapitálové přiměřenosti uvedeného v odst. 2 prvním pododstavci se do oblasti působnosti doplňkového dozoru zahrnují tyto podniky způsobem a v rozsahu, který stanoví příloha I:
a) úvěrová instituce, finanční instituce nebo podnik pomocných bankovních služeb ve smyslu čl. 1 odst. 5 a odst. 23 směrnice 2000/12/ES;
b) pojišťovna, zajišťovna nebo holdingová pojišťovna ve smyslu čl. 1 písm. i) směrnice 98/78/ES;
c) investiční podnik nebo finanční instituce ve smyslu čl. 2 odst. 7 směrnice 93/6/EHS;
d) smíšená finanční holdingová společnost.
4. Při výpočtu doplňkového požadavku kapitálové přiměřenosti u finančního konglomerátu pomocí metody 1 (účetní konsolidace) uvedené v příloze I, se vlastní kapitál a požadavky solventnosti podniků ve skupině vypočítají na základě odpovídajících sektorových předpisů pro formu a rozsah konsolidace, stanovených zejména v článku 54 směrnice 2000/12/ES a příloze I oddíle 1 části B směrnice 98/78/ES.
Při použití metod 2 (odpočet a agregace) nebo 3 (účetní hodnota/odpočet požadavku) uvedených v příloze I bere výpočet v úvahu poměrný podíl, který drží mateřský podnik nebo podnik, který drží účast v jiném podnik skupiny. "Poměrným podílem" se rozumí poměr upsaného základního kapitálu, který tento podnik přímo nebo nepřímo drží.
5. Koordinátor může rozhodnout, že konkrétní podnik nezahrne při výpočtu doplňkových požadavků kapitálové přiměřenosti, v těchto případech:
a) pokud se podnik nachází ve třetí zemi, kde existují právní překážky pro předávání nutných údajů, aniž jsou dotčeny sektorové předpisy ukládající příslušným orgánům povinnost odmítnout udělit povolení v případě, že je bráněno přiměřenému výkonu jejich dozorových funkcí;
b) pokud má podnik zanedbatelný význam ve vztahu k cílům doplňkového dozoru nad regulovanými podniky ve finančním konglomerátu;
c) pokud by zařazení podniku bylo nevhodné nebo zavádějící ve vztahu k cílům doplňkového dozoru.
Pokud však má být podle prvního pododstavce písm. b) vyřazeno více podniků, musí být přesto zařazeny, pokud v souhrnu mají nezanedbatelný význam.
V případě uvedeném v prvním pododstavci písm. c) konzultuje koordinátor, s výjimkou naléhavých případů, před přijetím rozhodnutí ostatní dotyčné příslušné orgány.
Jestliže koordinátor nezahrne regulovaný podnik do působnosti podle jednoho z případů uvedených v prvním pododstavci písm. b) a c), mohou příslušné orgány členského státu, ve kterém se podnik nachází, požádat podnik, který stojí v čele finančního konglomerátu, o informace, které mohou napomoci při jejich dozoru nad regulovaným podnikem.
Článek 7
Koncentrace rizik
1. Aniž jsou dotčeny sektorové předpisy, vykonává se doplňkový dozor nad koncentrací rizik regulovaných podniků ve finančním konglomerátu v souladu s pravidly stanovenými v čl. 9 odst. 2 až 4, v oddílu 3 této kapitoly a příloze II.
2. Členské státy požadují, aby regulované podniky nebo smíšené finanční holdingové společnosti pravidelně a nejméně jednou ročně hlásily koordinátorovi jakoukoli významnou koncentraci rizik na úrovni finančního konglomerátu, v souladu s pravidly stanovenými v tomto článku a v příloze II. Nezbytné údaje předkládá koordinátorovi regulovaný podnik ve smyslu článku 1, který stojí v čele finančního konglomerátu, nebo pokud v čele finančního konglomerátu nestojí regulovaný podnik ve smyslu článku 1, smíšená finanční holdingová společnost nebo regulovaný podnik ve finančním konglomerátu, který určí koordinátor po konzultaci s ostatními dotyčnými příslušnými orgány a s finančním konglomerátem.
Tyto koncentrace rizik podléhají obecnému obezřetnostnímu dohledu v souladu s oddílem 3.
3. Až do další koordinace právních předpisů Společenství mohou členské státy stanovit kvantitativní limity jakékoli koncentrace rizik na úrovni finančního konglomerátu nebo povolit svým příslušným orgánům, aby stanovily kvantitativní limity, nebo přijmout jiná dohlížecí opatření, která by umožňovala dosáhnout cílů doplňkového dozoru.
4. Pokud v čele finančního konglomerátu stojí smíšená finanční holdingová společnost, použijí se případné sektorové předpisy pro koncentraci rizik nejvýznamnějšího finančního sektoru ve finančním konglomerátu pro tento sektor jako celek, včetně smíšené finanční holdingové společnosti.
Článek 8
Transakce uvnitř skupiny
1. Aniž jsou dotčeny sektorové předpisy, vykonává se doplňkový dozor nad transakcemi uvnitř skupiny u regulovaných podniků ve finančním konglomerátu v souladu s pravidly stanovenými v čl. 9 odst. 2 až 4, v oddílu 3 této kapitoly a příloze II.
2. Členské státy požadují, aby regulované podniky nebo smíšené finanční holdingové společnosti pravidelně a nejméně jednou ročně hlásily koordinátorovi veškeré významné transakce uvnitř skupiny u regulovaných podniků ve finančním konglomerátu, v souladu s pravidly stanovenými v tomto článku a v příloze II. Dokud nebudou stanoveny prahové hodnoty zmíněné v poslední větě prvního odstavce přílohy II, pokládá se transakce uvnitř skupiny za významnou, pokud její výše přesáhne nejméně 5 % celkové částky požadavků kapitálové přiměřenosti na úrovni finančního konglomerátu.
Nezbytné údaje předkládá koordinátorovi regulovaný podnik ve smyslu článku 1, který stojí v čele finančního konglomerátu, nebo pokud v čele finančního konglomerátu nestojí regulovaný podnik ve smyslu článku 1, smíšená finanční holdingová společnost nebo regulovaný podnik ve finančním konglomerátu, který určí koordinátor po konzultaci s ostatními dotyčnými příslušnými orgány a s finančním konglomerátem.
Tyto transakce uvnitř skupiny podléhají obecnému obezřetnostnímu dohledu koordinátora.
3. Až do další koordinace právních předpisů Společenství mohou členské státy stanovit kvantitativní limity a kvalitativní požadavky pro transakce uvnitř skupiny u regulovaných podniků ve finančním konglomerátu nebo povolit svým příslušným orgánům, aby stanovily kvantitativní limity a kvalitativní požadavky, nebo přijmout jiná dohlížecí opatření, která by umožňovala dosáhnout cílů doplňkového dozoru.
4. Pokud v čele finančního konglomerátu stojí smíšená finanční holdingová společnost, použijí se sektorové předpisy pro transakce uvnitř skupiny u nejvýznamnějšího finančního sektoru ve finančním konglomerátu pro tento sektor jako celek, včetně smíšené finanční holdingové společnosti.
Článek 9
Mechanismy vnitřní kontroly a postupy řízení rizik
1. Členské státy požadují, aby regulované podniky měly na úrovni finančního konglomerátu přiměřené postupy řízení rizik a mechanismy vnitřní kontroly, včetně řádných správních a účetních postupů.
2. Postupy řízení rizik zahrnují:
a) řádnou správu a řízení se schvalováním a pravidelnými přezkumy strategií a politik příslušnými řídicími orgány na úrovni finančního konglomerátu pro všechna rizika, která podstupují;
b) vhodné politiky kapitálové přiměřenosti, aby bylo možné předvídat dopad jejich obchodní strategie na profil rizik a kapitálové požadavky určené v souladu s článkem 6 a přílohou I;
c) vhodné postupy, které zajistí, že jejich systémy sledování rizik jsou přiměřeně integrovány do jejich organizace a že budou přijata všechna opatření, která zajistí, že systémy zavedené ve všech podnicích zahrnutých do působnosti doplňkového dozoru jsou konzistentní, aby bylo možné na úrovni finančního konglomerátu rizika měřit, sledovat a zvládat.
3. Mechanismy vnitřní kontroly zahrnují
a) vhodné mechanismy ohledně kapitálové přiměřenosti, které umožňují určovat a měřit všechna podstatná podstupovaná rizika a vhodně určovat úroveň vlastního kapitálu k těmto rizikům;
b) řádné výkaznické a účetní postupy, které budou určovat, měřit, sledovat a kontrolovat transakce uvnitř skupiny a koncentraci rizik.
4. Členské státy zajistí, aby všech podnicích zahrnutých do doplňkového dozoru podle článku 5 existovaly vhodné mechanismy vnitřní kontroly pro zpracování všech údajů a informací, které by mohly mít význam pro účely doplňkového dozoru.
5. Postupy a mechanismy uvedené v odstavcích 1 až 4 podléhají obecnému obezřetnostnímu dohledu koordinátora.
ODDÍL 3
OPATŘENÍ K USNADNĚNÍ DOPLŇKOVÉHO DOZORU
Článek 10
Příslušný orgán pověřen výkonem doplňkového dozoru (koordinátor)
1. Pro zajištění řádného doplňkového dozoru nad regulovanými podniky ve finančním konglomerátu je určen jediný koordinátor příslušný pro koordinaci a výkon doplňkového dozoru z řad příslušných orgánů dotčených členských států, včetně orgánů členského státu, ve kterém má sídlo smíšená finanční holdingová společnost.
2. Určení se zakládá na těchto kritériích:
a) stojí-li v čele finančního konglomerátu stojí regulovaný podnik, vykonává úlohu koordinátora příslušný orgán, který povolil tento regulovaný podnik podle odpovídajících sektorových předpisů;
b) stojí-li v čele finančního konglomerátu nestojí regulovaný podnik, vykonává úlohu koordinátora příslušný orgán určený v souladu s těmito zásadami:
i) v případě, že mateřským podnikem regulovaného podniku je smíšená finanční holdingová společnost, vykonává úlohu koordinátora příslušný orgán, který povolil tento regulovaný podnik podle odpovídajících sektorových předpisů;
ii) v případě, že více než jeden regulovaný podnik se sídlem ve Společenství má za svůj mateřský podnik stejnou smíšenou finanční holdingovou společnost a jeden z těchto podniků byl povolen ve členském státě, ve kterém má sídlo smíšená finanční holdingová společnost, vykonává úlohu koordinátora příslušný orgán tohoto členského státu, který povolil tento regulovaný podnik.
V případě, že více než jeden regulovaný podnik činný v různých finančních sektorech byl povolen ve členském státě, ve kterém má sídlo smíšená finanční holdingová společnost, vykonává úlohu koordinátora příslušný orgán regulovaného podniku činného v nejvýznamnějším finančním sektoru.
V případě, že čele finančního konglomerátu stojí více než jedna smíšená finanční holdingová společnost se sídlem v různých členských státech a v každém z těchto států existuje regulovaný podnik, vykonává úlohu koordinátora příslušný orgán regulovaného podniku s nejvyšší bilanční sumou, pokud jsou tyto podniky ve stejném finančním sektoru, nebo příslušný orgán regulovaného podniku v nejvýznamnějším finančním sektoru;
iii) v případě, že více než jeden regulovaný podnik se sídlem ve Společenství má za svůj mateřský podnik stejnou smíšenou finanční holdingovou společnost a žádný z těchto podniků nebyl povolen ve členském státě, ve kterém má sídlo smíšená finanční holdingová společnost, vykonává úlohu koordinátora příslušný orgán, který povolil regulovaný podnik s nejvyšší bilanční sumou v nejvýznamnějším finančním sektoru;
iv) v případě, že finanční konglomerát je skupina bez mateřského podniku v čele, nebo v jakémkoli jiném případě vykonává úlohu koordinátora příslušný orgán, který povolil regulovaný podnik s nejvyšší bilanční sumou v nejvýznamnějším finančním sektoru.
3. V konkrétních případech se mohou dotyčné příslušné orgány po vzájemné dohodě odchýlit od kritérií uvedených v odstavci 2, pokud by jejich uplatnění bylo nevhodné vzhledem ke struktuře konglomerátu a poměrnému významu jeho činností v různých zemích, a určit za koordinátora jiný příslušný orgán. V těchto případech před rozhodnutím příslušné orgány konglomerátu umožní, aby vyjádřil stanovisko k tomuto rozhodnutí.
Článek 11
Úkoly koordinátora
1. Úkoly, které má koordinátor vykonávat ohledně doplňkového dozoru, zahrnují:
a) koordinaci shromažďování a šíření užitečných nebo zásadních informací při běžných a mimořádných situacích, včetně šíření informací důležitých pro výkon obecného obezřetnostního dohledu příslušného orgánu podle sektorových předpisů;
b) obecný obezřetnostní dohled a hodnocení finanční situace finančního konglomerátu;
c) hodnocení shody s pravidly pro kapitálovou přiměřenost, koncentraci rizik a transakce uvnitř skupiny, jak jsou stanoveny v článcích 6, 7 a 8;
d) hodnocení struktury finančního konglomerátu, organizace a systému vnitřní kontroly, jak jsou stanoveny v článku 9;
e) plánování a koordinaci dozorových činností při běžných a mimořádných situacích ve spolupráci s dotyčnými příslušnými orgány;
f) jiné úkoly, opatření a rozhodnutí, které koordinátorovi ukládá tato směrnice nebo které jsou patří do rámce uplatňování této směrnice.
V zájmu usnadnění doplňkového dozoru a jeho vybudování na širokém právním základě zavedou koordinátor a jiné dotyčné příslušné orgány a v případě potřeby ostatní dotyčné příslušné orgány vzájemné koordinační dohody. Koordinační dohody mohou koordinátorovi svěřovat další úkoly a mohou upřesňovat postupy dotyčné příslušné orgány při rozhodování podle článků 3 a 4, čl. 5 odst. 4, článku 6, čl. 12 odst. 2 a článků 16 a 18 a pro spolupráci s ostatními příslušnými orgány.
2. Pokud koordinátor potřebuje informace, které již byly poskytnuty jinému příslušnému orgánu v souladu se sektorovými předpisy, měl by kontaktovat tento orgán, kdykoli to bude možné, aby předešel dvojímu hlášení podávaných různým orgánům zúčastněným na dozoru.
3. Aniž je dotčena možnost přenesení konkrétních dozorových pravomocí a odpovědností, jak stanoví právní předpisy Společenství, nejsou přítomností koordinátora pověřeného zvláštními úkoly týkajícími se doplňkového dozoru nad regulovanými podniky ve finančním konglomerátu dotčeny úkoly a odpovědnosti příslušných orgánů podle sektorových předpisů.
Článek 12
Spolupráce a výměna informací mezi příslušnými orgány
1. Příslušné orgány pověřené dozorem nad regulovanými podniky ve finančním konglomerátu a příslušný orgán určený koordinátorem pro tento finanční konglomerát vzájemně úzce spolupracují. Aniž jsou dotčeny jejich odpovědnosti definované sektorovými předpisy, poskytují si tyto orgány, bez ohledu na to, zda jsou usazeny ve stejném členském státě či nikoli, vzájemně veškeré informace užitečné nebo zásadní pro výkon dozorových úkolů druhého orgánu podle sektorových předpisů a této směrnice. K tomuto účelu příslušné orgány a koordinátor na požádání sdělují veškeré užitečné informace a z vlastního podnětu sdělují veškeré nezbytné informace.
Tato spolupráce zajišťuje alespoň shromažďování a výměnu informací o
a) určení skupinové struktury všech velkých podniků náležejících k finančnímu konglomerátu a příslušných orgánů regulovaných podniků ve skupině;
b) strategiích finančního konglomerátu;
c) finanční situaci finančního konglomerátu, zejména ohledně kapitálové přiměřenosti, transakcí uvnitř skupiny, koncentrace rizik a rentability;
d) hlavních akcionářích a ředitelích finančního konglomerátu;
e) systémech organizace, řízení rizik a vnitřní kontroly na úrovni finančního konglomerátu;
f) postupech pro shromažďování informací od podniků ve finančním konglomerátu a ověřování těchto informací;
g) nepříznivém vývoji v regulovaných podnicích či jiných podnicích finančního konglomerátu, který by se mohl vážně dotknout regulovaných podniků;
h) zásadních sankcích a výjimečných opatřeních přijatých příslušnými orgány v souladu se sektorovými předpisy nebo touto směrnicí.
Příslušné orgány si mohou rovněž vyměňovat informace, které mohou být nutné pro plnění jejich úkolů, o regulovaných podnicích ve finančním konglomerátu v souladu se sektorovými předpisy s těmito orgány: centrální banky, Evropský systém centrálních bank a Evropská centrální banka.
2. Aniž jsou dotčeny jejich úkoly definované sektorovými předpisy, konzultují se příslušné orgány před rozhodnutím o následujících otázkách v případech, kdy jsou tato rozhodnutí významná pro dozorové úkoly ostatních příslušných orgánů:
a) změny ve struktuře akcionářů, organizační nebo řídicí struktuře regulovaných podniků ve finančním konglomerátu, které vyžadují souhlas nebo povolení příslušných orgánů;
b) zásadní sankce a výjimečná opatření přijatá příslušnými orgány.
Příslušný orgán může rozhodnout, že nebude konzultovat ostatní příslušné orgány v naléhavém případě nebo v případě, kdy by taková konzultace mohla ohrozit účinnost rozhodnutí. V takovém případě příslušný orgán bez prodlení informuje ostatní příslušné orgány.
3. Koordinátor může vyzvat příslušné orgány členského státu, ve kterém má sídlo mateřský podnik, jež samy nevykonávají doplňkový dozor podle článku 10, aby požádaly mateřský podnik o jakékoli informace užitečné pro výkon jeho koordinace, jak je stanoveno v článku 11, a aby předaly tyto informace koordinátorovi.
V případě, že informace uvedené v čl. 14 odst. 2 byly již některému příslušnému orgánu poskytnuty v souladu se sektorovými předpisy, mohou příslušné orgány pověřené výkonem doplňkového dozoru požádat zmíněný orgán, aby jim tyto informace předal.
4. Členské státy povolují výměnu informaci mezi svými příslušnými orgány a mezi svými příslušnými orgány a ostatními orgány, jak je uvedeno v odstavcích 1, 2 a 3. Shromažďování nebo držení informací o podniku ve finančním konglomerátu, který není regulovaným podnikem, nijak neznamená, že příslušné orgány musí vykonávat dozor ve vztahu k takovým podnikům samotným.
Informace získané v rámci doplňkového dozoru, a zejména každá výměna informací mezi příslušnými orgány a mezi příslušnými orgány a ostatními orgány, která je stanovena touto směrnicí, podléhají ustanovením sektorových předpisů o profesním tajemství a sdělování důvěrných informací.
Článek 13
Osoby odpovědné za řízení smíšené finanční holdingové společnosti
Členské státy požadují, aby osoby, které skutečně řídí podnikání smíšené finanční holdingové společnosti, měly dostatečně dobrou pověst a měly dostatečné zkušenosti pro výkon těchto funkcí.
Článek 14
Přístup k informacím
1. Členské státy zajistí, aby na jejich území neexistovaly žádné právní překážky, které by bránily fyzickým a právnickým osobám zahrnutým do doplňkového dozoru, bez ohledu na to, zda se jedná o regulované podniky či nikoli, vyměňovat si mezi sebou informace, které mohou být významné pro účely doplňkového dozoru.
2. Členské státy zajistí, aby při přímém či nepřímém styku s podniky ve finančním konglomerátu, ať se jedná o regulovaný podnik či nikoli, měly jejich příslušné orgány pověřené výkonem doplňkového dozoru přístup ke všem informacím, které mohou být významné pro účely doplňkového dozoru.
Článek 15
Ověřování
V případě, že při uplatňování této směrnice si příslušné orgány v určitých případech chtějí ověřit informace o podniku, regulovaném či nikoli, který je součástí finančního konglomerátu a má sídlo v jiném členském státě, požádají příslušné orgány tohoto jiného členského státu, aby ověření nechaly provést.
Orgány, které obdrží takovou žádost, ji vyřídí v rámci svých pravomocí tak, že buď provedou ověření samy, nebo umožní auditorovi nebo znalci, aby je provedl, nebo umožní orgánu, který žádost podal, aby ověření provedl sám.
Příslušný orgán, který podal žádost, se může podle své úvahy ověřování zúčastnit, pokud je neprovádí sám.
Článek 16
Vynucovací opatření
Pokud regulované podniky ve finančním konglomerátu nesplňují požadavky uvedené v článcích 6 až 9 nebo v případě, že požadavky jsou splněny, ale může být přesto ohrožena solventnost, nebo v případě, kdy transakce uvnitř skupiny nebo koncentrace rizik představují hrozbu pro finanční situaci regulovaných podniků, musí být co nejdříve přijata nezbytná opatření k nápravě situace:
- koordinátorem ve vztahu ke smíšené finanční holdingové společnosti,
- příslušnými orgány ve vztahu k regulovaným podnikům; proto koordinátor informuje tyto příslušné orgány o svých zjištěních.
Aniž je dotčen čl. 17 odst. 2, mohou členské státy určit, jaká opatření mohou jejich příslušné orgány přijmout ohledně smíšených finančních holdingových společností.
Dotyčné příslušné orgány včetně koordinátora ve vhodných případech koordinují své dozorové úkony.
Článek 17
Doplňkové pravomoci příslušných orgánů
1. Až do další harmonizace mezi sektorovými předpisy členské státy pověří své příslušné orgány přijímáním veškerých dozorových opatření, která jsou považována za nutná k tomu, aby se předešlo porušení sektorových předpisů regulovanými podniky ve finančním konglomerátu, nebo aby se toto porušení napravilo.
2. Aniž jsou dotčeny jejich trestněprávní předpisy, zajišťují členské státy, aby sankce nebo opatření určená k ukončení zjištěného porušení předpisů nebo odstranění příčin takového porušení bylo možné uložit smíšeným finančním holdingovým společnostem nebo osobám, které je skutečně řídí, které poruší právní nebo správní předpisy přijaté k provedení této směrnice. V určitých případech mohou taková opatření vyžadovat zásah soudů. Příslušné orgány úzce spolupracují, aby zajistily, že tyto sankce nebo opatření přinesou žádoucí výsledky.
ODDÍL 4
TŘETÍ ZEMĚ
Článek 18
Mateřské podniky se sídlem mimo Společenství
1. Aniž jsou dotčeny sektorové předpisy, ověřují příslušné orgány v případě uvedeném v čl. 5 odst. 3, zda regulované podniky, jejichž mateřský podnik má sídlo mimo Společenství, podléhají dozoru ze strany příslušného orgánu třetí země, který je rovnocenný dozoru stanovenému touto směrnicí pro doplňkový dozor nad regulovanými podniky uvedenými v čl. 5 odst. 2. Ověření provádí příslušný orgán, který by byl koordinátorem, kdyby se měla použít kritéria stanovená v čl. 10 odst. 2, na žádost mateřského podniku nebo kteréhokoli z regulovaných podniků povolených ve Společenství nebo z vlastního podnětu. Tento příslušný orgán konzultuje ostatní dotyčné příslušné orgány a přihlíží ke všem použitelným pokynům, které vypracuje Výbor pro finanční konglomeráty v souladu s čl. 21 odst. 5. Pro tento účel konzultuje příslušný orgán výbor před přijetím rozhodnutí.
2. Pokud neexistuje rovnocenný dozor ve smyslu odstavce 1, uplatňují členské státy na regulované podniky obdobně předpisy o doplňkovém dozoru nad regulovanými podniky uvedenými v čl. 5 odst. 2. Příslušné orgány mohou rovněž uplatnit jednu z metod stanovených v odstavci 3.
3. Členské státy umožňují svým příslušným orgánům, aby uplatňovaly jiné metody, které zajistí patřičný doplňkový dozor nad regulovanými podniky ve finančním konglomerátu. Tyto metody musí schválit koordinátor po konzultaci s ostatními dotyčnými příslušnými orgány. Příslušné orgány mohou zejména požadovat zřízení smíšené finanční holdingové společnosti se sídlem ve Společenství a uplatňovat tuto směrnici na regulované podniky ve finančním konglomerátu, v jehož čele stojí tato holdingová společnost. Metody musí dosahovat cílů doplňkového dozoru, jak jsou vymezeny v této směrnici, a musí být oznámeny ostatním dotyčným příslušným orgánům a Komisi.
Článek 19
Spolupráce s příslušnými orgány třetích zemí
1. Ustanovení čl. 25 odst. 1 a 2 směrnice 2000/12/ES a článek 10a směrnice 98/78/ES se použijí obdobně pro sjednání dohod s jednou nebo více třetími zeměmi o způsobech výkonu doplňkového dozoru nad regulovanými podniky ve finančním konglomerátu.
2. Komise, Poradní výbor pro bankovnictví, Výbor pro pojišťovnictví a Výbor pro finanční konglomeráty posoudí výsledek jednání uvedených v odstavci 1 a výslednou situaci.
KAPITOLA III
PRAVOMOCI SVĚŘENÉ KOMISI A POSTUP PROJEDNÁVÁNÍ VE VÝBORECH
Článek 20
Pravomoci svěřené Komisi
1. Komise přijímá postupem podle čl. 21 odst. 2 technické úpravy, které je třeba učinit v této směrnici v těchto oblastech:
a) přesnější formulování definic uvedených v článku 2 tak, aby byl při uplatňování této směrnice brán zřetel na vývoj finančních trhů;
b) přesnější formulování definic uvedených v článku 2, které bude zajišťovat jednotné uplatňování této směrnice ve Společenství;
c) sladění terminologie a úprava definic ve směrnici v souladu s následnými akty Společenství o regulovaných podnicích a jiných souvisejících otázkách;
d) přesnější definice metod výpočtu uvedených v příloze I, která bude přihlížet k vývoji finančních trhů a technikám obezřetnostního dohledu;
e) koordinace ustanovení přijatých podle článků 7 a 8 a přílohy II v zájmu podpory jednotného provádění ve Společenství.
2. Komise informuje veřejnost o jakémkoli návrhu předloženém v souladu s tímto článkem a bude konzultovat zúčastněné strany předtím, nežli předloží návrh opatření Výboru pro finanční konglomeráty uvedenému v článku 21.
Článek 21
Výbor
1. Komisi je nápomocen Výbor pro finanční konglomeráty (dále jen "výbor").
2. Odkazuje-li se na tento odstavec, použijí se články 5 a 7 rozhodnutí 1999/468/ES s ohledem na článek 8 zmíněného rozhodnutí.
Doba uvedená v čl. 5 odst. 6 rozhodnutí 1999/468/ES je tři měsíce.
3. Výbor přijme svůj jednací řád.
4. Aniž jsou dotčena již přijatá prováděcí pravidla, pozastaví se po uplynutí lhůty čtyř let po vstupu této směrnice v platnost uplatňování ustanovení směrnice, která vyžadují přijetí technických pravidel a rozhodnutí postupem podle odstavce 2. Na návrh Komise mohou Evropský parlament a Rada obnovit dotčená ustanovení postupem podle článku 251 Smlouvy, a proto je přezkoumá před uplynutím uvedené lhůty.
5. Výbor může poskytovat obecné pokyny ohledně toho, zda je pravděpodobné, že ujednání o doplňkovém dozoru příslušných orgánů ve třetích zemích dosahují cílů doplňkového dozoru, jak jsou vymezeny v této směrnici, ve vztahu k regulovaným podnikům ve finančním konglomerátu, v jehož čele stojí podnik se sídlem mimo Společenství. Výbor tyto pokyny průběžně přezkoumává a přihlíží ke všem změnám doplňkového dozoru prováděného takovými příslušnými orgány.
6. Členské státy průběžně informují Výbor o zásadách, které uplatňují při dozoru nad transakcemi uvnitř skupiny a koncentrací rizik.
KAPITOLA IV
ZMĚNY STÁVAJÍCÍCH SMĚRNIC
Článek 22
Změny směrnice 73/239/EHS
Směrnice 73/239/EHS se mění takto:
1. Vkládá se nový článek 12a, který zní:
"Článek 12a
1. Příslušné orgány jiného dotyčného členského státu jsou konzultovány před udělením povolení pojišťovně, která je
a) dceřiným podnikem pojišťovny povolené v jiném členském státě, nebo
b) dceřiným podnikem mateřského podniku pojišťovny povolené v jiném členském státě, nebo
c) kontrolována stejnou osobou, fyzickou či právnickou, která kontroluje pojišťovnu povolenou v jiném členském státě.
2. Příslušné orgány jiného dotyčného členského státu pověřené dozorem nad úvěrovými institucemi nebo investičními podniky jsou konzultovány před udělením povolení pojišťovně, která je
a) dceřiným podnikem úvěrové instituce nebo investičního podniku povoleného ve Společenství, nebo
b) dceřiným podnikem mateřského podniku úvěrové instituce nebo investičního podniku povoleného Společenství, nebo
c) kontrolována stejnou osobou, fyzickou či právnickou, která kontroluje úvěrovou instituci nebo investiční podnik povoleného ve Společenství.
3. Dotyčné příslušné orgány uvedené v odstavcích 1 a 2 vzájemně konzultují zejména při hodnocení vhodnosti akcionářů a pověsti a zkušeností ředitelů zúčastněných na řízení jiného podniku ze stejné skupiny. Vzájemně se informují o všech údajích týkajících se vhodnosti akcionářů a pověsti a zkušeností ředitelů majících význam pro ostatní příslušné orgány zúčastněné při vydávání povolení i při průběžné kontrole dodržování provozních podmínek."
2. V čl. 16 odst. 2 se doplňují nové pododstavce, které znějí:
"Disponibilní míra solventnosti se snižuje také o tyto položky:
a) účasti, které má pojišťovna v
- pojišťovnách ve smyslu článku 6 této směrnice, článku 6 první směrnice 79/267/EHS ze dne 5. března 1979 o koordinaci právních a správních předpisů týkajících se přístupu k činnosti v přímém životním pojištění a jejího výkonu [17] nebo článku 1b směrnice Evropského parlamentu a Rady 98/78/ES [18],
- zajišťovnách ve smyslu čl. 1 písm. c) směrnice 98/78/ES,
- holdingových pojišťovnách smyslu čl. 1 písm. i) směrnice 98/78/ES,
- úvěrových institucích a finančních institucích ve smyslu čl. 1 odst. 1 a 5 směrnice Evropského parlamentu a Rady 2000/12/ES [19],
- investičních podnicích a finančních institucích ve smyslu čl. 1 odst. 2 směrnice 93/22/EHS [20] a čl. 2 odst. 4 a 7 směrnice 93/6/EHS [21];
b) každou z následujících položek, které pojišťovna drží ve vztahu k podnikům vymezeným v písmenu a), ve kterých má účast:
- nástroje uvedené v odstavci 3,
- nástroje uvedené v čl. 18 odst. 3 směrnice 79/267/EHS,
- podřízené pohledávky a nástroje uvedené v článku 35 a čl. 36 odst. 3 směrnice 2000/12/ES.
Je-li účast v jiné úvěrové instituci, investičním podniku, finanční instituci, pojišťovně nebo zajišťovně nebo holdingové pojišťovně držena dočasně za účelem operace finanční pomoci, které má reorganizovat a zachránit tento podnik, mohou se příslušné orgány odchýlit od ustanovení o odpočtu uvedených ve čtvrtém pododstavci písm. a) a b).
Jako alternativu odpočtu položek uvedených ve čtvrtém pododstavci písm. a) a b), které pojišťovna drží v úvěrových institucích, investičních podnicích a finančních institucích, mohou členské státy povolit svým pojišťovnám, aby obdobně použily metody 1, 2 nebo 3 uvedené v příloze I směrnice Evropského parlamentu a Rady 2002/87/ES ze dne 16. prosince 2002 o doplňkovém dozoru nad úvěrovými institucemi, pojišťovnami a investičními podniky ve finančním konglomerátu [22]. Metoda 1 (účetní konsolidace) se použije, pouze pokud si je příslušný orgán jist úrovní integrovaného řízení a vnitřní kontroly u podniků, které by byly zahrnuty dokonsolidace. Zvolená metoda je uplatňována dlouhodobě a konzistentně.
Členské státy mohou stanovit, že pro výpočet míry solventnosti podle této směrnice nemusí pojišťovny podléhající doplňkovému dozoru podle směrnice 98/78/ES nebo doplňkovému dozoru podle směrnice 2002/87/ES odpočítávat položky uvedené ve čtvrtém pododstavci písm. a) a b), které jsou drženy v úvěrových institucích, investičních podnicích, finančních institucích, pojišťovnách nebo zajišťovnách nebo holdingových pojišťovnách, které jsou zahrnuty do doplňkového dozoru.
Pro účely odpočtu účastí uvedených v tomto odstavci se účastí rozumí účast ve smyslu čl. 1 písm. f) směrnice 98/78/ES."
Článek 23
Změny směrnice 79/267/EHS
Směrnice 79/267/ES se mění takto:
1. Vkládá se nový článek 12a, který zní:
"Článek 12a
1. Příslušné orgány jiného dotyčného členského státu jsou konzultovány před udělením povolení životní pojišťovně, která je
a) dceřiným podnikem pojišťovny povolené v jiném členském státě, nebo
b) dceřiným podnikem mateřského podniku pojišťovny povolené v jiném členském státě, nebo
c) kontrolována stejnou osobou, fyzickou či právnickou, která kontroluje pojišťovnu, povolené v jiném členském státě.
2. Příslušné orgány jiného dotyčného členského státu pověřené dozorem nad úvěrovými institucemi nebo investičními podniky jsou konzultovány před udělením povolení životní pojišťovně, která je
a) dceřiným podnikem úvěrové instituce nebo investičního podniku povoleného ve Společenství, nebo
b) dceřiným podnikem mateřského podniku úvěrové instituce nebo investičního podniku povoleného ve Společenství, nebo
c) kontrolována stejnou osobou, fyzickou či právnickou, která kontroluje úvěrovou instituci nebo investiční podnik povolený ve Společenství.
3. Dotyčné příslušné orgány uvedené v odstavcích 1 a 2 vzájemně konzultují zejména při hodnocení vhodnosti akcionářů a pověsti a zkušeností ředitelů zúčastněných na řízení jiného podniku ze stejné skupiny. Vzájemně se informují o všech údajích týkajících se vhodnosti akcionářů a pověsti a zkušeností ředitelů majících význam pro ostatní příslušné orgány zúčastněné při vydávání povolení i při průběžné kontrole dodržování provozních podmínek."
2. V čl. 18 odst. 2 se doplňují nové pododstavce, které znějí:
"Disponibilní míra solventnosti se snižuje také o tyto položky:
a) účasti, které má životní pojišťovna v
- pojišťovnách ve smyslu článku 6 této směrnice, článku 6 směrnice 73/239/EHS [23] nebo čl. 1 písm. b) směrnice Evropského parlamentu a Rady 98/78/ES [24],
- zajišťovnách ve smyslu čl. 1 písm. c) směrnice 98/78/ES,
- holdingových pojišťovnách smyslu čl. 1 písm. i) směrnice 98/78/ES,
- úvěrových institucích a finančních institucích ve smyslu čl. 1 odst. 1 a 5 směrnice Evropského parlamentu a Rady 2000/12/ES [25],
- investičních podnicích a finančních institucích ve smyslu čl. 1 odst. 2 směrnice 93/22/EHS [26] a čl. 2 odst. 4 a 7 směrnice 93/6/EHS [27];
b) každá z následujících položek, které životní pojišťovna drží ve vztahu k podnikům vymezeným v písmenu a), ve kterých má účast:
- nástroje uvedené v odstavci 3,
- nástroje uvedené v čl. 16 odst. 3 směrnice 73/239/EHS,
- podřízené pohledávky a nástroje uvedené v článku 35 a čl. 36 odst. 3 směrnice 2000/12/ES.
Členské státy mohou stanovit, že pro výpočet míry solventnosti podle této směrnice nemusí pojišťovny podléhající doplňkovému dozoru v souladu se směrnicí 98/78/ES nebo doplňkovému dozoru v souladu se směrnicí 2002/87/ES odpočítávat položky uvedené ve třetím pododstavci písm. a) a b), které jsou drženy v úvěrových institucích, investičních podnicích, finančních institucích, pojišťovnách nebo zajišťovnách nebo holdingových pojišťovnách, které jsou zahrnuty do doplňkového dozoru.
Pro účely odpočtu účastí uvedených v tomto odstavci se účastí rozumí účast ve smyslu čl. 1 písm. f) směrnice 98/78/ES."
Článek 24
Změny směrnice 92/49/EHS
Směrnice 92/49/EHS se mění takto:
1. V článku 15 se vkládá nový odstavec 1a, který zní:
"1a. Pokud je nabyvatelem podílů uvedených v odstavci 1 pojišťovna, úvěrová instituce nebo investiční podnik povolený v jiném členském státě nebo mateřský podnik takového podniku nebo fyzická či právnická osoba kontrolující takový podnik, a pokud by se v důsledku tohoto nabytí podnik, ve kterém nabyvatel navrhuje získání podílu, stal dceřiným podnikem nabyvatele nebo by přešel pod jeho kontrolu, musí vyhodnocení tohoto nabytí předcházet konzultace podle článku 12a směrnice 73/239/EHS."
2. V článku 16 se odstavec 5c nahrazuje tímto:
"5c. Tento článek nebrání příslušnému orgánu, aby předal
- centrálním bankám a jiným orgánům s podobnou funkcí v jejich postavení měnových orgánů,
- případně jiným státním orgánům pověřeným dohledem nad platebními systémy,
informace určené k plnění jejich úkolů, ani takovým úřadům či orgánům nebrání sdělit příslušným orgánům takové informace, jaké mohou potřebovat pro účely odstavce 4. Informace získané v této souvislosti podléhají podmínkám profesního tajemství uloženým v tomto článku."
Článek 25
Změny směrnice 92/96/EHS
Směrnice 92/96/EHS se mění takto:
1. V článku 14 se vkládá nový odstavec 1a, který zní:
"1a. Pokud je nabyvatelem podílů uvedených v odstavci 1 pojišťovna, úvěrová instituce nebo investiční podnik povolený v jiném členském státě nebo mateřský podnik takového podniku nebo fyzická či právnická osoba kontrolující takový podnik, a pokud by se v důsledku tohoto nabytí podnik, ve kterém nabyvatel navrhuje získání podílu, stal dceřiným podnikem nebo by podléhal kontrole nabyvatele, musí vyhodnocení tohoto nabytí předcházet konzultace podle článku 12a směrnice 79/267/EHS."
2. V článku 15 se odstavec 5c nahrazuje tímto:
"5c. Tento článek nebrání příslušnému orgánu, aby předal
- centrálním bankám a jiným orgánům s podobnou funkcí v jejich postavení měnových orgánů,
- případně jiným státním orgánům pověřeným dohledem nad platebními systémy,
informace určené k plnění jejich úkolů, ani takovým úřadům či orgánům nebrání sdělit příslušným orgánům takové informace, jaké mohou potřebovat pro účely odstavce 4. Informace získané v této souvislosti podléhají podmínkám profesního tajemství uloženým v tomto článku."
Článek 26
Změny směrnice 93/6/EHS
V čl. 7 odst. 3 směrnice 93/6/EHS se první a druhá odrážka nahrazují tímto:
"— "finanční holdingová společnost" je finanční instituce, jejíž dceřiné podniky jsou buď výlučně nebo hlavně investiční podniky nebo jiné finanční instituce, z nichž alespoň jedna je investiční podnik, a která není smíšenou finanční holdingovou společností ve smyslu směrnice Evropského parlamentu a Rady 2002/87/ES ze dne 16. prosince 2002 o doplňkovém dozoru nad úvěrovými institucemi, pojišťovnami a investičními podniky ve finančním konglomerátu [29],
— "holdingová společnost se smíšenou činností" je mateřský podnik, který není finanční holdingovou společností nebo investičním podnikem nebo smíšenou finanční holdingovou společností ve smyslu směrnice 2002/87/ES a jehož dceřiné podniky zahrnují alespoň jeden investiční podnik,"
Článek 27
Změny směrnice 93/22/EHS
Směrnice 93/22/EHS se mění takto:
1. V článku 6 se doplňují nové pododstavce, které znějí:
"Příslušný orgán zúčastněného členského státu pověřený dohledem nad úvěrovými institucemi nebo dozorem nad pojišťovnami je konzultován před udělením povolení investičnímu podniku, který je
a) dceřiným podnikem úvěrové instituce nebo pojišťovny povolené ve Společenství, nebo
b) dceřiným podnikem mateřského podniku úvěrové instituce nebo pojišťovny povolené ve Společenství, nebo
c) kontrolován toutéž fyzickou či právnickou osobou, která kontroluje úvěrovou instituci nebo pojišťovnu povolenou ve Společenství.
Dotyčné příslušné orgány uvedené v prvním a druhém pododstavci vzájemně konzultují zejména při hodnocení vhodnosti akcionářů a pověsti a zkušeností ředitelů zúčastněných na řízení jiného podniku ze stejné skupiny. Vzájemně se informují o všech údajích týkajících se vhodnosti akcionářů a pověsti a zkušeností ředitelů majících význam pro ostatní příslušné orgány zúčastněné při vydávání povolení i při průběžné kontrole dodržování provozních podmínek."
2. V článku 9 se odstavec 2 nahrazuje tímto:
"2. Pokud je nabyvatelem podílu uvedeným v odstavci 1 investiční podnik, úvěrová instituce nebo pojišťovna povolená v jiném členském státě nebo mateřský podnik investičního podniku, úvěrové instituce nebo pojišťovna povolená v jiném členském státě nebo fyzická či právnická osoba kontrolující investiční podnik, úvěrovou instituci nebo pojišťovnu povolenou v jiném členském státě, a pokud by se v důsledku tohoto nabytí podnik, ve kterém nabyvatel navrhuje získání podílu, stal dceřiným podnikem nabyvatele nebo by přešel pod jeho kontrolu, musí vyhodnocení tohoto nabytí předcházet konzultace podle článku 6."
Článek 28
Změny směrnice 98/78/ES
Směrnice 98/78/ES se mění takto:
1. V článku 1 se písmena g), h), i) a j) nahrazují tímto:
"g) "podnikem držícím účast" podnik, který je buď mateřským podnikem, nebo jiným podnikem, který drží účast, nebo podnik spojený s jiným podnikem vztahem ve smyslu čl. 12 odst. 1 směrnice 83/349/EHS;
h) "přidruženým podnikem" buď dceřiný podnik, nebo jiný podnik, ve kterém je držena účast, nebo podnik spojený s jiným podnikem vztahem ve smyslu čl. 12 odst. 1 směrnice 83/349/EHS;
i) "holdingovou pojišťovnou" mateřský podnik, jehož hlavní činností je získávat a držet účasti v dceřiných podnicích, přičemž těmito dceřinými podniky jsou výlučně nebo především pojišťovny, zajišťovny nebo pojišťovny ze třetích zemí, a alespoň jeden z těchto dceřiných podniků je pojišťovnou, a který není smíšenou finanční holdingovou společností ve smyslu směrnice Evropského parlamentu a Rady 2002/87/ES ze dne 16. prosince 2002 o doplňkovém dozoru nad úvěrovými institucemi, pojišťovnami a investičními podniky ve finančním konglomerátu [30];
j) "holdingovou pojišťovnou se smíšenou činností" mateřský podnik jiný než pojišťovna, pojišťovna ze třetí země, zajišťovna nebo holdingová pojišťovna nebo smíšená finanční holdingová společnost ve smyslu směrnice 2002/87/ES, jehož alespoň jeden dceřiný podnik je pojišťovnou."
2. V čl. 6 odst. 3 se doplňuje nová věta, která zní:
"Příslušný orgán, který podal žádost, se může podle své úvahy ověřování zúčastnit, pokud je neprovádí sám."
3. V čl. 8 odst. 2 se první pododstavec nahrazuje tímto:
"Členské státy požadují, aby pojišťovny měly přiměřené postupy pro řízení rizik a mechanismy vnitřní kontroly, včetně řádných výkaznických a účetních postupů, aby vhodným způsobem zjišťovaly, oceňovaly, sledovaly a kontrolovaly transakce uvedené v odstavci 1. Členské státy také požadují, aby pojišťovny poskytovaly příslušným orgánům alespoň jednou ročně zprávy o významných transakcích. Tyto postupy a mechanismy podléhají dozoru příslušných orgánů."
4. Vkládají se nové články, které znějí:
"Článek 10a
Spolupráce s příslušnými orgány třetích zemí
1. Komise může Radě předložit návrh, buď na žádost členského státu nebo z vlastního podnětu, na sjednání dohod s jednou nebo více třetími zeměmi o způsobu výkonu doplňkového dozoru nad
a) pojišťovnami, které drží účast na podnicích ve smyslu článku 2 se sídlem ve třetí zemi, a
b) pojišťovnami ze třetí země, které drží účast na podnicích ve smyslu článku 2 se sídlem ve Společenství.
2. Dohody uvedené v odstavci 1 by měly zejména zajistit,
a) aby příslušné orgány členských států byly schopny získat informace nutné pro doplňkový dozor nad pojišťovnami se sídlem ve Společenství a které mají dceřiné podniky nebo drží účasti v podnicích mimo Společenství, a
b) aby příslušné orgány třetích zemí byly schopny získat informace nutné pro doplňkový dozor nad pojišťovnami se sídlem na jejich území a které mají dceřiné podniky nebo drží účasti v podnicích usazených v jednom nebo více členských státech.
3. Komise a Výbor pro pojišťovnictví posoudí výsledek jednání uvedených v odstavci 1 a výslednou situaci.
Článek 10b
Osoby řídící holdingové pojišťovny
Členské státy požadují, aby osoby, které skutečně řídípodnikání holdingové pojišťovny, měly dostatečně dobrou pověst a měly dostatečné zkušenosti pro výkon těchto funkcí."
5. V příloze I oddíle 1 části B se doplňuje nový pododstavec, který zní:
"Pokud neexistuje žádné kapitálové propojení mezi některými z podniků v pojišťovací skupině, určí příslušný orgán poměrný podíl, který bude brán v úvahu."
6. V příloze I oddíle 2 se doplňuje nový pododstavec, který zní:
"2.4a Přidružené úvěrové instituce, investiční podniky a finanční instituce
Při výpočtu upravené solventnosti pojišťovny, která je podnikem držícím účast v úvěrové instituci, investičním podniku nebo finanční instituci, se použijí obdobně pravidla stanovená v čl. 16 odst. 1 směrnice 73/239/EHS a v článku 18 směrnice 79/267/EHS o odpočtu takových účastí i ustanovení o možnosti členských států za určitých podmínek povolit alternativní metody a povolit neodečítávání takových účastí."
Článek 29
Změny směrnice 2000/12/ES
Směrnice 2000/12/ES se mění takto:
1. Článek 1 se mění takto:
a) bod 9) se nahrazuje tímto:
"9. "účastí" pro účely dohledu na konsolidovaném základě a pro účely bodů 15 a 16 čl. 34 odst. 2 se rozumí účast ve smyslu první věty článku 17 směrnice 78/660/EHS nebo přímé nebo nepřímé držení nejméně 20 % hlasovacích práv v podniku nebo základního kapitálu podniku;"
b) body 21 a 22 se nahrazují tímto:
"21. "finanční holdingovou společností" se rozumí finanční instituce, jejíž dceřiné podniky jsou buď výlučně, nebo převážně úvěrovými institucemi nebo finančními institucemi, přičemž alespoň jeden z dceřiných podniků je úvěrovou institucí, a která není smíšenou finanční holdingovou společností ve smyslu směrnice Evropského parlamentu a Rady 2002/87/ES ze dne 16. prosince 2002 o doplňkovém dozoru nad úvěrovými institucemi, pojišťovnami a investičními podniky ve finančním konglomerátu [31];
22. "smíšenou holdingovou společností" se rozumí mateřský podnik, který není finanční holdingovou společností ani úvěrovou institucí ani smíšenou finanční holdingovou společností ve smyslu směrnice Evropského parlamentu a Rady 2002/87/ES, mezi jehož dceřinými podniky je alespoň jedna úvěrová instituce."
2. V článku 12 se doplňují nové pododstavce, které znějí:
"Příslušný orgán zúčastněného členského státu pověřený dozorem nad pojišťovnami nebo investičními podniky je konzultován před vydáním povolení úvěrové instituci, která je
a) dceřiným podnikem pojišťovny nebo investičního podniku povoleného ve Společenství, nebo
b) dceřiným podnikem mateřského pojišťovny nebo investičního podniku povoleného ve Společenství, nebo
c) kontrolována toutéž fyzickou či právnickou osobou, která kontroluje pojišťovnu nebo investiční podnik povolený ve Společenství.
Dotyčné příslušné orgány uvedené v prvním a druhém pododstavci vzájemně konzultují zejména při hodnocení vhodnosti akcionářů a pověsti a zkušeností osob, které se podílejí na řízení jiného podniku ze stejné skupiny. Vzájemně se informují o všech údajích týkajících se vhodnosti akcionářů a pověsti a zkušeností ředitelů majících význam pro ostatní příslušné orgány zúčastněné při vydávání povolení i při průběžném kontrole dodržování provozních podmínek."
3. V článku 16 se odstavec 2 nahrazuje tímto:
"2. Je-li nabyvatelem účasti uvedené v odstavci 1 úvěrová instituce, pojišťovna nebo investiční podnik povolený v jiném členském státě, mateřský podnik úvěrové instituce, pojišťovny nebo investičního podniku povoleného v jiném členské státě nebo fyzická nebo právnická osoba s kontrolou nad úvěrovou institucí, pojišťovnou nebo investičním podnikem povoleným v jiném členském státě a pokud by se instituce, v níž nabyvatel hodlá nabýt účast, tím stala dceřiným podnikem nebo by se dostala pod jeho kontrolu, musí vyhodnocení tohoto nabytí předcházet konzultace podle článku 12."
4. V článku 34 se odstavec 2 mění takto:
a) v prvním pododstavci se body 12 a 13 nahrazují tímto:
"12. účasti v jiných úvěrových a finančních institucích přesahující 10 % jejich základního kapitálu;
13. podřízené pohledávky a nástroje uvedené v článku 35 a čl. 36 odst. 3, které má úvěrová instituce vůči úvěrovým a finančním institucím, v nichž má majetkovou účast přesahující 10 % jejich základního kapitálu;
14. účasti v jiných úvěrových a finančních institucích nepřesahující 10 % jejich základního kapitálu, podřízené pohledávky a nástroje uvedené v článku 35 a čl. 36 odst. 3, které má úvěrová instituce vůči úvěrovým a finančním institucím jiným než uvedeným v bodech 12 a 13, pokud jde o celkovou výši těchto účastí, podřízených pohledávek a nástrojů přesahující 10 % kapitálu této úvěrové instituce vypočítaného před odpočtem položek v bodech 12 až 16;
15. účasti ve smyslu čl. 1 odst. 9, které má úvěrová instituce v
- pojišťovnách ve smyslu článku 6 směrnice 73/239/EHS, článku 6 směrnice 79/267/EHS nebo čl. 1 písm. b) směrnice Evropského parlamentu a Rady 98/78/ES [32];
- zajišťovnách ve smyslu čl. 1 písm. c) směrnice 98/78/ES,
- holdingových pojišťovnách ve smyslu čl. 1 písm. i) směrnice 98/78/ES;
16. každá z následujících položek, které má úvěrová instituce vůči podnikům vymezeným v bodě 15, ve které má účast:
- nástroje uvedené v čl. 16 odst. 3 směrnice 73/239/EHS,
- nástroje uvedené v čl. 18 odst. 3 směrnice 79/267/EHS.",
b) druhý pododstavec se nahrazuje tímto:
"Je-li účast v jiné úvěrové instituci, finanční instituci, pojišťovně nebo zajišťovně nebo holdingové pojišťovně držena dočasně za účelem operace finanční pomoci, které má reorganizovat a zachránit tento podnik, může se příslušný orgán odchýlit od ustanovení o odpočtu uvedených v bodech 12 až 16.
Jako alternativu odpočtu položek uvedených v bodech 15 a 16 mohou členské státy povolit svým úvěrovým institucím, aby obdobně použily metody 1, 2 nebo 3 uvedené v příloze I směrnice Evropského parlamentu a Rady 2002/87/ES. Metoda 1 (účetní konsolidace) se použije, pouze pokud si je příslušný orgán jist úrovní integrovaného řízení a vnitřní kontroly u podniků, které by byly zahrnuty do konsolidace. Zvolená metoda je uplatňována dlouhodobě a konzistentně.
Členské státy mohou stanovit, že pro výpočet nekonsolidovaného kapitálu nemusí úvěrové instituce podléhající dohledu na konsolidovaném základě podle kapitoly 3 nebo doplňkovému dozoru podle směrnice 2002/87/ES odpočítávat položky uvedené v bodech 12 až 16, které jsou drženy v úvěrových institucích, finančních institucích, pojišťovnách nebo zajišťovnách nebo holdingových pojišťovnách, které jsou zahrnuty do působnosti dohledu na konsolidovaném základě nebo doplňkového dozoru.
Toto ustanovení se vztahuje na všechna pravidla obezřetnostního dohledu harmonizovaná předpisy Společenství."
5. V článku 51 se odstavec 3 nahrazuje tímto:
"3. Členské státy nejsou povinny uplatňovat limity stanovené v odstavcích 1 a 2 na účasti v pojišťovacích podnicích, jak jsou vymezeny ve směrnici 73/239/EHS a směrnici 79/267/EHS, nebo v zajišťovnách, jak jsou vymezeny ve směrnici 98/78/ES."
6. V čl. 52 odst. 2 se poslední věta nahrazuje tímto:
"Aniž je dotčen článek 54a, nemá konsolidace finanční situace finanční holdingové společnosti v žádném případě za následek, že by příslušné orgány byly povinny plnit dohlížecí úlohu ve vztahu k této finanční holdingové společnosti samotné."
7. Článek 54 se mění takto:
a) v odstavci 1 se doplňuje nový pododstavec, který zní:
"Jsou-li podniky propojeny vztahem ve smyslu čl. 12 odst. 1 směrnice 83/349/EHS, určí příslušné orgány způsob, jakým se provede konsolidace.";
b) v odst. 4 prvním pododstavci se zrušuje třetí odrážka.
8. Vkládá se nový článek, který zní:
"Článek 54a
Osoby řídící finanční holdingové společnosti
Členské státy požadují, aby osoby, které skutečně řídí podnikání finanční holdingové společnosti, měly dostatečně dobrou pověst a měly dostatečné zkušenosti pro výkon těchto funkcí."
9. Vkládá se nový článek, který zní:
"Článek 55a
Transakce uvnitř skupiny se smíšenými finančními holdingovými společnostmi
Aniž je dotčena hlava V kapitola 2 oddíl 3, zajistí členské státy, že v případě, kdy je mateřským podnikem jedné či více úvěrových institucí smíšená finanční holdingová společnost, vykonávají příslušné orgány pověřené dohledem nad těmito úvěrovými institucemi vykonávat obecný dohled nad transakcemi mezi úvěrovou institucí a smíšenou finanční holdingovou společností a jejími dceřinými podniky.
Příslušné orgány požadují, aby úvěrové instituce zavedly přiměřené postupy pro řízení rizik a mechanismy vnitřní kontroly, včetně řádných výkaznických a účetních postupů, aby vhodným způsobem zjišťovaly, oceňovaly, sledovaly a kontrolovaly transakce se svými mateřskými podniky a jejich dceřinými podniky. Příslušné orgány požadují, aby úvěrové instituce hlásily každou významnou transakci s těmito podniky, kromě transakcí uvedených v článku 48. Tyto postupy a významné transakce podléhají kontrole příslušných orgánů.
Pokud tyto transakce uvnitř skupiny ohrožují finanční situaci úvěrové instituce, přijme příslušný orgán pověřený dohledem nad institucí vhodná opatření."
10. V čl. 56 odst. 7 se doplňuje nová věta, která zní:
"Příslušný orgán, který podal žádost, se může podle své úvahy ověřování zúčastnit, pokud je neprovádí sám."
11. Vkládá se nový článek, který zní:
"Článek 56a
Mateřské podniky ze třetích zemí
Jestliže úvěrová instituce, jejímž mateřským podnikem je úvěrová instituce nebo finanční holdingová společnost se sídlem mimo Společenství, nepodléhá dohledu na konsolidovaném základě podle článku 52, ověřují příslušné orgány, zda tato úvěrová instituce podléhá dohledu na konsolidovaném základě ze strany příslušného orgánu třetí země, který je rovnocenný dozoru upravenému zásadami stanovenými v článku 52. Ověření provádí příslušný orgán, který by byl pověřený dohledem na konsolidovaném základě, pokud by se použil čtvrtý pododstavec, na žádost mateřského podniku nebo kteréhokoli z regulovaných podniků povolených ve Společenství nebo z vlastního podnětu. Tento příslušný orgán konzultuje ostatní dotyčné příslušné orgány.
Poradní výbor pro bankovnictví může poskytnout obecné pokyny ohledně toho, zda je pravděpodobné, že opatření dohledu na konsolidovaném základě příslušných orgánů ve třetích zemích dosahují cílů dohledu na konsolidovaném základě, jak jsou vymezeny v této kapitole, ve vztahu k úvěrovým institucím, jejichž mateřský podnik má sídlo mimo Společenství. Výbor tyto pokyny průběžně přezkoumává a přihlíží ke všem změnám dohledu na konsolidovaném základě prováděného takovými příslušnými orgány.
Jako alternativu povolují členské státy svým příslušným orgánům uplatňovat jiné vhodné techniky dozoru, které dosahují cílů dohledu nad úvěrovými institucemi na konsolidovaném základě. Tyto metody musí schválit příslušný orgán, který by byl pověřený dohledem na konsolidovaném základě, po konzultaci s ostatními dotyčnými příslušnými orgány. Příslušné orgány mohou zejména požadovat ustanovení finanční holdingové společnosti se sídlem ve Společenství a uplatnit ustanovenío dohledu na konsolidovaném základě na konsolidovanou situaci této finanční holdingové společnosti. Metody musí dosahovat cílů dohledu na konsolidovaném základě, jak jsou vymezeny v této kapitole, a musí být oznámeny jiným dotyčným příslušným orgánům a Komisi."
KAPITOLA V
SPOLEČNOSTI SPRAVUJÍCÍ AKTIVA
Článek 30
Společnosti spravující aktiva
Do další koordinace sektorových předpisů členské státy zajistí zařazení společností spravujících aktiva:
a) do působnosti dohledu nad úvěrovými institucemi a investičními podniky na konsolidovaném základě nebo do působnosti doplňkového dozoru nad pojišťovnami v pojišťovací skupině a
b) pokud je skupina finančním konglomerátem, do působnosti doplňkového dozoru ve smyslu této směrnice.
Pro účely prvního pododstavce členské státy udělí svým příslušným orgánům pravomoc nebo je pověří rozhodovat o tom, podle kterých sektorových předpisů (sektor bankovnictví, pojišťovací sektor nebo sektor investičních služeb) budou společnosti spravující aktiva zařazeny do dohledu na konsolidovaném základě nebo doplňkového dozoru, uvedeného v prvním pododstavci písm. a). Pro účely tohoto ustanovení se související sektorové předpisy pro formu a rozsah zařazení finančních institucí (u kterých se společnosti spravující aktiva zařazují do působnosti dohledu nad úvěrovými institucemi a investičními podniky na konsolidovaném základě) a zajišťoven (u kterých se společnosti spravující aktiva zařazují do působnosti doplňkového dozoru nad pojišťovnami) použijí obdobně na společnosti spravující aktiva. Pro účely doplňkového dozoru uvedeného v prvním pododstavci písm. b) se společnost spravující aktiva považuje za součást kteréhokoli sektoru, do kterého je zařazena podle prvního pododstavce písm. a).
V případě, že je společnost spravující aktiva součástí finančního konglomerátu, považuje se proto jakýkoli odkaz na pojem regulovaného podniku a jakýkoli odkaz na pojem příslušných orgánů a dotyčných příslušných orgánů pro účely této směrnice za odkaz zahrnující společnosti spravující aktiva nebo příslušné orgány pověřené dozorem nad společnostmi spravujícími aktiva. Toto ustanovení se použije obdobně i pro skupiny uvedené v prvním pododstavci písm. a).
KAPITOLA VI
PŘECHODNÁ A ZÁVĚREČNÁ USTANOVENÍ
Článek 31
Zpráva Komise
1. Do 11. srpna 2007 Komise předloží výboru pro finanční konglomeráty uvedenému v článku 21 zprávu o postupech členských států a v případě nutnosti o potřebě další harmonizace ohledně
- zařazení společností spravujících aktiva do dozoru nad celými skupinami,
- výběru a uplatňování metod kapitálové přiměřenosti stanovených v příloze I,
- definice významných transakcí uvnitř skupiny a významné koncentrace rizik a dozoru nad transakcemi uvnitř skupiny a koncentrací rizik podle přílohy II, zejména ohledně zavedení kvantitativních limitů a kvalitativních požadavků pro tento účel,
- intervalů, ve kterých finanční konglomeráty provádějí výpočty požadavků kapitálové přiměřenosti stanovených v čl. 6 odst. 2 a hlášení koncentrace významných rizik koordinátorovi v souladu s čl. 7 odst. 2.
Komise před předložením svých návrhů konzultuje výbor.
2. Do jednoho roku od dosažení dohody na mezinárodní úrovni o pravidlech pro vyloučení vícenásobného použití vlastního kapitálu ve finančních skupinách Komise přezkoumá, jak sladit ustanovení této směrnice s ustanoveními těchto mezinárodních dohod, a v případě potřeby předloží vhodné návrhy.
Článek 32
Provedení
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
Článek 33
Vstup v platnost
Tato směrnice vstupuje v platnost dnem vyhlášení v Úředním věstníku Evropské unie.
Článek 34
Určení
Tato směrnice je určena členským státům.
Směrnice Komise 2002/97/ES
ze dne 16. prosince 2002,
kterou se mění přílohy směrnic Rady 86/362/EHS, 86/363/EHS a 90/642/EHS o stanovení maximálních limitů reziduí pesticidů (2,4-D, triasulfuronu a thifensulfuron-methylu) v obilovinách, v potravinách živočišného původu a v určitých produktech rostlinného původu, včetně ovoce a zeleniny, a na jejich povrchu
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 86/362/EHS ze dne 24. července 1986 o stanovení maximálních limitů reziduí pesticidů v obilninách a na jejich povrchu [1], naposledy pozměněnou směrnicí Komise 2002/79/ES [2], a zejména na článek 10 uvedené směrnice,
s ohledem na směrnici Rady 86/363/EHS ze dne 24. července 1986 o stanovení maximálních limitů reziduí pesticidů v potravinách živočišného původu a na jejich povrchu [3], naposledy pozměněnou směrnicí Komise 2002/79/ES, a zejména na článek 10 uvedené směrnice,
s ohledem na směrnici Rady 90/642/EHS ze dne 27. listopadu 1990 o stanovení maximálních limitů reziduí pesticidů v určitých produktech rostlinného původu, včetně ovoce a zeleniny, a na jejich povrchu [4], naposledy pozměněnou směrnicí Komise 2002/79/ES, a zejména na článek 7 uvedené směrnice,
s ohledem na směrnici Rady 91/414/EHS ze dne 15. července 1991 o uvádění přípravků na ochranu rostlin na trh [5], naposledy pozměněnou směrnicí Komise 2002/81/ES [6], a zejména na čl. 4 odst. 1 písm. f) uvedené směrnice,
vzhledem k těmto důvodům:
(1) Existující účinné látky 2,4-D, triasulfuron a thifensulfuron-methyl byly směrnicemi Komise 2001/103/ES [7], 2000/66/ES [8] a 2001/99/ES [9] zařazeny do přílohy I směrnice 91/414/EHS pro použití jako herbicidy, aniž by však byly upřesněny zvláštní podmínky mající dopad na plodiny, které mohou být ošetřeny přípravky na ochranu rostlin obsahujícími tyto účinné látky.
(2) Zařazení těchto účinných látek do přílohy I směrnice 91/414/EHS bylo založeno na hodnocení předložených informací týkajících se navržených použití. Informace o tomto použití předložily určité členské státy v souladu s čl. 4 odst. 1 písm. f) směrnice 91/414/EHS. Předložené informace byly přezkoumány a jsou dostatečné pro stanovení určitých maximálních limitů reziduí (MLR).
(3) Neexistuje-li MLR nebo dočasný MLR na úrovni Společenství, stanoví členské státy v souladu s čl. 4 odst. 1 písm. f) směrnice 91/414/EHS dočasný vnitrostátní MLR předtím, než budou moci být povoleny přípravky na ochranu rostlin obsahující tuto účinnou látku.
(4) S ohledem na zařazení dotyčných účinných látek do přílohy I směrnice 91/414/EHS bylo jejich technické a vědecké hodnocení dokončeno formou zprávy Komise o přezkoumání. Zpráva byla dokončena dne 2. října 2001 pro 2,4-D, 13. července 2000 pro triasulfuron a 29. června 2001 pro thifensulfuron-methyl. Ve zprávách je stanoven přijatelný denní příjem (ADI) pro 2,4-D ve výši 0,05 mg/kg tělesné hmotnosti na den, pro triasulfuron ve výši 0,01 mg/kg tělesné hmotnosti na den a pro thifensulfuron-methyl ve výši 0,01 mg/kg tělesné hmotnosti na den. Celoživotní expozice spotřebitelů potravin ošetřených dotyčnými účinnými látkami byla odhadnuta a zhodnocena v souladu s postupy Společenství. Byly též zohledněny pokyny vydané Světovou zdravotnickou organizací [10] a stanovisko Vědeckého výboru pro rostliny [11] k použité metodice. Byl učiněn závěr, že navržené maximální limity reziduí nepovedou k překročení této hodnoty ADI. V průběhu hodnocení a diskusí předcházejících zařazení dotyčných účinných látek do přílohy I směrnice 91/414/EHS nebyly zjištěny akutní toxické účinky, které by vyžadovaly stanovení akutní referenční dávky.
(5) K zajištění náležité ochrany spotřebitelů proti expozici reziduím v produktech nebo na jejich povrchu, pro něž nebyla udělena povolení, je rozumné stanovit dočasné MLR na úrovni meze stanovitelnosti pro všechny tyto produkty spadající do působnosti směrnic 86/362/EHS, 86/363/EHS a 90/642/EHS.
(6) Stanovení takových dočasných maximálních limitů reziduí na úrovni Společenství nebrání tomu, aby členské státy udělily dočasná povolení v souladu s čl. 4 odst. 1 písm. f) směrnice 91/414/EHS a přílohou VI uvedené směrnice. Období čtyř let se považuje za dostatečné k tomu, aby byl umožněn vývoj dalších použití dotyčné účinné látky. Po uplynutí tohoto období by se dočasné MLR měly stát konečnými.
(7) Přílohy směrnic 86/362/EHS, 86/363/EHS a 90/642/EHS by tedy měly být odpovídajícím způsobem změněny.
(8) Komise oznámila návrh této směrnice Světové obchodní organizaci a připomínky, které obdržela, byly zohledněny při přípravě konečného znění směrnice. Možnost stanovení přípustných odchylek od maximálních limitů reziduí pro dovoz u určitých kombinací pesticidu a plodiny bude Komise zkoumat na základě předložení přijatelných údajů.
(9) Tato směrnice je v souladu se stanoviskem Stálého výboru pro potravinový řetězec a zdraví zvířat,
PŘIJALA TUTO SMĚRNICI:
Článek 1
V části A přílohy II směrnice 86/362/EHS se doplňují níže uvedené maximální limity reziduí pesticidů:
Triasulfuron 0,05 obiloviny
Článek 2
V části B přílohy II směrnice 86/363/EHS se doplňují níže uvedené maximální limity reziduí pesticidů:
"Rezidua pesticidů Maximální limity v mg/kg (ppm)
Článek 3
Maximální limity reziduí dotyčných účinných látek, jak jsou uvedeny v příloze této směrnice, se doplňují do přílohy II směrnice 90/642/EHS.
Článek 4
Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 30. června 2003. Neprodleně o nich uvědomí Komisi.
Budou tyto předpisy používat od 1. července 2003.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
Článek 5
Tato směrnice vstupuje v platnost dvacátým dnem po vyhlášení v Úředním věstníku Evropských společenství.
Článek 6
Tato směrnice je určena členským státům.
Nařízení Komise (ES) č. 204/2002
ze dne 19. prosince 2001,
kterým se mění nařízení Rady (EHS) č. 3696/93 o statistické klasifikaci produkce podle činností (CPA) v Evropském hospodářském společenství
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 3696/93 ze dne 29. října 1993 o statistické klasifikaci produkce podle činností (CPA) v Evropském hospodářském společenství [1], ve znění nařízení Komise (ES) č. 1232/98 [2], a zejména s ohledem na čl. 5 písm. b) a článek 6 uvedeného nařízení,
vzhledem k těmto důvodům:
(1) Nařízení (EHS) č. 3696/93 stanovilo statistickou klasifikaci produkce (dále jen CPA), aby byly naplněny potřeby statistiky v rámci Společenství.
(2) Na základě aktualizace klasifikace ekonomických činností ve Společenství (tzv. NACE rev. 1) je třeba změnit CPA.
(3) Změny provedené v harmonizovaném systému a kombinované nomenklatuře (HS/KN) podle nařízení Komise (ES) č. 2031/2001 ze dne 6. srpna 2001, kterým se mění příloha I nařízení Rady (EHS) č. 2658/87 o celní a statistické nomenklatuře a o společném celním sazebníku [3], vyžadují změny CPA a úpravu a vyjasnění znění.
(4) Je třeba změnit CPA, aby byl udržoven propojený mezinárodní systém a dosaženo harmonizace na celosvětové úrovni.
(5) Nařízení Rady (EHS) č. 3696/93 je proto třeba změnit.
(6) Opatření tohoto nařízení jsou v souladu se stanoviskem Výboru pro statistické programy,
PŘIJALA TOTO NAŘÍZENÍ:
Článek 1
Příloha nařízení Rady (EHS) č. 3696/93 se nahrazuje přílohou tohoto nařízení.
Článek 2
Toto nařízení vstupuje v platnost dvacátým dnem po vyhlášení
Nařízení Komise (ES) č. 315/2002
ze dne 20. února 2002
o průzkumu cen čerstvých nebo chlazených jatečně opracovaných těl ovcí na reprezentativních trzích ve Společenství
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 2529/2001 ze dne 19. prosince 2001 o společné organizaci trhu se skopovým a kozím masem [1], a zejména na články 20 a 24 uvedeného nařízení,
vzhledem k těmto důvodům:
(1) Nařízení (ES) č. 2529/2001 stanoví nový režim prémií, který nahrazuje režim upravený v nařízení Rady (ES) č. 2467/98 ze dne 3. listopadu 1998 o společné organizaci trhu se skopovým a kozím masem [2], naposledy pozměněném nařízením (ES) č. 1669/2000 [3]. S cílem zohlednit nová opatření a z důvodu jasnosti je nezbytné vytvořit nová pravidla, která nahradí pravidla stanovená v nařízení Komise (EHS) č. 1481/86 ze dne 15. května 1986 o určování cen čerstvých nebo chlazených jatečně opracovaných těl jehňat zjištěných na reprezentativních trzích Společenství a o sestavování přehledu cen některých dalších provedení jatečně opracovaných těl ovcí ve Společenství [4], naposledy pozměněném nařízením (ES) č. 2877/2000 [5].
(2) Podle článku 20 nařízení (ES) č. 2529/2001 členské státy zjišťují ceny ovcí a skopového masa. Měla by proto být stanovena prováděcí pravidla pro sdělování cen.
(3) Těmito cenami se rozumí ceny zjištěné na reprezentativním trhu nebo reprezentativních trzích každého členského státu u různých kategorií čerstvých nebo chlazených jatečně opracovaných těl ovcí. Pokud je v členském státě více než jeden reprezentativní trh, měl by se kromě toho vzít v úvahu aritmetický, nebo v případě potřeby vážený průměr cenových nabídek zjištěných na těchto trzích.
(4) Ceny zjištěné na trhu musí vycházet z cen jatečně opracovaných těl, bez daně z přidané hodnoty, od nichž však nelze odečítat jiné náklady. Tržní ceny by měly být zjištěny na základě "hmotnosti jatečně opracovaného těla" definované v rozhodnutí Komise 94/434/ES ze dne 30. května 1994, kterým se stanoví prováděcí pravidla k směrnici Rady 93/25/EHS o statistických zjišťováních chovu ovcí a koz, která mají být prováděna členskými státy [6], naposledy pozměněném rozhodnutím1999/47/ES [7]. Mělo by však být umožněno nepoužívat tuto definici v případě jatečně opracovaných těl mladých jehňat o hmotnosti mezi 9 až 16 kilogramy, aby se tak vzala v úvahu tržní praxe spočívající v tom, že na trh se uvádějí celá těla s hlavou a droby, jejichž komerční hodnota je vyšší.
(5) V některých členských státech ceny souvisejí s cenami živých zvířat. Tyto ceny by pak měly být přepočítávány pomocí příslušných koeficientů. V regionech, kde se za účelem odhadu hmotnosti jatečně opracovaného těla posuzují živá zvířata individuálně, se však může z tohoto posouzení vycházet při přepočtu.
(6) Členské státy by měly oznámit Komisi vybrané reprezentativní trhy a kategorie jatečně opracovaných těl, jakož i váženou nebo poměrnou důležitost položek používaných k výpočtu cen, aby tak vysvětlily podstatu zjišťování cen.
(7) Opatření tohoto nařízení jsou v souladu se stanoviskem Řídícího výboru pro ovce a kozy,
PŘIJALA TOTO NAŘÍZENÍ:
Článek 1
1. Členské státy, jejichž produkce skopového masa je vyšší než 200 tun za rok, sdělí Komisi nejpozději každý čtvrtek ceny čerstvých nebo chlazených jatečně opracovaných těl jehňat a bahnic.
2. Těmito cenami se rozumí ceny zjištěné v oblastech kótování členských států uvedených v článku 12 nařízení (ES) č. 2529/2001, které splňují požadavky stanovené v odstavci 1. Musí to být velkoobchodní ceny, které tyto členské státy zjistily na reprezentativním trhu nebo reprezentativních trzích v týdnu předcházejícím týdnu, v němž jsou dané informace poskytovány. Reprezentativní trh nebo trhy musí určit výše uvedené členské státy. Ceny se vypočítají na základě tržních cen, bez daně z přidané hodnoty.
Článek 2
1. Tržní ceny se zjišťují na základě "hmotnosti jatečně opracovaného těla" ve smyslu rozhodnutí 94/434/ES.
Pokud se ceny zjišťují podle různých kategorií jatečně opracovaných těl, musí se cena na reprezentativním trhu rovnat průměru cen zjištěných u zmíněných kategorií na úrovni velkoobchodu během období sedmi dnů; jde o průměr vážený pomocí koeficientů stanovených členskými státy tak, aby odrážely relativní důležitost každé kategorie.
2. V případě jatečně opracovaných těl jehňat o hmotnosti do 16 kilogramů a v souladu s běžnou obchodní praxí mohou být ceny zjištěny před vykolením a odstraněním hlavy.
Pokud se ceny zjišťují na základě živé hmotnosti, cena jednoho kilogramu živé hmotnosti se vydělí maximálním přepočítacím koeficientem 0,5. Jestliže je však běžnou praxí zahrnovat do ceny jehňat do 28 kilogramů živé hmotnosti rovněž hlavu a droby, mohou členské státy stanovit vyšší koeficient.
V oblastech, kde je zjišťování ceny založeno na individuálním posuzování hmotnosti jatečně opracovaných těl jehňat, je přepočet založen na tomto odhadu.
Článek 3
1. Pokud se během sedmidenního období podle čl. 2 odst. 1 konají trhy více než jednou, pak cena každé kategorie odpovídá aritmetickému průměru cenových nabídek zjištěných během každého trhu.
2. Pokud v určité oblasti kótování existuje několik reprezentativních trhů, cena pro tuto oblast se rovná průměru cen zjištěných na zmíněných trzích, váženému pomocí koeficientů stanovených členskými státy tak, aby odrážely relativní důležitost každého trhu nebo každé kategorie.
3. Pokud však nejsou k dispozici žádné informace, ceny na reprezentativních trzích členského státu se stanoví zejména s ohledem na poslední známé ceny.
Článek 4
Členské státy oznámí Komisi do 1. března 2002
a) reprezentativní trhy každé oblasti kótování,
b) kategorie jatečně opracovaných těl jehňat,
c) vážené a přepočítací koeficienty podle článků 2 a 3.
Členské státy oznámí Komisi všechny změny předpisů do jednoho měsíce od provedení těchto změn.
Článek 5
Zrušuje se nařízení (EHS) č. 1481/86.
Článek 6
Toto nařízení vstupuje v platnost třetím dnem po vyhlášení
Nařízení Komise (ES) č. 538/2002
ze dne 25. března 2002,
kterým se doplňuje příloha nařízení (ES) č. 2400/96 o zápisu určitých názvů do "Rejstříku chráněných označení původu a chráněných zeměpisných označení" podle nařízení Rady (EHS) č. 2081/92 o ochraně zeměpisných označení a označení původu zemědělských produktů a potravin
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2081/92 ze dne 14. července 1992 o ochraně zeměpisných označení a označení původu zemědělských produktů a potravin [1], naposledy pozměněné nařízením Komise (ES) č. 2796/2000 [2], a zejména na čl. 6 odst. 3 a 4 uvedeného nařízení,
vzhledem k těmto důvodům:
(1) Podle článku 5 nařízení (EHS) č. 2081/92 zaslalo Řecko Komisi žádost o zápis názvu "Πατάτα Κάτω Νευροκοπίου" (Patata Kato Nevrokopiou) jako zeměpisného označení.
(2) Podle čl. 6 odst. 1 uvedeného nařízení bylo shledáno, že žádost splňuje všechny požadavky uvedeného nařízení, a zejména že byly uvedeny všechny údaje požadované článkem 4.
(3) Komise neobdržela po zveřejnění názvu uvedeného v příloze tohoto nařízení v Úředním věstníku Evropských společenství [3] žádné námitky podle článku 7 nařízení (EHS) č. 2081/92.
(4) Uvedený název by tedy měl být zapsán do "Rejstříku chráněných označení původu a chráněných zeměpisných označení", a měl by být proto v rámci Společenství chráněn jako zeměpisné označení.
(5) Příloha tohoto nařízení doplňuje přílohu nařízení Komise (ES) č. 2400/96 [4] naposledy pozměněného nařízením (ES) č. 245/2002 [5],
PŘIJALA TOTO NAŘÍZENÍ:
Článek 1
Název uvedený v příloze tohoto nařízení se doplňuje k příloze nařízení (ES) č. 2400/96 a podle čl. 6 odst. 3 nařízení (EHS) č. 2081/92 se zapisuje do "Rejstříku chráněných označení původu a chráněných zeměpisných označení" jako chráněné zeměpisné označení (CHZO).
Článek 2
Toto nařízení vstupuje v platnost dvacátým dnem po vyhlášení
Nařízení Komise (ES) č. 780/2002
ze dne 8. května 2002,
kterým se mění nařízení (ES) č. 3063/93, kterým se stanoví prováděcí pravidla k nařízení Rady (EHS) č. 2019/93, pokud jde o režim podpory produkce medu zvláštní jakosti
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 2019/93 ze dne 19. července 1993, kterým se zavádějí zvláštní opatření pro menší ostrovy v Egejském moři týkající se některých zemědělských produktů [1], naposledy pozměněné nařízením (ES) č. 442/2002 [2], a zejména na čl. 12 odst. 3 uvedeného nařízení,
vzhledem k těmto důvodům:
(1) Nařízení (EHS) č. 2019/93 zavedlo pro menší ostrovy v Egejském moři režim podpor úlů pro produkci medu zvláštní jakosti. Jelikož článek 12 výše uvedeného nařízení, ve znění nařízení (ES) č. 442/2002, nyní odkazuje na "sdružení producentů", je tedy třeba upravit terminologii použitou v nařízení Komise (ES) č. 3063/93 [3].
(2) Za účelem aktualizace nařízení (ES) č. 3063/93 je třeba zrušit odchylky pro rok 1993, pokud jde o dny žádosti o podporu a výplaty podpory, dny, kdy mají být sděleny Komisi údaje o vyplacených podporách, jakož i o procento žádostí o podporu kontrolovaných na místě. Je třeba zrušit také odkaz na zemědělský přepočítací koeficient.
(3) Nařízení (ES) č. 3063/93 musí být tedy v důsledku toho změněno.
(4) Opatření tohoto nařízení jsou v souladu se stanoviskem Řídícího výboru pro drůbeží maso a vejce,
PŘIJALA TOTO NAŘÍZENÍ:
2. V čl. 2 odst. 2 se první věta nahrazuje tímto: "Sdružení včelařů předkládají programy ke schválení řeckému orgánu."
3. Článek 3 se mění takto:
a) v odstavci 1 se zrušuje druhý pododstavec;
b) v odstavci 2 se první odrážka nahrazuje tímto: "— název a adresu sdružení včelařů nebo jméno a adresu včelaře,".
4. V článku 4 se zrušuje druhý pododstavec.
5. Článek 5 se mění takto:
a) v odstavci 1 se první a druhá odrážka nahrazují tímto: "— počet sdružení včelařů a počet jednotlivých včelařů, kteří předložili žádost o podporu,
— počet úlů, pro které byla žádána a poskytnuta podpora, a to sdruženími včelařů na jedné straně a včelaři na straně druhé,";
b) druhý pododstavec se zrušuje.
6. V čl. 6 odst. 2 prvním pododstavci se zrušuje druhá věta;
7. Článek 8 se zrušuje.
Článek 2
Toto nařízení vstupuje v platnost třetím dnem po vyhlášení
Nařízení Evropského parlamentu a Rady (ES) č. 1406/2002
ze dne 27. června 2002,
kterým se zřizuje Evropská agentura pro námořní bezpečnost
(Text s významem pro EHP)
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 80 odst. 2 této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
s ohledem na stanovisko Výboru regionů [3],
v souladu s postupem stanoveným v článku 251 Smlouvy [4],
vzhledem k těmto důvodům:
(1) Ve Společenství byl přijat velký počet právních předpisů s cílem zvýšit bezpečnost a zabránit znečištění v námořní dopravě. Aby tyto právní předpisy byly účinné, musí být v celém Společenství uplatňovány řádným a jednotným způsobem. Tím se zajistí rovné podmínky pro všechny, sníží se narušení hospodářské soutěže následkem hospodářských výhod pro ty, kteří provozují nevyhovující lodě, a seriózní provozovatelé námořní plavby budou odměněni.
(2) Některé úkoly dnes plněné na úrovni Společenství nebo na vnitrostátní úrovni by mohl vykonávat specializovaný odborný subjekt. Ve skutečnosti vzniká potřeba technické a vědecké účasti a vysoké úrovně stabilního odborného posuzování v zájmu řádného uplatňování právních předpisů Společenství v oblastech námořní bezpečnosti a zabránění znečištění loděmi, sledování provádění těchto právních předpisů a vyhodnocení účinnosti zavedených opatření. Proto je třeba v rámci stávající institucionální struktury a při dodržení rovnováhy pravomocí ve Společenství zřídit Evropskou agenturu pro námořní bezpečnost (dále jen "agentura").
(3) Obecně má agentura představovat technický subjekt, který pro Společenství zajišťuje nezbytné prostředky k účinnému působení při prosazování celkové námořní bezpečnosti a pravidel o zabránění znečištění loděmi. Agentura by měla být nápomocna Komisi při trvalé aktualizaci a rozvoji právních předpisů Společenství v oblasti námořní bezpečnosti a zabránění znečištění loděmi a měla by poskytovat nezbytnou podporu k zajištění soustředěného a účinného provádění těchto právních předpisů v celém Společenství tím, že bude pomáhat Komisi v plnění úkolů jí přidělených stávajícími a budoucími právními předpisy Společenství o námořní bezpečnosti a zabránění znečištění loděmi.
(4) Pro řádné dosažení záměrů, kvůli nimž se agentura zřizuje, je vhodné, aby prováděla řadu jiných důležitých úkolů zaměřených na posílení námořní bezpečnosti a zabránění znečištění výsostných vod členských států loděmi. Z tohoto hlediska by měla agentura spolupracovat s členskými státy při organizaci vhodných školení o otázkách týkající se státní přístavní inspekce a působnosti státu vlajky, a rovněž by měla poskytovat technickou pomoc vztahující se k provádění právních předpisů Společenství. Měla by usnadňovat spolupráci mezi členskými státy a Komisí na základě směrnice Evropského parlamentu a Rady 2002/59/ES ze dne 27. června 2002, kterou se stanoví kontrolní a informační systém Společenství pro provoz plavidel a kterou se ruší směrnice Rady 93/75/EHS [5], a to rozvíjením a provozováním všech informačních systémů nezbytných pro dosažení cílů uvedené směrnice, a dále by měla usnadňovat činnosti týkající se vyšetřování závažných námořních nehod. Měla by Komisi a členským státům poskytnout objektivní, spolehlivé a srovnatelné informace a údaje o námořní bezpečnosti a zabránění znečištění loděmi k přijetí nezbytných kroků na posílení zavedených opatření a k vyhodnocení jejich účinnosti. Měla by poskytovat poznatky o námořní bezpečnosti ve Společenství státům žádajícím o přistoupení. Měla by být otevřená k účasti těchto států a ostatních třetích zemí, které uzavřely se Společenstvím dohody, na jejichž základě přijímají a provádějí právní předpisy Společenství v oblasti námořní bezpečnosti a zabránění znečištění loděmi.
(5) Agentura by měla podporovat zavádění lepší spolupráce mezi členskými státy a měla by rozvíjet a rozšiřovat nejlepší praxi ve Společenství. To by mělo zároveň přispívat k posilování celkového námořního bezpečnostního systému ve Společenství, jakož i k omezení nebezpečí námořních nehod, znečištění moří a ztrát lidských životů na moři.
(6) V zájmu řádného výkonu úkolů svěřených agentuře je vhodné, aby její zaměstnanci navštěvovali členské státy a sledovali všeobecné fungování systému námořní bezpečnosti a zabránění znečištění loděmi ve Společenství. Návštěvy by měly být prováděny v souladu s politikou stanovenou správní radou agentury, a orgány členských států by je měly usnadňovat.
(7) Agentura by měla uplatňovat příslušné právní předpisy Společenství o veřejném přístupu k dokumentům a ochraně jednotlivců při zpracovávání osobních údajů. Měla by veřejnosti a všem zúčastněným osobám podávat objektivní, spolehlivé a snadno srozumitelné informace o své práci.
(8) Z hlediska smluvní odpovědnosti agentury, která se řídí právem použitelným pro smlouvy uzavírané agenturou, by měl pravomoc k rozhodování na základě jakékoli rozhodčí doložky obsažené ve smlouvě mít Soudní dvůr. Soudní dvůr by měl rovněž mít pravomoc ve sporech o náhradu jakýchkoli škod plynoucích z mimosmluvní odpovědnosti agentury.
(9) V zájmu zajištění účinného výkonu funkcí agentury by měly členské státy a Komise být zastoupeny ve správní radě vybavené nezbytnými pravomocemi ke stanovení rozpočtu, ověřování jeho plnění, přijetí příslušných finančních pravidel, zavádění průhledných postupů pro rozhodování agentury, schvalování jejího plánu práce, posuzování požadavků členských států na technickou pomoc, definování politiky návštěv členských států a jmenování výkonného ředitele. S ohledem na vysoce technické a vědecké poslání a úkoly agentury je vhodné, aby se správní rada skládala z jednoho zástupce každého členského státu a čtyř zástupců Komise s vysokou úrovní odbornosti. Aby byla ve správní radě dále zajištěna nejvyšší úroveň odbornosti a zkušeností a s ohledem na účast odvětví nejúžeji spojených s úkoly agentury by Komise měla jmenovat nezávislé odborníky z těchto odvětví jako členy rady bez hlasovacího práva, a to nikoli jako zástupců konkrétních profesních organizací, ale na základě jejich osobního přínosu a zkušeností v oblasti námořní bezpečnosti a zabránění znečištění loděmi.
(10) Řádné fungování agentury vyžaduje jmenování jejího výkonného ředitele na základě zásluh a prokázaných správních a řídicích schopností, jakož i způsobilosti a zkušenosti týkající se námořní bezpečnosti a zabránění znečištění loděmi a výkonu jeho povinností s naprostou nezávislostí a pružností, pokud jde o organizaci vnitřního chodu agentury. Proto by měl výkonný ředitel připravit a přijmout veškeré nutné kroky k zajištění řádného plnění plánu práce agentury, připravit každý rok návrh celkové zprávy k předání správní radě, měl by vypracovat odhady příjmů a výdajů agentury a plnit její rozpočet.
(11) Za účelem zaručení plné samostatnosti a nezávislosti agentury se považuje za nutné poskytnout jí samostatný rozpočet, jehož příjmy v zásadě pocházejí z příspěvku Společenství.
(12) Vytvářením více decentralizovaných agentur se v minulých letech rozpočtové orgány snažily zlepšit průhlednost a kontrolu správy finančních prostředků poskytnutých těmto agenturám Společenstvím, a zejména pokud jde o rozpočty poplatků, finanční kontrolu, pravomoci čerpání, příspěvky v systému sociálního zabezpečení a vnitřního rozpočtového procesu (kodex chování). Obdobně by nařízení Evropského parlamentu a Rady (ES) č. 1073/1999 ze dne 25. května 1999 o vyšetřování prováděném Evropským úřadem pro boj proti podvodům (OLAF) [6] mělo být bez omezení uplatňováno na agenturu, která by se měla přistoupit k interinstitucionální dohodě mezi Evropským parlamentem, Radou Evropské unie a Komisí Evropských společenství ze dne 25. května 1999 o interním vyšetřování prováděném Evropským úřadem pro boj proti podvodům (OLAF) [7].
(13) Do pěti let ode dne, kdy agentura převezme své odpovědnosti, by měla správní rada zadat nezávislé externí vyhodnocení s cílem posoudit dopad tohoto nařízení, agentury a jejích obvyklých pracovních postupů na zajištění vysoké úrovně námořní bezpečnosti a zabránění znečištění loděmi,
PŘIJALY TOTO NAŘÍZENÍ:
KAPITOLA I
CÍLE A ÚKOLY
Článek 1
Cíle
1. Tímto nařízením se zřizuje Evropská agentura pro námořní bezpečnost (dále jen "agentura") za účelem zajištění vysoké, jednotné a účinné úrovně námořní bezpečnosti a zabránění znečištění loděmi v rámci Společenství.
2. Agentura poskytuje členským státům a Komisi potřebnou technickou a vědeckou pomoc na vysoké úrovni odbornosti s cílem pomoci jim správně uplatňovat právní předpisy Společenství v oblasti námořní bezpečnosti a zabránění znečištění loděmi, sledovat jejich provádění a vyhodnocovat účinnost zavedených opatření.
Článek 2
Úkoly
Za účelem zajištění řádného plnění cílů stanovených v článku 1 vykonává agentura tyto úkoly:
a) v případě potřeby je nápomocna Komisi v přípravných pracích na aktualizaci a vypracovávání právních předpisů Společenství v oblasti námořní bezpečnosti a zabránění znečištění loděmi, zejména v souladu s vývojem mezinárodních právních předpisů v této oblasti. Tento úkol zahrnuje analýzu výzkumných projektů řešených v oblasti námořní bezpečnosti a zabránění znečištění loděmi;
b) je nápomocna Komisi v účinném uplatňování právních předpisů Společenství o námořní bezpečnosti a zabránění znečištění loděmi v celém Společenství. Agentura zejména
i) sleduje celkové působení režimu státní přístavní inspekce ve Společenství, což může zahrnovat návštěvy v členských státech, a navrhuje Komisi veškerá možná zlepšení v této oblasti;
ii) poskytuje Komisi pomoc nezbytnou k její účasti na práci technických orgánů Pařížského memoranda o porozumění o státní přístavní inspekci;
iii) je nápomocna Komisi v plnění všech úkolů přidělených Komisí stávajícími a budoucími právními předpisy Společenství o námořní bezpečnosti a zabránění znečištění loděmi, zejména právními předpisy týkajícími se klasifikačních společností, bezpečnosti osobních lodí a bezpečnosti, výcviku, vydávání osvědčení a strážní služby posádek lodí;
c) spolupracuje s členskými státy při
i) případné organizaci odpovídajících výcvikových činností v oblastech spadajících do působnosti státu přístavu a státu vlajky;
ii) rozvoji technických řešení a poskytování technické pomoci vztahující se k uplatňování právních předpisů Společenství;
d) usnadňuje spolupráci mezi členskými státy a Komisí v oblasti působnosti směrnice 2002/59/ES. Agentura zejména
i) podporuje spolupráci mezi pobřežními státy v oblastech zahrnutých uvedenou směrnicí;
ii) vyvíjí a provozuje informační systém nezbytný k dosažení cílů uvedené směrnice;
e) usnadňuje spolupráci mezi členskými státy a Komisí při rozvoji společné metodiky vyšetřování námořních nehod v souladu s dohodnutými mezinárodnímu zásadami, při zajišťování podpory členských států v činnostech týkajících se vyšetřování závažných námořních nehod a při provádění analýz stávajících zpráv o vyšetřování nehod, přičemž patřičně zohlední odlišnosti právních systémů členských států;
f) poskytuje Komisi a členským státům objektivní, spolehlivé a srovnatelné informace a údaje o námořní bezpečnosti a zabránění znečištění loděmi s cílem umožnit jim přijetí nutných kroků ke zlepšení námořní bezpečnosti a zabránění znečištění loděmi a k vyhodnocení účinnosti stávajících opatření. Tyto úkoly zahrnují shromažďování, zaznamenávání a vyhodnocování technických údajů v oblasti námořní bezpečnosti a námořní dopravy, jakož i v oblasti nezáměrného i záměrného znečištění moří, systematické využívání stávajících databází včetně jejich vzájemného obohacování a případný vývoj dalších databází. Na základě shromážděných údajů je agentura nápomocna Komisi při zveřejňování informací o lodích, kterým byl odepřen přístup do přístavů Společenství na základě směrnice Rady 95/21/ES ze dne 19. června 1995 o uplatňování mezinárodních norem pro bezpečnost lodí, zabránění znečištění a životní a pracovní podmínky na lodích, které využívají přístavy Společenství a plují ve výsostných vodách členských států (státní přístavní inspekce) [8]. Agentura je rovněž nápomocna Komisi a členským státům v jejich činnostech při zlepšování identifikace a kontroly lodí provádějících nezákonná vypouštění nečistot;
g) v průběhu jednání se státy žádajícími o přistoupení může agentura poskytnout technickou pomoc při provádění právních předpisů Společenství v oblasti námořní bezpečnosti a zabránění znečištění loděmi. Tento úkol je koordinován se stávajícími regionálními programy spolupráce a případně zahrnuje pořádání souvisejících výcvikových činností.
Článek 3
Návštěvy členských států
1. K plnění úkolů jí svěřených může agentura provádět návštěvy členských států v souladu se zásadami definovanými správní radou. Vnitrostátní orgány členských států zaměstnancům agentury usnadňují práci.
2. Agentura informuje dané členské státy o plánované návštěvě, o jménech pověřených úředníků a dni zahájení návštěvy. Pověření úředníci agentury před zahájením těchto návštěv předloží rozhodnutí výkonného ředitele agentury upřesňující účel a cíle návštěvy.
3. Na konci každé návštěvy agentura vypracuje zprávu a zašle ji Komisi a danému členskému státu.
Článek 4
Průhlednost a ochrana informací
1. Při vyřizování žádostí o přístup k dokumentům v držení agentury uplatňuje agentura zásady stanovené v nařízení Evropského parlamentu a Rady (ES) č. 1049/2001 ze dne 30. května 2001 o přístupu veřejnosti k dokumentům Evropského parlamentu, Rady a Komise [9].
2. Agentura může z vlastního podnětu navazovat styk v oblastech svých úkolů. Zejména zajišťuje, aby veřejnost a každá zúčastněná osoba rychle obdržela objektivní, spolehlivé a snadno srozumitelné informace o práci agentury.
3. Správní rada přijme nezbytná vnitřní prováděcí pravidla k odstavcům 1 a 2.
4. Na informace shromážděné Komisí a agenturou v souladu s tímto nařízením se vztahuje nařízení Evropského parlamentu a Rady (ES) č. 45/2001 ze dne 18. prosince 2000 o ochraně fyzických osob v souvislosti se zpracováním osobních údajů orgány a institucemi Společenství a o volném pohybu těchto údajů [10].
KAPITOLA II
VNITŘNÍ STRUKTURA A PŮSOBENÍ
Článek 5
Právní postavení, regionální střediska
1. Agentura je institucí Společenství. Má právní subjektivitu.
2. V každém členském státě požívá agentura nejrozsáhlejší způsobilost k právním úkonům, jakou přiznávají právní předpisy daného členského státu právnickým osobám. Zejména může nabývat a zcizovat movitý nebo nemovitý majetek a může vystupovat před soudem.
3. Na požádání Komise může správní rada se souhlasem daných členských států rozhodnout o zřízení regionálních středisek nezbytných k plnění úkolů týkajících se kontroly plavby a námořní dopravy, jak je stanoveno ve směrnici 2002/59/ES.
4. Agenturu zastupuje její výkonný ředitel.
Článek 6
Zaměstnanci
1. Pro zaměstnance agentury platí služební řád úředníků a pracovní řád ostatních zaměstnanců Evropských společenství a pravidla společně přijatá orgány Evropských společenství za účelem uplatnění tohoto služebního řádu a pracovního řádu. Správní rada přijme po dohodě s Komisí nezbytná prováděcí pravidla.
2. Aniž je dotčen článek 16, vykonává agentura ve vztahu ke svým zaměstnancům pravomoci, které služební řád a pracovní řád svěřují orgánu oprávněnému ke jmenování.
3. Zaměstnanci agentury sestávají z úředníků přidělených nebo dočasně převedených Komisí nebo členskými státy a z ostatních zaměstnanců, které zaměstnává agentura podle svých potřeb k vykonávání svých úkolů.
Článek 7
Výsady a imunity
Na agenturu a její zaměstnance se vztahuje protokol o výsadách a imunitách Evropských společenství.
Článek 8
Odpovědnost
1. Smluvní odpovědnost agentury se řídí právem použitelným pro smlouvu, o kterou se jedná.
2. Soudní dvůr je příslušný rozhodovat na základě jakékoli rozhodčí doložky obsažené ve smlouvě uzavřené agenturou.
3. V případě mimosmluvní odpovědnosti agentura v souladu se základními zásadami společnými právním řádům členských států nahrazuje jakoukoli škodu způsobenou jejími útvary nebo jejími pracovníky při plnění jejich povinností.
4. Soudní dvůr je příslušný pro spory o náhradu škody podle odstavce 3.
5. Osobní odpovědnost pracovníků agentury vůči agentuře je upravena služebním řádem nebo pracovním řádem vztahujícím se na tyto zaměstnance.
Článek 9
Jazyky
1. Na agenturu se vztahuje nařízení č. 1 ze dne 15. dubna 1958 o užívání jazyků v Evropském hospodářském společenství [11].
2. Překladatelské služby požadované pro činnost agentury poskytuje překladatelské středisko institucí Evropské unie.
Článek 10
Zřízení správní rady a její pravomoci
1. Zřizuje se správní rada.
2. Správní rada
a) v souladu s článkem 16 jmenuje výkonného ředitele;
b) ke dni 30. dubna každého roku schvaluje souhrnnou zprávu agentury za předchozí rok a předává ji členským státům, Evropskému parlamentu, Radě a Komisi;
c) v rámci přípravy plánu práce posuzuje žádosti členských států o technickou pomoc podle čl. 2 písm. c) bodu ii);
d) před 31. říjnem každého roku schvaluje s ohledem na stanovisko Komise plán práce agentury na příští rok a předává jej členským státům, Evropskému parlamentu, Radě a Komisi.
Tento plán práce je schvalován, aniž je dotčen roční rozpočtový proces Společenství. Pokud Komise s ním do 15 dnů ode dne schválení plánu práce vyjádří nesouhlas, správní rada jej znovu posoudí a schválí s případnými změnami ve lhůtě dvou měsíců ve druhém čtení buď dvoutřetinovou většinou, včetně zástupců Komise, nebo jednomyslně zástupci členských států;
e) před začátkem rozpočtového roku schvaluje konečný rozpočet agentury a v případě nutnosti jej upravuje podle výše příspěvku Společenství a jiných příjmů agentury;
f) stanoví rozhodovací postupy výkonného ředitele;
g) definuje politiku návštěv, které mají být vykonány podle článku 3;
h) vykonává funkce vztahující se k rozpočtu agentury podle článků 18, 19 a 21;
i) vykonává disciplinární funkci vůči výkonnému řediteli a vedoucím jednotek uvedeným v čl. 15 odst. 3;
j) přijímá svůj jednací řád.
Článek 11
Složení správní rady
1. Správní rada se skládá z jednoho zástupce každého členského státu a ze čtyř zástupců Komise, jakož i ze čtyř odborníků z nejvíce dotčených odvětví jmenovaných Komisí a bez hlasovacích práv.
Členové rady jsou jmenováni na základě úrovně odpovídající zkušenosti a odbornosti, které nabyli v oblasti námořní bezpečnosti a zabránění znečištění loděmi.
2. Každý členský stát a Komise jmenuje své členy správní rady a náhradníky zastupující tyto členy v jejich nepřítomnosti.
3. Funkční období trvá pět let. Funkční období lze jednou obnovit.
4. Případná účast zástupců třetích zemí a její podmínky jsou stanoveny v ustanoveních zmíněných v čl. 17 odst. 2.
Článek 12
Předsednictví správní rady
1. Správní rada volí ze svých členů předsedu a místopředsedu. Je-li předsedovi zabráněno věnovat se svým povinnostem, jeho místo z úřední moci zaujme místopředseda.
2. Funkční období předsedy a zástupce předsedy trvá tři roky a končí zároveň s členstvím ve správní radě. Funkční období lze jednou obnovit.
Článek 13
Schůze
1. Schůze správní rady svolává její předseda.
2. Výkonný ředitel agentury se účastní jednání.
3. Správní rada koná řádné schůze pravidelně dvakrát ročně. Navíc se schází z podnětu předsedy nebo na žádost Komise nebo jedné třetiny členských států.
4. Jde li o důvěrné záležitosti nebo střet zájmů, může správní rada rozhodnout o prozkoumání určitých bodů pořadu jednání za nepřítomnosti členů jmenovaných jako odborníků z nejvíce dotčených odvětví. Prováděcí pravidla k tomuto ustanovení může stanovit jednací řád.
5. Správní rada může přizvat jakoukoli osobu, jejíž stanovisko může být důležité, aby se zúčastnila jejích schůzí jako pozorovatel.
6. Členům správní rady mohou být s výhradou jednacího řádu nápomocni poradci nebo odborníci.
7. Sekretariát správní rady zajišťuje agentura.
Článek 14
Hlasování
1. Správní rada přijímá rozhodnutí dvoutřetinovou většinou hlasů svých členů s hlasovacím právem.
2. Každý člen má jeden hlas. Výkonný ředitel agentury nehlasuje.
V nepřítomnosti člena je k výkonu hlasovacího práva oprávněn jeho náhradník.
3. Jednací řád stanoví podrobnější uspořádání hlasování, zejména podmínky pro jednání člena v zastoupení jiného člena.
Článek 15
Funkce a pravomoci výkonného ředitele
1. Agenturu řídí výkonný ředitel, který je při výkonu svých funkcí zcela nezávislý, aniž jsou dotčeny příslušné pravomoci Komise a správní rady.
2. Výkonný ředitel má tyto funkce a pravomoci:
a) připravovat plán práce a po konzultaci s Komisí jej předkládat správní radě. Výkonný ředitel činí kroky nezbytné pro jeho provedení. Odpovídá na každou žádost Komise nebo členského státu o pomoc v souladu s čl. 10 odst. 2 písm. c);
b) po konzultaci s Komisí a na základě zásad stanovených správní radou podle čl. 10 odst. 2 písm. g) rozhodovat o provedení návštěv stanovených v článku 3;
c) činit jakékoli nezbytné kroky k zajištění chodu agentury v souladu s tímto nařízením, včetně přijímání vnitřních správních pokynů a zveřejňování oznámení;
d) organizovat účinný systém kontroly, aby bylo možné porovnávat výsledky agentury s jejími provozními cíli. Na tomto základě výkonný ředitel každý rok vypracuje návrh souhrnné zprávy a předá jej správní radě. Stanoví postup pravidelného hodnocení, který odpovídá uznávaným odborným normám;
e) ve vztahu k zaměstnancům vykonávat pravomoci stanovené v čl. 6 odst. 2;
f) v souladu s článkem 18 sestavovat odhady příjmů a výdajů agentury a v souladu s článkem 19 odpovídat za plnění rozpočtu.
3. Výkonnému řediteli může být nápomocen jeden nebo více vedoucích jednotky. Je-li výkonný ředitel nepřítomen nebo existuje-li překážka výkonu funkce, zaujme jeho místo některý z vedoucích jednotky.
Článek 16
Jmenování výkonného ředitele
1. Výkonného ředitele agentury jmenuje správní rada na základě zásluh a doložených správních a řídicích schopností, jakož i způsobilosti a zkušenosti vztahující se k námořní bezpečnosti a zabránění znečištění loděmi. Správní rada přijímá rozhodnutí čtyřpětinovou většinou hlasů svých členů s hlasovacím právem. Komise může navrhnout kandidáta nebo kandidáty.
Pravomoc propustit výkonného ředitele má správní rada stejným postupem.
2. Funkční období výkonného ředitele trvá pět let. Funkční období lze jednou obnovit.
Článek 17
Účast třetích zemí
1. Agentura je otevřená účasti třetích zemí, které uzavřely dohody s Evropským společenstvím, na jejichž základě přijaly a uplatňují právo Společenství v oblasti námořní bezpečnosti a zabránění znečištění loděmi.
2. Podle odpovídajících ustanovení těchto dohod budou vypracována opatření, která mimo jiné upřesňují povahu a rozsah prováděcích pravidel účasti těchto zemí na práci agentury včetně opatření o finančních příspěvcích a zaměstnancích.
KAPITOLA III
FINANČNÍ USTANOVENÍ
Článek 18
Rozpočet
1. Příjmy agentury sestávají
a) z příspěvku od Společenství;
b) z možných příspěvků od kterékoli třetí země, která se účastní práce agentury v souladu s článkem 17;
c) z poplatků za publikace, výcvik a jakékoli jiné služby poskytované agenturou.
2. Výdaje agentury zahrnují výdaje na zaměstnance, správu, infrastrukturu a provoz.
3. Výkonný ředitel sestavuje odhady příjmů a výdajů agentury na následující rozpočtový rok a spolu s plánem pracovních míst je předává správní radě.
4. Příjmy a výdaje musí být v rovnováze.
5. Nejpozději do 30. dubna každého roku schválí správní rada návrh rozpočtu včetně předběžného plánu práce a předá jej Komisi a třetím zemím, které se účastní práce agentury v souladu s článkem 17.
Komise na základě návrhu rozpočtu zanese odpovídající odhady do předběžného návrhu souhrnného rozpočtu Evropské unie, který v souladu s článkem 272 Smlouvy překládá Radě. Stropy finančních výhledů Společenství pro další roky musí být dodrženy.
6. Po schválení souhrnného rozpočtu Evropské unie správní rada konečný rozpočet agentury a konečný plán práce schválí a případně je upraví podle výše příspěvku Společenství. Předá je bez prodlení Komisi, rozpočtovému orgánu a třetím zemím, které se účastní práce agentury.
Článek 19
Plnění a kontrola rozpočtu
1. Výkonný ředitel plní rozpočet agentury.
2. Kontrolu závazku a plateb všech výdajů a kontrolu stavu a získávání všech příjmů agentury provádí finanční kontrolor Komise.
3. Nejpozději do 31. března každého roku předá výkonný ředitel Komisi, správní radě a Účetnímu dvoru podrobné vyúčtování všech příjmů a výdajů za předchozí rozpočtový rok.
Účetní dvůr vyúčtování prozkoumá v souladu s článkem 248 Smlouvy. Každoročně zveřejní zprávu o činnosti agentury.
4. Evropský parlament vydá na základě doporučení správní rady výkonnému řediteli absolutorium za plnění rozpočtu.
Článek 20
Boj proti podvodům
1. V zájmu boje proti podvodům, korupci a ostatním protiprávním činnostem se na agenturu vztahuje bez omezení nařízení (ES) č. 1073/1999.
2. Agentura se připojí k interinstitucionální dohodě ze dne 25. května 1999 o interním vyšetřování prováděném Evropským úřadem pro boj proti podvodům (OLAF) a bez prodlení přijme vhodné předpisy vztahující se na veškeré její zaměstnance.
3. Rozhodnutí týkající se dohod o financování a provádění a nástroje z nich vyplývající výslovně stanoví, že Účetní dvůr a OLAF mohou v případě potřeby provádět kontroly na místě u příjemců finančních prostředků agentury a činitelů odpovědných za přidělování těchto prostředků.
Článek 21
Finanční ustanovení
Správní rada po obdržení souhlasu Komise a stanoviska Účetního dvora přijme finanční nařízení agentury. Toto finanční nařízení zejména vymezí postupy pro sestavování a plnění rozpočtu agentury v souladu s článkem 142 finančního nařízení ze dne 21. prosince 1997 o souhrnném rozpočtu Evropských společenství [12].
KAPITOLA IV
ZÁVĚREČNÁ USTANOVENÍ
Článek 22
Vyhodnocení
1. Do pěti let ode dne, kdy agentura začne vykonávat své úkoly, zadá správní rada nezávislé externí vyhodnocení uplatňování tohoto nařízení. Komise dá agentuře k dispozici veškeré informace, které agentura považuje za významné pro vyhodnocení.
2. Vyhodnocení posoudí vliv tohoto nařízení, agentury a jejích obvyklých pracovních postupů na zajištění vysoké úrovně námořní bezpečnosti a zabránění znečištění loděmi. Správní rada po dohodě s Komisí a návazně na konzultace se zúčastněnými stranami stanoví zvláštní zmocnění.
3. Správní rada obdrží vyhodnocení a podá Komisi doporučení týkající se změn tohoto nařízení, agentury a jejích obvyklých pracovních postupů. Vyhodnocení a doporučení předá Komise Evropskému parlamentu a Radě a zveřejní je.
Článek 23
Zahájení činností agentury
Agentura zahájí činnost do dvanácti měsíců ode dne vstupu tohoto nařízení v platnost.
Článek 24
Vstup v platnost
Toto nařízení vstupuje v platnost dvacátým dnem po vyhlášení v Úředním věstníku Evropských společenství.
Toto nařízení je závazné v celém rozsahu a přímo použitelné ve všech členských státech.
NAŘÍZENÍ EVROPSKÉHO PARLAMENTU A RADY (ES) č. 1774/2002
ze dne 3. října 2002
o hygienických pravidlech pro vedlejší produkty živočišného původu, které nejsou určeny pro lidskou spotřebu
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 152 odst. 4 písm. b) uvedené smlouvy,
s ohledem na návrh Komise1,
s ohledem na stanovisko Hospodářského a sociálního výboru2,
s ohledem na konzultaci s Výborem regionů,
v souladu s postupem podle článku 251 Smlouvy3, na základě společného textu schváleného Dohodovacím výborem dne 12. září 2002,
vzhledem k těmto důvodům:
(1) Směrnice rady 90/667/EHS ze dne 27. listopadu 1990 o veterinárních pravidlech pro zneškodňování a zpracování živočišného odpadu, jeho uvádění na trh a pro ochranu před patogenními původci v krmivech živočišného původu, též z ryb, a o změně směrnice 90/425/EHS4, stanovila princip, že veškerý živočišný odpad bez ohledu na zdroj svého původu může být po odpovídajícím ošetření využit k výrobě krmiv.
(2) Vědecký řídící výbor přijal od okamžiku přijetí této směrnice řadu stanovisek. Jejich hlavním závěrem je, že vedlejší produkty živočišného původu, které pocházejí ze zvířat, která byla na základě hygienické a veterinární kontroly prohlášena za nepoživatelná, by neměly vstupovat do krmivového řetězce.
(3) Na základě těch vědeckých stanovisek by měl být stanoven rozdíl mezi opatřeními, která mají být prováděna, a to v závislosti na vlastnostech použitých vedlejších produktů živočišného původu. Možná využití některých materiálů živočišného původu by měla být vymezena. Měla by být stanovena pravidla pro jiné využívání vedlejších produktů živočišného původu než v krmivech a pro jejich zneškodňování.
(4) S ohledem na zkušenosti získané v nedávných letech je vhodné objasnit vztah mezi směrnicí 90/667/EHS a právními předpisy Společenství o ochraně životního prostředí. Tímto nařízením by mělo zůstat nedotčeno uplatňování stávajících právních předpisů o ochraně životního prostředí, a nemělo by bránit vývoji nových pravidel ochrany životního prostředí, zejména pak těch, která se vztahují k biologickému rozkladu. V tomto ohledu se Komise zavázala, že do konce roku 2004 připraví směrnici o biologickém odpadu, včetně kuchyňského odpadu, s cílem stanovení pravidel pro bezpečné využívání, získávání, recyklaci a zneškodňování tohoto odpadu a zabránění případného znečišťování.
(5) Mezinárodní vědecká konference k problematice masokostní moučky uspořádaná Komisí a Evropským parlamentem ve dnech 1. a 2. července 1997 v Bruselu zahájila rozpravu o výrobě masokostní moučky a jejím zkrmování. Konference vyzvala k dalším úvahám o budoucí politice v této oblasti. V listopadu 1997 Komise pro účely zahájení nejširší možné veřejné rozpravy o budoucích právních předpisech Společenství o krmivech dokončila poradenské pojednání o masokostní moučce. Po dokončení tohoto dokumentu se zdá, že existuje všeobecné uznání potřeby pozměnit směrnici 90/667/EHS tak, aby byla v souladu s novými vědeckými poznatky.
(6) Evropský parlament ve svém usnesení ze dne 16. listopadu 2000 o bovinní spongiformní encefalopatii (BSE) a bezpečnosti živočišných krmiv5, vyzval k zákazu využívání živočišných bílkovin v krmivech do té doby, než toto nařízení vstoupí v platnost.
(7) Vědecké doporučení je takové, že praxe krmení živočišných druhů bílkovinami, které byly získány z těl, nebo jejich částí, stejného druhu, představuje riziko šíření choroby. Tato praxe by tudíž měla být jako preventivní opatření zakázána. Měly by být přijaty prováděcí pravidla, která zajistí nezbytné oddělení vedlejších produktů živočišné povahy určených k použití v krmivech v každé jednotlivé části zpracování, uskladnění a přepravy. Měl by však existovat prostor ke stanovení odchylek od tohoto všeobecného zákazu ve vztahu k rybám a kožešinovým zvířatům, pokud budou podpořeny vědeckým doporučením.
(8) Kuchyňský odpad, který obsahuje produkty živočišného původu, může být rovněž prostředkem šíření choroby. Veškerý kuchyňský odpad vzniklý v přepravních prostředcích používaných v mezinárodním měřítku musí být bezpečně zneškodněn. Kuchyňský odpad vzniklý v rámci Společenství nesmí být využíván ke krmení jiných hospodářských zvířat než kožešinových.
(9) Potravní a veterinární úřad Komise (FVO) provedl od října 1996 v členských státech několik kol inspekcí ke zjištění přítomnosti a řízení hlavních rizikových faktorů a postupů dohledu ve vztahu k BSE. Část tohoto zjišťovaní pokrývala i komerční systémy zpracování uhynulých zvířat a jiné metody zneškodňování živočišného odpadu. Na základě těchto inspekcí byly vypracovány obecné závěry a řada doporučení, zejména pak ve vztahu k zpětné vysledovatelnosti vedlejších produktů živočišného původu.
(10) Aby se zabránilo jakémukoli riziku rozšíření patogenů a/nebo reziduí, vedlejší produkty živočišného původu by měly být zpracovávány, skladovány a drženy odděleně ve schválených a kontrolovaných zařízeních určených dotčeným členským státem, nebo vhodným způsobem zneškodněny. Za některých okolností, zejména pokud je to možné zdůvodnit vzdáleností, dobou přepravy nebo kapacitními problémy, mohou být zpracovatelská, spalovací nebo spoluspalovací zařízení lokalizována i v jiném členském státě
(11) Směrnice 2000/76/ES Evropského parlamentu a Rady ze dne 4. prosince 2000 o spalování odpadů6 se nevztahuje na spalovací zařízení, pokud se zpracovávaný odpad skládá výlučně z mrtvých těl živočichů. Pro účely ochrany zdraví lidí i zvířat je nezbytné stanovit pro tato spalovací zařízení minimální požadavky. Dokud nebudou přijaty požadavky Společenství, mohou členské státy pro tato zařízení přijmout právní předpisy na ochranu životního prostředí. Méně přísné požadavky by se měly vztahovat na nízkokapacitní spalovací zařízení jako například na ta, která se nacházejí v hospodářstvích a na krematoria pro zvířata ze zájmového chovu tak, aby odrážely nižší riziko, které zpracovávaný materiál představuje a zabránily zbytečné přepravě vedlejších produktů živočišného původu.
(12) Měla by být stanovena zvláštní pravidla kontroly zpracovatelských zařízení, zejména pak ve vztahu k podrobným postupům validace zpracovatelských metod a samodohledu výroby.
(13) Odchylky od pravidel o používání vedlejších produktů živočišného původu mohou připadat v úvahu v případě krmení zvířat, která nejsou určena pro lidskou spotřebu. Kontrolu tohoto využití provádějí příslušné orgány.
(14) Odchylky mohou připadat v úvahu rovněž v případě, kdy umožní neškodně odstranit vedlejší produkty živočišného původu v kontrolovaném prostředí přímo na místě. Komise by měla obdržet nezbytné informace, které ji umožní sledovat situaci a pokud to bude vhodné, stanovit prováděcí pravidla.
(15) Společenství by mělo provádět v členských státech prohlídky, které by zajistily jednotné provádění hygienických požadavků. Součástí těchto inspekcí by měly být i auditní postupy.
(16) Základem práva Společenství v otázkách hygieny jsou spolehlivé vědecké poznatky. Za tímto účelem by měly být konzultovány příslušné vědecké výbory ustanovené rozhodnutími Komise 97/404/ES7 a 97/579/ES8 Je požadováno především další vědecké doporučení ve vztahu k používání produktů živočišného původu v organických hnojivech a půdních přídavcích. Dokud nebudou přijata pravidla Společenství s ohledem na toto doporučení, členské státy mohou udržovat nebo přijímat vnitrostátní pravidla, která budou přísnější než pravidla, která jsou zamýšlena v tomto nařízení, pokud budou ve shodě s ostatními použitelnými právními předpisy Společenství.
(17) V členských státech existuje široký rozsah přístupů k finanční podpoře zpracování, sběru, uskladnění a bezpečnému odstranění vedlejších produktů živočišného původu. K zajištění toho, aby nebyla dotčena hospodářská soutěž mezi zemědělskými produkty, je nezbytné provést analýzu, a, pokud to bude nezbytné, přijmout na úrovni Společenství odpovídající opatření.
(18) S ohledem na výše uvedené se fundamentální revize pravidel Společenství použitelných na vedlejší produkty živočišného původu jeví nezbytná.
(19) Vedlejší produkty živočišného původu, které nejsou určeny pro lidskou spotřebu (zejména zpracované živočišné bílkoviny, tavené/škvařené tuky, krmivo pro zvířata v zájmovém chovu, kůže a vlna) jsou uvedeny v příloze I Smlouvy. Uvedení takovýchto produktů na trh představuje pro zemědělskou populaci důležitý zdroj příjmů. K zajištění racionálního rozvoje v tomto odvětví a zvýšení produktivity by měly být pro dotčené produkty stanoveny veterinární a hygienické předpisy na úrovni Společenství. S ohledem na významná rizika šíření chorob, kterým jsou tato zvířata vystavena, měly by se na uvedení některých vedlejších produktů živočišného původu na trh, zejména pak v oblastech s velmi dobrým nákazovým statusem, vztahovat konkrétní požadavky.
(20) K zajištění toho, aby produkty dovážené ze třetích zemí odpovídaly hygienickým normám, které jsou alespoň shodné nebo rovnocenné s hygienickými normami uplatňovanými Společenstvím, by pro třetí země a jejich organizace měl být zaveden systém schvalování, společně s kontrolním postupem Společenství, který by zajistil, že podmínky daného schválení jsou dodržovány. Dovoz krmiva pro zvířata v zájmovém chovu a surovin pro krmiva pro zvířata v zájmovém chovu ze třetích zemí může probíhat za podmínek, které se odlišují od podmínek, které se na tyto suroviny vztahují v případě, že byly vyrobeny na území Společenství, zejména pokud jde o záruky, které jsou požadovány ve vztahu k reziduím látek, které byly zakázány v souladu se směrnicí Rady 96/22/ES ze dne 29. dubna 1996 o zákazu používání některých látek s hormonálním nebo thyreostatickým účinkem a betamimetik při chovu zvířat a o zrušení směrnic 81/602/EHS, 88/146/EHS a 88/299/EHS9. K zajištění toho, že takováto krmiva pro zvířata v zájmovém chovu a suroviny jsou používány pouze k jejich zamýšlenému účelu, je k dovozu materiálů, které spadají do oblasti působnosti uváděných odchylek, nezbytné stanovit odpovídající kontrolní opatření.
(21) Vedlejší produkty živočišného původu, které při tranzitu procházejí přes území Společenství a produkty s původem ve Společenství a které jsou určeny na vývoz, mohou představovat riziko pro zdraví zvířat nebo lidí uvnitř Společenství. Na tento pohyb by se tedy měly vztahovat některé požadavky stanovené tímto nařízením.
(22) Doprovázející dokument pro produkty živočišného původu je nejlepším způsobem k ujištění příslušného orgánu v místě určení, že zásilka je v souladu s ustanoveními tohoto nařízení. K ověření určení některých dovážených produktů by mělo i nadále sloužit veterinární osvědčení.
(23) Směrnice Rady 92/118/EHS ze dne 17. prosince 1992 o veterinárních a hygienických předpisech pro obchod s produkty živočišného původu ve Společenství a jejich dovoz do Společenství, pokud se na ně nevztahují zvláštní předpisy Společenství uvedené v kapitole I přílohy A směrnice 89/662/EHS a pokud jde o patogenní původce, směrnice 90/425/EHS10 výše uváděné cíle sleduje.
(24) Rada a Komise přijaly několik rozhodnutí, kterými provádějí směrnice 90/667/EHS a 92/118/EHS. Směrnice 92/118/EHS byla navíc výrazně pozměněna a další změny budou ještě provedeny. Oblast vedlejších produktů živočišného původu tak nyní reguluje velmi mnoho aktů Společenství a existuje zde potřeba zjednodušení.
(25) Takovéto zjednodušení povede k vyšší průhlednosti ve vztahu ke zvláštním veterinárním pravidlům pro produkty živočišného původu, které nejsou určeny pro lidskou spotřebu. Zjednodušení zvláštních veterinárních právních předpisů nesmí vésti k deregulaci. Je tedy nezbytné udržovat a zajišťovat ochranu zdraví lidí a zvířat, zpřísnit veterinární předpisy pro produkty živočišného původu, které nejsou určeny pro lidskou spotřebu.
(26) Dotčené produkty by měly podléhat pravidlům veterinární kontroly včetně kontroly prováděných odborníky z Komise a ochranným opatřením, která byla stanovena směrnicí Rady 90/425/EHS ze dne 26. června 1990 o veterinárních a zootechnických kontrolách v obchodu s některými živými zvířaty a produkty uvnitř Společenství s cílem dotvoření vnitřního trhu11.
(27) Efektivní kontroly by měly prováděny s produkty, které jsou dováženy do Společenství. Tohoto lze docílit prováděním kontrol stanovených ve směrnici Rady 97/78/ES ze dne 18. prosince 1997, kterou se stanoví základní pravidla pro veterinární kontroly produktů ze třetích zemí dovážených do Společenství12.
(28) Směrnice 90/667/EHS, rozhodnutí Rady 95/348/ES ze dne 22. června 1995, kterým se stanoví veterinární a hygienická pravidla platná ve Spojeném Království a Irsku ve vztahu k zacházení s některými druhy odpadu, které mají být uváděny na místní trh jako krmiva pro některé kategorie živočichů13 a rozhodnutí Rady 1999/534/ES ze dne 19. července 1999 o opatřeních při zpracování některých živočišných odpadů za účelem ochrany před přenosnými spongiformními encefalopatiemi, kterým se zároveň mění rozhodnutí Komise 97/735/ES14, by tudíž měly být zrušeny.
(29) Za účelem zohlednění technického a vědeckého pokroku by měla být zajištěna úzká a efektivní spolupráce mezi Komisí a členskými státy v rámci Stálého výboru pro potravinový řetězec a zdraví zvířat, který byl vytvořen nařízením (ES) č. 178/2002 Evropského parlamentu a Rady ze dne 28. ledna 2002, kterým se stanoví obecná pravidla a požadavky právních předpisů o potravinách, zřizuje Evropský úřad pro bezpečnost potravin a stanoví postupy v otázkách bezpečnosti potravin15.
(30) Opatření nezbytná pro provádění tohoto nařízení by měla být přijata v souladu s rozhodnutím Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi16,
PŘIJALY TOTO NAŘÍZENÍ:
a) sběr, přepravu, uskladnění, manipulaci, zpracování a využití nebo neškodné odstranění vedlejších produktů živočišného původu tak, aby se zabránilo tomu, že tyto produkty budou rizikem pro zdraví zvířat nebo lidí;
b) uvedení na trh, a v některých zvláštních případech, vývoz a tranzit vedlejších produktů živočišného původu a výrobků z nich pocházejících tak, jak jsou uvedeny v přílohách VII a VIII.
2. Toto nařízení se nevztahuje na:
a) syrové krmivo pro zvířata v zájmovém chovu pocházející z maloobchodních prodejen nebo z míst k prodejnímu místu připojených, kde k bourání a uskladnění dochází pouze za účelem přímého prodeje spotřebiteli na místě;
b) tekuté mléko a mlezivo, které bylo odstraněno nebo použito v hospodářství svého původu;
c) celá mrtvá těla nebo části těl volně žijících zvířat, která nejsou podezřelá z infekce chorobou přenosnou na člověka nebo zvířata, s výjimkou ryb vyloděných z obchodních důvodů a mrtvých těl nebo částí těl volně žijících zvířat využívaných k výrobě loveckých trofejí;
d) syrové krmivo pro zvířata v zájmovém chovu k využití v místě, pocházející ze zvířat poražených v hospodářství jejich původu za účelem využití jako potraviny pouze chovatelem a jeho rodinou v souladu s vnitrostátními právními předpisy;
e) kuchyňský odpad s výjimkou odpadu:
i) z dopravních prostředků s mezinárodní působností;
ii) odpadu určeného ke krmení zvířat nebo
iii) určeného k použití v zařízeních na výrobu bioplynu nebo kompostování;
f) vajíčka, embrya a sperma k využití v plemenářství a
g) námořní a letecký tranzit.
3. Tímto nařízením nejsou dotčeny veterinární právní předpisy týkající se eradikace a tlumení některých chorob.
Článek 2
Definice
1. Pro účely tohoto nařízení se rozumí:
a) "vedlejším produktem živočišného původu" celá mrtvá těla zvířat nebo jejich části nebo produkty živočišného původu uvedené v článcích 4, 5 a 6, které nejsou určeny pro lidskou spotřebu včetně vajíček, embryí a spermatu;
b) "materiálem kategorie 1" vedlejší produkty živočišného původu uvedené v článku 4;
c) "materiálem kategorie 2" vedlejší produkty živočišného původu uvedené v článku 5;
d) "materiálem kategorie 3" vedlejší produkty živočišného původu uvedené v článku 6;
e) "zvířetem" jakýkoli obratlovec či bezobratlý živočich (včetně ryb, plazů a obojživelníků);
f) "hospodářským zvířetem" jakékoli zvíře, které je drženo, vykrmováno nebo chováno lidmi a využíváno k výrobě potravin (včetně masa, mléka a vajec), vlny, kožešiny, peří, kůží nebo jakýchkoli jiných produktů živočišného původu;
g) "volně žijícím zvířetem" jakékoli zvíře, které není drženo lidmi;
h) "zvířetem v zájmovém chovu" jakékoli zvíře, které náleží k druhům, které jsou běžně živeny a drženy, nikoliv však konzumovány, lidmi pro účely jiné než zemědělské;
i) "příslušným orgán" ústřední orgán členského státu způsobilý k zajištění shody s požadavky tohoto nařízení nebo jakýkoli jiný orgán, na který ústřední orgán danou způsobilost přenesl, zejména v oblasti kontroly krmiv; ve vhodných případech zahrnuje rovněž odpovídající orgán třetí země;
j) "uvedením na trh" jakákoli operace, jejíž cílem je prodávat vedlejší produkty živočišného původu, nebo produkty z nich pocházející, které jsou předmětem působnosti tohoto nařízení, třetí straně ve Společenství nebo jakákoli jiná forma dodávky vůči úhradě nebo bezúplatně této třetí straně nebo uskladnění za účelem dodávky této třetí straně;
k) "obchodem" obchod se zbožím mezi členskými státy ve smyslu znění čl. 23 odst. 2 Smlouvy;
l) "tranzitem" přemístění přes území Společenství z jedné třetí země do druhé;
m) "producentem" jakákoli osoba jejíž činnost produkuje vedlejší produkty živočišného původu;
n) "TSE" všechny přenosné (transmisivní) spongiformní encefalopatie s výjimkou těch, které se objevují u lidí;
o) "specifikovaným rizikovým materiálem" materiál uvedený v příloze V nařízení Evropského parlamentu a Rady (ES) č. 999/2001 ze dne 22. května 2001 o stanovení pravidel pro prevenci, tlumení a eradikaci některých přenosných spongiformních encefalopatií17.
2. Použijí se rovněž definice stanovené v příloze I tohoto nařízení.
Článek 3
Obecné povinnosti
1. Vedlejší produkty živočišného původu a výrobky pocházející z nich mají být sbírány, přepravovány, uskladňovány, manipulovány, zpracovány, bezpečně odstraňovány, uváděny na trh, vyváženy, přepravovány při tranzitu a používány v souladu s tímto nařízením.
2. Členské státy však mohou podle svých vnitrostátních předpisů regulovat dovoz a uvedení na trh produktů, které nejsou uvedeny v přílohách VII a VIII, a to až do přijetí rozhodnutí v souladu s postupy uváděnými v čl. 33 odst. 2. Členské státy Komisi neprodleně uvědomí o způsobu, kterým tuto možnost využívají.
3. Členské státy zajistí, ať už jednotlivě nebo ve spolupráci, zavedení odpovídajících opatření a existenci dostatečné infrastruktury tak, aby zajistily shodu s požadavky uvedenými v odstavci 1.
Článek 4
a) všechny části těla včetně kůží těchto zvířat:
i) zvířat podezřelých z infekce TSE v souladu s nařízením (ES) č. 999/2001 nebo u kterých byla přítomnost TSE úředně potvrzena;
ii) zvířat, která byla usmrcena v souvislosti s opatřeními k eradikaci TSE;
iii) zvířat jiných než hospodářských a volně žijících, včetně, jmenovitě, zvířat v zájmovém chovu, zvířat chovaných v zoologických zahradách a cirkusech;
iv) pokusných zvířat tak, jak jsou definována v článku 2 směrnice Rady 86/609/EHS ze dne 24. listopadu 1986 o sbližování právních a správních předpisů členských států týkajících se ochrany zvířat používaných pro pokusné a jiné vědecké účely18 a
v) volně žijících zvířat, podezřelých z infekce chorobami přenosnými na člověka nebo zvířata;
b) i) specifikovaný rizikový materiál a
ii) v případě, kdy nebyl specifikovaný rizikový materiál odstraněn při likvidaci, celá těla mrtvých zvířat obsahujících specifikovaný rizikový materiál;
c) produkty získané ze zvířat, kterým byly podány látky zakázané směrnicí 96/22/ES, a produkty živočišného původu obsahující rezidua kontaminantů nebezpečných pro životní prostředí a jiných látek uvedených v bodě 3 oddílu B přílohy 1 směrnice Rady 96/22/ES ze dne 29. dubna 1996 o kontrolních opatřeních u některých látek a jejich reziduí v živých zvířatech a živočišných produktech a o zrušení směrnic 85/358/EHS a 86/469/EHS a rozhodnutí 89/187/EHS a 91/664/EHS19, pokud tato rezidua přesahují povolené úrovně stanovené právními předpisy Společenství nebo, v případě jejich absence, vnitrostátními právními předpisy;
d) všechen materiál živočišného původu shromážděný při čištění odpadních vod ze zpracovatelských zařízení kategorie 1 a jiných zařízení, ve kterých je odstraňován specifikovaný rizikový materiál, včetně odpadu zachyceného na česlech, odpadu z lapačů písku, směsí tuku a oleje, kalu a materiálů odstraněných z odtoků těchto zařízení, s výjimkou materiálů neobsahujících žádný specifikovaný rizikový materiál nebo jeho části;
e) kuchyňský odpad vzniklý v dopravních prostředcích mezinárodní přepravy a
f) směsi materiálu kategorie 1 s materiálem kategorie 2 nebo kategorie 3 nebo s oběma, včetně jakéhokoli materiálu určeného ke zpracování ve zpracovatelském zařízení pro materiál kategorie 1.
2. Materiál kategorie 1 musí být sbírán, přepravován a označen bez neodůvodněného prodlení v souladu s článkem 7 a, s výjimkou opačných ustanovení článků 23 a 24 musí být:
a) zneškodněn přímo jako odpad spálením ve spalovnách schválených v souladu s článkem 12;
b) zpracován ve zpracovatelském zařízení schváleném podle článku 13 s využitím kterékoli zpracovatelské metody 1 až 5, nebo, v případě, že tak bude požadovat příslušný orgán, s využitím zpracovatelské metody 1, v kterémžto případě musí být výsledný materiál trvale označen, pokud to bude technicky možné, zápachem, v souladu s přílohou VI kapitoly I a nakonec zneškodněn jako odpad spálením nebo spoluspálením ve spalovacím nebo spoluspalovacím zařízení schváleném v souladu s článkem 12;
c) s výjimkou materiálů uvedených v pododrážce i) a ii) písm. a) odst. 1 zpracovávaných ve zpracovatelském zařízení schváleném v souladu s článkem 13 s využitím zpracovatelské metody 1, v kterémžto případě musí být výsledný materiál trvale označen, pokud to bude technicky možné, zápachem, v souladu s přílohou VI kapitoly I a nakonec zneškodněn jako odpad zahrabáním na skládce schválené podle směrnice Rady 1999/31/ES ze dne 26. dubna 1999 o skládkách odpadů20;
d) v případě kuchyňského odpadu podle odst. 1 písm. e) zneškodněn jako odpad zahrabáním na skládce schválené podle směrnice Rady 1999/31/ES, nebo
e) s ohledem na vývoj vědeckého poznání, zneškodněn jinými způsoby schválenými postupem podle čl. 33 odst. 2. po konzultaci s příslušným vědeckým výborem. Tyto způsoby mohou buďto doplňovat nebo nahrazovat způsoby podle písmen a) až d).
3. Přechodná manipulace nebo přechodné uskladnění materiálů kategorie 1 smí probíhat pouze v zařízeních pro přechodnou manipulaci kategorie 1 schválených v souladu s článkem 10.
4. Materiál kategorie 1 nesmí být ani vyvážen ani dovážen s výjimkou případů v souladu s tímto nařízením nebo pravidly stanovenými postupem podle čl. 33 odst. 2. Dovoz a vývoz specifikovaných rizikových materiálů může probíhat pouze v souladu s čl. 8 odst. 1 nařízení (ES) č. 999/2001.
Článek 5
Materiál kategorie 2
1. Materiál kategorie 2 sestává z vedlejších produktů živočišného původu dle následujícího popisu, nebo z jakéhokoli jiného materiálu, který tento vedlejší produkt obsahuje:
a) hnůj a obsah trávícího traktu;
b) všechen materiál živočišného původu sesbíraný při čištění odpadních vod z jatek jiných schválených podle čl. 4 odst. 1 písm. d) nebo ze zpracovatelských zařízení kategorie 2 včetně odpadu zachyceného na česlech, odpadu z lapačů písku, směsí tuku a oleje, kalu a materiálů odstraněných z odtoků těchto zařízení;
c) produkty živočišného původu obsahující rezidua veterinárních léčivých přípravků a kontaminantů uvedených v bodech 1 a 2 oddílu B přílohy 1 směrnice Rady 96/23/ES, pokud tato rezidua přesahují povolené úrovně stanovené právními předpisy Společenství;
d) produkty živočišného původu jiné kategorie než kategorie 1 dovezené ze třetích zemí a které v případě provedení kontrol v souladu s právními předpisy Společenství nesplní veterinární požadavky pro jejich dovoz do Společenství, pokud nejsou vráceny nebo pokud je jejich dovoz povolen s omezeními podle právních předpisů Společenství;
e) zvířata a jejich části, jiná než ta, která jsou uvedena v článku 4, která zahynou jiným způsobem než porážkou pro účely lidské spotřeby včetně zvířat usmrcených za účelem eradikace nákazy zvířat;
f) směsi materiálu kategorie 2 s materiálem kategorie 3 včetně jakéhokoli materiálu určeného ke zpracování ve zpracovatelském zařízení kategorie 2 a
g) vedlejší produkty z materiálů jiné kategorie než kategorie 1 a 3.
2. Materiál kategorie 2 musí být sbírán, přepravován a označen bez nepřiměřeného prodlení v souladu s článkem 7 a, s výjimkou opačných ustanovení článků 23 a 24 musí být:
a) zneškodněn přímo jako odpad spálením ve spalovnách schválených v souladu s článkem 12;
b) zpracován ve zpracovatelském zařízení schváleném podle článku 13 s využitím kterékoli zpracovatelské metody 1 až 5, nebo, v případě, že tak bude požadovat příslušný orgán, s využitím zpracovatelské metody 1, v kterémžto případě musí být výsledný materiál trvale označen, pokud to bude technicky možné, zápachem, v souladu s přílohou VI kapitoly I a
i) zneškodněn jako odpad spálením nebo spoluspálením ve spalovacím nebo spoluspalovacím zařízení schváleném v souladu s článkem 12, nebo
ii) v případě tavených/škvařených tuků dále zpracován na tukové deriváty k využití v organických hnojivech nebo půdních přídavcích nebo pro jiné technické využití, avšak v jiných než v kosmetických a léčivých přípravcích a zdravotnických prostředcích, nebo tukových zařízeních kategorie 2, schválených v souladu s článkem 14;
c) zpracován ve zpracovatelském zařízení schváleném v souladu s článkem 13 s využitím zpracovatelské metody 1, v kterémžto případě musí být výsledný materiál trvale označen, pokud to bude technicky možné, zápachem, v souladu s přílohou VI kapitoly I a:
i) v případě výsledného materiálu bílkovinné povahy, využit jako organické hnojivo nebo půdní přídavek v souladu s požadavky, pokud existují, přijatými postupem podle čl. 33 odst. 2 po konzultaci s příslušným vědeckým výborem,
ii) přeměněn v zařízení na výrobu bioplynu nebo kompostování schválenými v souladu s článkem 15, nebo
iii) zneškodněn jako odpad zahrabáním na skládce schválené podle směrnice Rady 1999/31/ES;
d) v případě materiálu rybího původu, zesilážován nebo zkompostován v souladu s pravidly přijatými postupem podle čl. 33 odst. 2;
e) v případě hnoje, obsahu zažívacího traktu vyjmutého ze zažívacího traktu, mléka a mleziva, pokud je příslušný orgán nepovažuje za riziko šíření závažné přenosné choroby:
i) využit bez zpracování jako surovina v zařízení na výrobu bioplynu nebo kompostování schváleném v souladu s článkem 15 nebo upraveny v technickém zařízení schváleném k tomuto účelu v souladu s článkem 18;
ii) použit na půdu v souladu tímto nařízením, nebo
iii) přeměněn v zařízení na výrobu bioplynu nebo kompostování v souladu s pravidly schválenými postupem podle čl. 33 odst. 2;
f) v případě celých těl nebo částí těl volně žijících zvířat, která nejsou podezřelá z infekce chorobami přenosnými na člověka nebo zvířata, využit k produkci loveckých trofejí v technickém zařízení schváleném k tomuto účelu v souladu s článkem 18, nebo
g) zneškodněn jinými způsoby nebo využit jinými způsoby schválenými postupem podle čl. 33 odst. 2 po konzultaci s příslušným vědeckým výborem. Tyto způsoby mohou buďto doplňovat nebo nahrazovat způsoby podle písmen a) až f).
3. Přechodná manipulace nebo přechodné uskladnění materiálů kategorie 2 s výjimkou hnoje smí probíhat pouze v zařízeních pro přechodnou manipulaci kategorie 2 schválených v souladu s článkem 10.
4. Materiál kategorie 2 nesmí být uváděn na trh ani vyvážen s výjimkou případů v souladu s tímto nařízením nebo pravidly stanovenými postupem podle čl. 33 odst. 2.
Článek 6
Materiál kategorie 3
1. Materiál kategorie 3 zahrnuje vedlejší produkty živočišného původu dle následujícího popisu, nebo jakýkoli jiný materiál, který tento vedlejší produkt obsahuje:
a) části poražených zvířat, které jsou poživatelné v souladu s právními předpisy Společenství, ale které nejsou určené pro lidskou spotřebu z obchodních důvodů;
b) části poražených zvířat, které byly prohlášeny za nepoživatelné, ale které nenesou žádné známky chorob přenosných na člověka nebo zvířata a které pochází z těl zvířat, která jsou poživatelná v souladu s právními předpisy Společenství;
c) kůže, kopyta, paznehty a rohy, prasečí štětiny a peří pocházející ze zvířat poražených na jatkách, která prošla veterinární prohlídkou před porážkou a která byla v důsledku této prohlídky shledána vhodnými pro účely porážky pro lidskou spotřebu v souladu s právními předpisy Společenství;
d) krev získaná ze zvířat jiných než přežvýkavců pocházející ze zvířat poražených na jatkách, která prošla veterinární prohlídkou před porážkou a která byla v důsledku této prohlídky shledána vhodnými pro účely porážky pro lidskou spotřebu v souladu s právními předpisy Společenství;
e) vedlejší produkty živočišného původu pocházející z výroby produktů určených pro lidskou spotřebu včetně odtučněných kostí a škvarků;
f) zmetkové potraviny živočišného původu, nebo zmetkové potraviny obsahující produkty živočišného původu, jiné než kuchyňský odpad, které nejsou již dále určeny pro lidskou spotřebu z komerčních důvodů nebo vzhledem k produkčním problémům či závadnému balení, které však nepředstavují žádné riziko pro zdraví lidi ani zvířat;
g) syrové mléko pocházející ze zvířat, která nevykazují žádné klinické příznaky choroby přenosné tímto produktem na lidi nebo zvířata;
h) ryby nebo ostatní mořští živočichové s výjimkou mořských savců, které byly uloveny na otevřeném moři za účelem výroby rybí moučky;
i) čerstvé vedlejší produkty z ryb pocházející ze zařízení na výrobu rybích výrobků pro lidskou spotřebu;
j) skořápky, vedlejší produkty z umělých líhní, vedlejší produkty z porušených vajec, které pocházejí ze zvířat, která nevykazují žádné klinické příznaky choroby přenosné tímto produktem na lidi nebo zvířata;
k) kůže, kopyta, paznehty, peří, vlna, rohy, chlupy a kožešina, které pocházejí ze zvířat, která nevykazují žádné klinické příznaky choroby přenosné tímto produktem na lidi nebo zvířata a
l) kuchyňský odpad jiný než odpad uváděný v čl. 4 odst. 1 písm. e).
2. Materiál kategorie 3 musí být sbírán, přepravován a označen bez nepřiměřeného prodlení v souladu s článkem 7 a, s výjimkou opačných ustanovení článků 23 a 24 musí být:
a) zneškodněn přímo jako odpad spálením ve spalovnách schválených v souladu s článkem 12;
b) zpracován ve zpracovatelském zařízení schváleném podle článku 13 s využitím kterékoli zpracovatelské metody 1 až 5, v kterémžto případě musí být výsledný materiál trvale označen, pokud to bude technicky možné, zápachem, v souladu s přílohou VI kapitoly I, a zneškodněn jako odpad spálením nebo spoluspálením ve spalovacím nebo spoluspalovacím zařízení schváleném v souladu s článkem 12 nebo zahrabán na skládce schválené směrnicí 1999/31/ES;
c) zpracován ve zpracovatelském zařízení schváleném v souladu s článkem 17;
d) přeměněn v technickém zařízení schváleném v souladu s článkem 18;
e) využit jako surovina v zařízení na výrobu krmiva pro zvířata v zájmovém chovu schváleném v souladu s článkem 18;
f) přeměněn v zařízení na výrobu bioplynu nebo kompostování schváleném v souladu s článkem 15;
g) v případě kuchyňského odpadu uvedeném v odst. 1 písm. l) zpracován v zařízení na výrobu bioplynu nebo kompostování postupem podle čl. 33 odst. 2, nebo, dokud tato pravidla nebudou přijata, v souladu s vnitrostátními právními předpisy;
h) v případě materiálu rybího původu, zesilážován nebo zkompostován v souladu s pravidly přijatými postupem podle čl. 33 odst. 2, nebo
i) zneškodněn jinými způsoby nebo využit jinými způsoby schválenými postupem podle čl. 33 odst. 2 po konzultaci s příslušným vědeckým výborem. Tyto způsoby mohou buďto doplňovat nebo nahrazovat způsoby podle písmen a) až h).
3. Přechodná manipulace nebo přechodné uskladnění materiálů kategorie 3 smí probíhat pouze v zařízeních pro přechodnou manipulaci kategorie 3 schválených v souladu s článkem 10.
Článek 7
Sběr, přeprava a uskladnění
1. Vedlejší produkty živočišného původu a zpracované produkty s výjimkou kuchyňského odpadu kategorie 3 musí být sbírány, přepravovány a označeny v souladu s přílohou II.
2. Během přepravy musí vedlejší produkty živočišného původu nebo zpracované produkty doprovázet obchodní doklad nebo, pokud si tak vyžádá toto nařízení a veterinární osvědčení. Obchodní doklady a veterinární osvědčení musí splňovat požadavky a být uchovávána po dobu uvedenou v příloze II. Musí zejména obsahovat údaje o množství a popis materiálu a jeho označení.
3. Členské státy dbají na to, aby byla zavedena odpovídající opatření, která zaručí sběr a přepravu materiálu kategorie 1 a 2 v souladu s přílohou II.
4. Členské státy přijmou v souladu se směrnicí Rady 75/442/EHS ze dne 15. července 1975 o odpadech21 nezbytná opatření, kterými zajistí, že kuchyňský odpad kategorie 3 bude sbírán, přepravován a zneškodňován aniž by došlo k ohrožení lidského zdraví a poškození životního prostředí.
5. Zpracované produkty mohou být uskladněny pouze ve skladovacích zařízeních schválených v souladu s článkem 11.
6. Členské státy se však mohou rozhodnout neuplatňovat ustanovení tohoto článku na přepravu hnoje mezi dvěma body téhož hospodářství nebo mezi hospodářstvími a uživateli ve stejném členském státě.
Článek 8
Odeslání vedlejších produktů živočišného původu a zpracovaných produktů do jiných členských států
1. Vedlejší produkty živočišného původu a zpracované produkty smí být odeslány do jiného členského státu pouze na základě splnění podmínek stanovených v odstavcích 2 až 6.
2. Přijetí materiálů kategorie 1, materiálů kategorie 2, zpracovaných produktů pocházejících z materiálů kategorie 1 nebo 2 a zpracovaných živočišných bílkovin podléhá předchozímu povolení členským státem určení. Členské státy si mohou vymínit, že podmínkou tohoto povolení je použití zpracovatelské metody 1 před odesláním.
3. Vedlejší produkty živočišného původu a zpracované produkty uvedené v odstavci 2 musí být:
a) doprovázeny obchodním dokladem, nebo, pokud si tak vyžádá toto nařízení, veterinárním osvědčením a
b) přepraveny přímo do zařízení určení, které muselo být schváleno v souladu s tímto nařízením.
4. V případě, kdy členské státy odesílají materiál kategorie 1, materiál kategorie 2, zpracované produkty získané z materiálu kategorie 1 a 2 a zpracované živočišné bílkoviny do jiných členských států, informuje příslušný orgán v místě původu příslušný orgán v místě určení o každé zásilce, a to prostřednictvím počítačové sítě spojující veterinární orgány (Animo), nebo jiným způsobem na základě vzájemné dohody. Zpráva musí obsahovat údaje uvedené v odstavci 2 kapitoly I přílohy II.
5. Poté, co obdrží informaci o zaslání v souladu s odstavcem 4, příslušný orgán v místě určení informuje příslušný orgán v místě původu o každé zásilce, která dorazila, a to prostřednictvím počítačové sítě spojující veterinární orgány (Animo), nebo jiným způsobem na základě vzájemné dohody.
6. Členské státy určení se prostřednictvím pravidelných kontrol ujistí, zda vybraná zařízení na jejich území využívají zásilky pouze ke schváleným účelům a uchovávají úplné záznamy dokladující shodu s tímto nařízením.
Článek 9
Záznamy
1. Každá osoba, která odesílá, přepravuje nebo přijímá vedlejší produkty živočišného původu, je povinna uchovávat záznamy o zásilkách. Záznamy obsahují údaje stanovené v příloze II a jsou uchovávány po dobu stanovenou v téže příloze.
Článek 10
Schvalování zařízení pro přechodnou manipulaci
1. Zařízení pro přechodnou manipulaci kategorie 1, 2 a 3 schvaluje příslušný orgán.
2. Aby byla schválena, zařízení pro přechodnou manipulaci kategorie 1 a 2 musí:
a) splňovat požadavky stanovené v kapitole I přílohy III;
b) skladovat materiály kategorie 1 a 2 nakládat s nimi v souladu s ustanoveními části B kapitoly II přílohy III;
c) provádět vlastní kontroly zařízení podle článku 25 a
d) být kontrolovány příslušným orgánem v souladu s článkem 26.
3. Aby byla schválena zařízení pro přechodnou manipulaci kategorie 3 musí:
a) splňovat požadavky stanovené v kapitole I přílohy III;
b) skladovat materiály kategorie 3 a nakládat s nimi v souladu s ustanoveními části A kapitoly II přílohy III;
c) provádět vlastní kontroly zařízení podle článku 25 a
d) být kontrolována příslušným orgánem v souladu s článkem 26.
Článek 11
Schvalování zařízení k uskladnění
1. Zařízení k uskladnění schvaluje příslušný orgán.
2. Aby byla schválena, zařízení k uskladnění musí:
a) splňovat požadavky stanovené v kapitole III přílohy III a
b) být kontrolována příslušným orgánem v souladu s článkem 26.
Článek 12
Schvalování zařízení ke spalování a spoluspalování
1. Spalování a spoluspalování zpracovaných produktů probíhá v souladu s ustanoveními směrnice 2000/76/ES. Spalování a spoluspalování vedlejších produktů živočišného původu probíhá buďto v souladu s ustanoveními směrnice 2000/76/ES, nebo, pokud se na ně nevztahuje, v souladu s ustanoveními tohoto nařízení. Spalovací a spoluspalovací zařízení jsou schvalována podle výše uváděné směrnice nebo v souladu s odstavci 2 a 3.
2. Aby byla schválena pro účely neškodného odstraňování vedlejších produktů živočišného původu, vysokokapacitní spalovací nebo spoluspalovací zařízení, na které se nevztahuje směrnice 2000/76/ES, musí splňovat:
a) všeobecné podmínky stanovené v kapitole I přílohy IV;
b) provozní podmínky stanovené v kapitole II přílohy IV;
c) požadavky stanovené v kapitole III přílohy IV vztahující se k výtoku vody;
d) požadavky stanovené v kapitole IV přílohy IV vztahující se ke zbytkům;
e) požadavky na měření teploty stanovené v kapitole V přílohy IV;
f) podmínky vztahující se na mimořádné provozní podmínky stanovené v kapitole VI přílohy IV.
3. Aby byla příslušným orgánem schválena pro účely neškodného odstraňování vedlejších produktů živočišného původu, nízkokapacitní spalovací nebo spoluspalovací zařízení, na které se nevztahuje směrnice 2000/76/ES, musí:
a) být využíváno pouze k neškodnému odstraňování mrtvých zvířat ze zájmového chovu a/nebo materiálu kategorie 2 a 3;
b) být v případě, že se nacházejí v hospodářství, využívána pouze k neškodnému odstraňování materiálu z tohoto daného hospodářství;
c) splňovat všeobecné podmínky stanovené v kapitole I přílohy IV;
d) splňovat provozní podmínky stanovené v kapitole II přílohy IV;
e) splňovat požadavky stanovené v kapitole IV přílohy IV vztahující se ke zbytkům;
f) splňovat požadavky na měření teploty stanovené v kapitole V přílohy IV a
g) splňovat podmínky vztahující se na mimořádné provozní podmínky stanovené v kapitole VI přílohy IV.
4. Schválení je okamžitě pozastaveno, pokud podmínky, na jejichž základě bylo poskytnuto, nejsou již dále plněny.
5. Požadavky uvedené v odstavcích 2 a 3 mohou být pozměněny s ohledem na vývoj vědeckého poznání postupem podle čl. 33 odst. 2 po konzultaci s odpovídajícím vědeckým výborem.
Článek 13
Schvalování zpracovatelských zařízení kategorie 1 a kategorie 2
1. Zpracovatelská zařízení kategorie 1 a kategorie 2 schvaluje příslušný orgán.
2. Aby byla schválena, zpracovatelská zařízení kategorie 1 a kategorie 2 musí:
a) splňovat požadavky stanovené v kapitole I přílohy V;
b) skladovat materiály kategorie 1 a kategorie 2, zpracovávat je a nakládat s nimi v souladu s ustanoveními kapitoly II přílohy V a kapitoly I přílohy VI;
c) být ověřena příslušným orgánem v souladu s kapitolou V přílohy V;
d) provádět vlastní kontroly zařízení podle článku 25;
e) být kontrolována příslušným orgánem v souladu s článkem 26 a
f) zajistit, že produkty po zpracování splňují požadavky kapitoly I přílohy VI.
3. Schválení je okamžitě pozastaveno, pokud podmínky, na jejichž základě bylo poskytnuto, nejsou již dále plněny.
Článek 14
Schvalování tukových zařízení kategorie 2 a kategorie 3
1. Tuková zařízení schvaluje příslušný orgán.
a) zpracovávat tavené/škvařené tuky pocházející z materiálu kategorie 2 v souladu s normami stanovenými v kapitole III přílohy VI;
b) stanovit a provádět metody sledování a kontroly kritických kontrolních bodů na bázi využívaného procesu;
c) uchovávat záznamy informací získaných podle písmene b) k předložení příslušnému orgánu a
d) být kontrolována příslušným orgánem v souladu s článkem 26.
3. Aby byla schválena, tuková zařízení kategorie 3 musí zpracovávat tavené/škvařené tuky pocházející pouze z materiálu kategorie 3 a dodržovat odpovídající požadavky uváděné v odstavci 2.
4. Schválení je okamžitě pozastaveno, pokud podmínky, na jejichž základě bylo poskytnuto, nejsou již dále plněny.
Článek 15
Schvalování zařízení na výrobu bioplynu a kompostování
1. Zařízení na výrobu bioplynu a kompostování schvaluje příslušný orgán.
2. Aby byla schválena, zařízení na výrobu bioplynu a kompostování musí:
a) splňovat požadavky oddílu A kapitoly II přílohy VI;
b) přeměňovat vedlejší produkty živočišného původu v souladu s oddíly B a C kapitoly II přílohy VI;
c) být kontrolována příslušným orgánem v souladu s článkem 26;
d) stanovit a provádět metody sledování a kontroly kritických kontrolních bodů a
e) zajistit, že vyhnívající zbytky a kompost přiměřeným způsobem splňují mikrobiologické normy stanovené v části D kapitoly II přílohy VI.
3. Schválení je okamžitě pozastaveno, pokud podmínky, na jejichž základě bylo poskytnuto, nejsou již dále plněny.
Článek 16
Obecná hygienická a veterinární ustanovení
1. Členské státy přijmou všechna nezbytná opatření, která by zaručila, že vedlejší produkty živočišného původu a výrobky z nich pocházející uvedené v přílohách VII a VIII nejsou odesílány z žádného hospodářství, které se nachází v oblasti podléhající omezením z důvodu výskytu choroby, ke které je živočišný druh, ze kterého produkt pochází, vnímavý, nebo z jakéhokoli zařízení nebo oblasti, ze kterých by přemístění nebo obchod představoval riziko pro nákazový status členských států nebo oblastí členských států s výjimkou případů, kdy jsou produkty ošetřeny v souladu s tímto nařízením.
2. Opatření uvedená v odstavci 1 zaručují, že produkty získané ze zvířat, která:
a) pocházejí z hospodářství, území nebo části území, nebo, v případě produktů akvakultury, z hospodářství, oblasti nebo části oblasti, které nejsou předmětem veterinárních omezení v rámci opatření pro tlumení chorob uložených právními předpisy Společenství nebo z důvodu závažné přenosné choroby uvedené ve směrnici Rady 92/119/EHS ze dne 17. prosince 1992, kterou se zavádějí obecná opatření Společenství pro tlumení některých chorob zvířat a zvláštní opatření týkající se vezikulární choroby prasat 22;
b) nebyla poražena v zařízení, ve kterých byla v okamžiku porážky přítomna infikovaná zvířata nebo zvířata podezřelá z infekce jednou z chorob z oblasti působnosti předpisů uváděných v bodě a).
3. S výhradou dodržování opatření pro tlumení chorob uvedených v odst. 2 písm. a) je uvádění na trh vedlejších produktů živočišného původu a výrobků z nich pocházejících uvedených v přílohách VII a VIII, které pocházejí z území nebo částí území podléhajícím veterinárním omezením, ale které nejsou infikovány ani podezřelé z infekce, povoleno, za předpokladu, že produkty:
a) jsou získávány, přepravovány, manipulovány a uskladněny odděleně od nebo jindy než produkty splňující všechny veterinární podmínky;
b) prošly ošetřením, které je dostačující k odstranění dotčeného veterinárního problému v souladu s tímto nařízením v zařízení schváleném k tomuto účelu členským státem, ve kterém se tento veterinární problém vyskytl;
c) jsou řádně označeny;
d) splňují požadavky stanovené v přílohách VII a VIII nebo s prováděcími pravidly, která budou stanovena postupem podle čl. 33 odst. 2.
Ve zvláštních situacích mohou být stanoveny alternativní podmínky k podmínkám stanoveným v prvním pododstavci, a to rozhodnutími přijatými postupem podle čl. 33 odst. 2. Takováto rozhodnutí zohlední jakákoli opatření, která se vztahují na zvířata nebo testy, které na nich mají být vykonány, a zvláštní rysy choroby v případě dotčeného druhu a specifikují veškerá opatření potřebná k zajištění ochrany zdraví zvířat ve Společenství.
Článek 17
Schvalování zpracovatelských zařízení kategorie 3
1. Zpracovatelská zařízení kategorie 3 schvaluje příslušný orgán.
2. Aby byla schválena, zpracovatelská zařízení kategorie 3 musí:
a) splňovat požadavky stanovené v kapitole I přílohy V a kapitole I přílohy VII;
b) skladovat materiály kategorie 3, zpracovávat je a nakládat s nimi v souladu s ustanoveními kapitoly II přílohy V a přílohy VII;
c) být ověřena příslušným orgánem v souladu s kapitolou V přílohy V;
d) provádět vlastní kontroly zařízení podle článku 25;
e) být kontrolována příslušným orgánem v souladu s článkem 26 a
f) zajistit, že produkty po zpracování splňují požadavky kapitoly I přílohy VII.
3. Schválení je okamžitě pozastaveno, pokud podmínky, na jejichž základě bylo poskytnuto, nejsou již dále plněny.
Článek 18
Schvalování zařízení na výrobu krmiv pro zvířata v zájmovém chovu a technických zařízeních
1. Zařízení na výrobu krmiv pro zvířata v zájmovém chovu a technická zařízení schvaluje příslušný orgán.
2. Aby byla schválena, zařízení na výrobu krmiv pro zvířata v zájmovém chovu a technická zařízení se musí:
a) zavázat, že pro produkty, které tato zařízení vyrábějí, s ohledem na zvláštní požadavky stanovené v příloze VIII:
i) bude dodržovat zvláštní výrobní požadavky stanovené tímto nařízením;
ii) stanoví a bude provádět metody sledování a kontroly kritických kontrolních bodů na bázi využívaného procesu;
iii) v závislosti na produktech, odebírat vzorky pro analýzy v laboratořích uznávaných příslušnými orgány pro účely prověřování dodržování norem stanovených tímto nařízením;
iv) uchovávat záznamy informací získaných podle bodů ii) a iii) k předložení příslušnému orgánu. Výsledky kontrol a testů musí být uchovány po dobu alespoň dvou let;
v) informovat příslušný orgán, pokud výsledky laboratorních vyšetření uvedených v bodě iii) nebo jakékoli jiné informace, které mají k dispozici, prokáží existenci nebezpečí pro zdraví lidí nebo zvířat a
b) být kontrolována příslušným orgánem v souladu s článkem 26.
3. Schválení je okamžitě pozastaveno, pokud podmínky, na jejichž základě bylo poskytnuto, nejsou již dále plněny.
Článek 19
Uvedení na trh a vývoz zpracovaných živočišných bílkovin a jiných zpracovaných produktů, které by mohly být využity jako krmné suroviny
Členské státy zajistí, že zpracované živočišné bílkoviny a jiné zpracované produkty, které by mohly být využity jako krmné suroviny budou uváděny na trh a vyváženy pouze tehdy, pokud:
a) byly připraveny ve zpracovatelském zařízení kategorie 3 schváleném a dozorovaném v souladu s článkem 17;
b) byly připraveny výhradně s materiálem kategorie 3 tak, jak je uvedeno v příloze VII;
c) byly manipulovány, zpracovány, uskladněny a přepravovány v souladu s přílohou VII a to tak, aby byla zajištěna shoda s článkem 22 a
d) splňují zvláštní ustanovení stanovené v příloze VII.
Článek 20
Uvedení na trh a vývoz krmiv pro zvířata v zájmovém chovu, žvýkacích pamlsků pro psy a technických výrobků
1. Členské státy zajistí, že krmiva pro zvířata v zájmovém chovu, žvýkací pamlsky pro psy a technické výrobky, jiné než ty uvedené v odstavcích 2 a 3, a ty vedlejší produkty živočišného původu uvedené v příloze VIII budou uváděny na trh a vyváženy pouze tehdy, pokud:
a) splňují buďto:
i) zvláštní požadavky stanovené v příloze VIII, nebo
ii) v případě, kdy by produkt mohl být požíván jako technický výrobek i krmné suroviny, a příloha VIII neobsahuje žádné zvláštní požadavky, zvláštní požadavky stanovené příslušnou kapitolou přílohy VII a
b) pocházejí ze zařízení schválených a dozorovaných v souladu s článkem 18, nebo, v případě vedlejších produktů živočišného původu uvedených v příloze VIII, z jiných zařízení schválených v souladu s veterinárními předpisy Společenství.
2. Členské státy zajistí, že organická hnojiva a půdní přídavky vyrobené ze zpracovaných produktů jiných než těch, které byly vyrobeny z hnoje a obsahu trávicího traktu, budou uváděny na trh a vyváženy pouze tehdy, pokud splňují požadavky, pokud existují, stanovené postupem podle čl. 33 odst. 2 po konzultaci s příslušným vědeckým výborem.
3. Členské státy zajistí, že deriváty tuku vyrobené z materiálu kategorie 2 budou uváděny na trh a vyváženy pouze tehdy, pokud:
a) byly připraveny v tukovém zařízení kategorie 2 schváleném v souladu s článkem 14 z taveného/škvařeného tuku získaného při zpracování materiálů kategorie 2 ve zpracovatelském zařízení kategorie 2 schváleném v souladu s článkem 13 při užití kterékoli zpracovatelské metody 1 až 5;
b) byly manipulovány, zpracovány, uskladněny a přepravovány v souladu s přílohou VI a
c) splňují všechna zvláštní ustanovení stanovená v příloze VIII.
Článek 21
Ochranná opatření
Na produkty spadající do oblasti působnosti přílohy VII a VIII tohoto nařízení se použije článek 10 směrnice 90/425/EHS.
Článek 22
Omezení používání
1. Zakázána jsou tato použití vedlejší produktů živočišného původu a zpracovaných produktů:
a) krmení zvířat zpracovanými živočišnými bílkovinami získanými z mrtvých těl nebo jejich částí zvířat stejného druhu;
b) krmení hospodářských zvířat nebo zvířat jiných než kožešinových kuchyňským odpadem nebo krmnými surovinami obsahujícími kuchyňský odpad nebo z něj získanými a
c) použití organických hnojiv a půdních přípravků jiných než hnoje na pastvinách.
2. Prováděcí pravidla k tomuto článku včetně předpisů ve vztahu ke kontrolním opatřením se stanoví postupem podle čl. 33 odst. 2. Odchylky od odst. 1 písm. a) je možné přiznat pouze ve vztahu k rybám a kožešinovým zvířatům, a to stejným postupem, po konzultaci příslušného vědeckého výboru.
Článek 23
Odchylky, které se vztahují na používání vedlejších produktů živočišného původu
1. Členské státy mohou pod dohledem příslušných orgánů povolit:
a) použití vedlejších produktů živočišného původu pro diagnostické, vzdělávací a výzkumné účely a
b) použití vedlejších produktů živočišného původu k preparátorským účelům v technických zařízeních schválených k tomuto účelu v souladu s článkem 18.
2. a) Členské státy mohou rovněž povolit využití vedlejších produktů živočišného původu podrobně uvedených v písmenu b) ke krmení zvířat podrobně uvedených v písmenu c), pod dohledem příslušných orgánů a v souladu s pravidly stanovenými v příloze IX.
b) Vedlejšími produkty živočišného původu zmiňovanými v písmenu a) jsou:
i) materiál kategorie 2 za předpokladu, že pochází ze zvířat, která nebyla poražena nebo neuhynula v důsledku výskytu nebo podezření na výskyt choroby přenosné na lidi nebo zvířata a
ii) materiál kategorie 3 uvedený v čl. 6 odst. 1 písm. a) až j) a, s výhradou článku 22, v čl. 6 odst. 1 písm. l);
c) Zvířaty uvedenými v písmenu a) jsou:
i) zvířata chovaná v zoo;
ii) cirkusová zvířata;
iii) plazi a draví ptáci, mimo plazy a dravé ptáky chované v zoologických zahradách a cirkusech;
iv) kožešinová zvířata;
v) volně žijící zvířata jejichž maso není určeno pro lidskou spotřebu;
vi) psi z uznávaných chovných stanic nebo smečky loveckých psů a
vii) červi pro rybí návnady.
d) Členské státy mohou navíc povolit využití pod dohledem příslušných orgánů materiálu kategorie 1 uvedeného v čl. 4 odst. 1 písm. b) bodu ii) ke krmení ohrožených nebo chráněných druhů mrchožravých ptáků v souladu s pravidly stanovenými postupem podle čl. 33 odst. 2 po konzultaci s Evropským úřadem pro bezpečnost potravin.
3. Členské státy Komisi uvědomí o:
a) využití odchylek uvedených v odstavci 2 a
b) ověřovacích opatřeních, která byla zavedena k zajištění toho, že dotčené vedlejší produkty živočišného původu jsou využívány pouze ke schváleným účelům.
4. Každý členský stát připraví seznam uživatelů a sběrných středisek schválených a registrovaných podle odst. 2 písm. c) bodů iv), vi) a vii) na svém území. Každému uživateli a sběrnému středisku bude pro účely kontroly a vysledování původu dotčených produktů přiděleno úřední číslo.
Příslušný orgán dozoruje prostory uživatelů a sběrných středisek uvedených v předchozím pododstavci a k zajištění shody s požadavky uvedenými v odstavci 2 má kdykoli volný přístup do všech prostor těchto prostor.
Pokud tyto kontroly odhalí, že tyto požadavky nejsou dodržovány, přijme příslušný orgán odpovídající opatření.
5. Pravidla týkající se kontrolních opatření mohou být stanovena postupem podle čl. 33 odst. 2.
Článek 24
Odchylky, které se vztahují na neškodné odstraňování vedlejších produktů živočišného původu
1. Příslušný orgán může popřípadě rozhodnout, že:
a) mrtvá těla zvířat v zájmového chovu mohou být neškodně odstraněna přímo, zahrabáním jako odpad;
b) spálením nebo zakopáním v místě jako odpad mohou být zneškodněny tyto vedlejší produkty živočišného původu pocházející ze vzdálených oblastí:
i) materiál kategorie 1 uvedený v čl. 4 odst. 1 písm. b) bodě ii);
ii) materiál kategorie 2 a
iii) materiál kategorie 3 a
c) spálením nebo zahrabáním v místě jako odpad mohou být zneškodněny vedlejší produkty živočišného původu v případě vypuknutí choroby uvedené na seznamu A Mezinárodního úřadu pro nákazy zvířat (OIE), pokud příslušný orgán odmítne přepravu do nejbližšího spalovacího nebo zpracovatelského zařízení z důvodu nebezpečí šíření zdravotního rizika nebo pokud rozsáhlý výskyt nákazy zvířat vede k nedostatku kapacit v těchto zařízeních.
2. Žádnou odchylku nelze přiznat ve vztahu k materiálu kategorie 1 uvedeném v čl. 4 odst. 1 písm. a) bodě i).
3. V případě materiálu kategorie 1 uvedeném v čl. 4 odst. 1 písm. b) bodě ii) je možné spálení nebo zakopání provést v souladu s odst. 1 písm. b) nebo c) pouze tehdy, pokud příslušný orgán schválí a dozoruje použitou metodu a je přesvědčen, že tato metoda vylučuje všechna rizika přenosu TSE.
4. Členské státy uvědomí Komisi o:
a) využití možností uvedených v odst. 1 písm. b) ve vztahu k materiálu kategorie 1 a 2 a
b) o oblastech, které zařazují jako vzdálené oblasti pro účely použití odst. 1 písm. b) a důvodech k tomuto zařazení.
5. Příslušný orgán podnikne opatření nezbytná k tomu, aby:
a) zajistil, že spalování nebo zahrabávání vedlejších produktů živočišného původu neohrožuje zdraví lidí nebo zvířat a
b) zabránil nekontrolovanému ponechávání, skládkování a nekontrolovanému zneškodňování vedlejších produktů živočišného původu.
6. Prováděcí pravidla k tomuto článku mohou být stanovena postupem podle čl. 33 odst. 2.
Článek 25
Kontrola prováděná zařízeními
1. Provozovatelé a vlastníci zařízení pro přechodnou manipulaci nebo jejich zástupci přijmou všechna opatření nezbytná k zajištění shody s požadavky tohoto nařízení. Zavedou, budou provádět a udržovat stálý postup vyvinutý v souladu se zásadami systému pro rozbor rizika a kritických kontrolních bodů (HACCP). Musí zejména:
a) určit a kontrolovat kritické kontrolní body zařízení;
b) zavést a provádět metody sledování a kontroly těchto kritických bodů;
c) v případě zpracovatelských zařízení odebírají reprezentativní vzorky ke kontrole shody:
i) každé zpracovávané šarže s normami pro dané produkty stanovenými tímto nařízením a
ii) s maximálními povolenými úrovněmi fyzikálně chemických reziduí stanovenými v právních předpisech Společenství;
d) zaznamenají výsledky kontrol a testů uvedených v bodech b) a c) a uchovávají je po dobu minimálně dvou let k předložení příslušným orgánům;
e) zavedou systém zajišťující zpětnou vysledovatelnost každé vypravené šarže.
2. V případě, že výsledky testů na vzorcích odebraných podle odst. 1 písm. c) nejsou v souladu s ustanoveními tohoto nařízení, provozovatel zpracovatelského zařízení musí:
a) oznámit neprodleně příslušnému orgánu veškeré údaje o povaze vzorku a šarže, ze které byl odebrán;
b) určit příčiny nedodržení souladu;
c) znovu zpracovat nebo neškodně odstranit kontaminovanou šarži pod dohledem příslušného orgánu;
d) zajistit, aby se žádný materiál, o kterém je známo, že je kontaminován, nebo u kterého existuje podezření z kontaminace, nedostal mimo zařízení dříve, než bude znovu zpracován pod dohledem příslušného orgánu a než budou úředně odebrány nové vzorky tak, aby byl zajištěn soulad s normami stanovenými v tomto nařízení, pokud není určen k neškodnému odstranění;
e) zvýšit četnost vzorkování a testování produkce;
f) vyšetřit záznamy vedlejších produktů živočišného původu odpovídající vzorku hotového výrobku a
g) přistoupit v rámci zařízení k odpovídající dekontaminaci a čištění.
3. Prováděcí pravidla k tomuto článku včetně pravidel ke stanovení četnosti a referenčních metod mikrobiologických rozborů mohou být stanovena postupem podle čl. 33 odst. 2.
Článek 26
Úřední kontroly a seznamy schválených zařízení
1. Příslušný orgán provádí v pravidelných intervalech kontroly a dohled v zařízeních schválených v souladu s tímto nařízením. Kontroly ve zpracovatelských zařízeních a dohled nad nimi probíhají v souladu s kapitolou IV přílohy V.
2. Četnost kontrol a dohledu závisí na velikosti zařízení, druhu vyráběných produktů, vyhodnocení rizik a záruk poskytnutých v souladu se zásadami systému pro rozbor rizika a kritických kontrolních bodů (HACCP).
3. Pokud kontrola provedená příslušným orgánem odhalí, že jeden nebo více požadavků tohoto nařízení nejsou plněny, podnikne příslušný orgán odpovídající opatření.
4. Každý členský stát vypracuje seznam zařízení na svém území schválených v souladu s tímto nařízením. Každému zařízení přidělí úřední číslo, které zařízení identifikuje vzhledem k povaze jeho činností. Členské státy zašlou kopie seznamu a jeho aktualizovaných verzí Komisi a ostatním členským státům.
5. Prováděcí pravidla k tomuto článku včetně pravidel ke stanovení četnosti a referenčních metod mikrobiologických rozborů mohou být stanovena postupem podle čl. 33 odst. 2.
Článek 27
Kontroly prováděné Společenstvím v členských státech
1. Znalci Komise mohou ve spolupráci s příslušnými orgány členských států provádět kontroly na místě v rozsahu nezbytném k jednotnému uplatňování tohoto nařízení. Členský stát, na jehož území jsou kontroly prováděny, poskytne znalcům veškerou pomoc nezbytnou ke splnění jejich úkolů. Komise uvědomí příslušný orgán o výsledcích provedené kontroly.
Článek 28
Obecná ustanovení
Ustanovení, která se vztahují k dovozu produktů uvedených v přílohách VII a VIII ze třetích zemí nesmí být ani výhodnější ani nevýhodnější než ustanovení, která se vztahují na výrobu a odbyt těchto produktů ve Společenství.
Dovoz ze třetích zemí krmiv pro zvířata v zájmovém chovu a surovin pro výrobu krmiv pro zvířata v zájmovém chovu pocházejících ze zvířat, která byla ošetřena některými látkami zakázanými v souladu se směrnicí 96/22/ES se povoluje za předpokladu, že je tento materiál trvale označen, a v souladu se zvláštními podmínkami stanovenými postupem podle čl. 33 odst. 2.
Článek 29
Zákazy a dodržování předpisů Společenství
1. Dovoz a tranzit vedlejších produktů živočišného původu a zpracovaných produktů jsou zakázány s výjimkou případů povolených v rámci tohoto nařízením.
2. Dovoz do Společenství a tranzit produktů uvedených v přílohách VII a VIII přes Společenství mohou proběhnout pouze tehdy, pokud tyto produkty splňují požadavky stanovené v odstavcích 3 až 6.
3. Produkty uváděné v přílohách VII a VIII, pokud v těchto přílohách není uvedeno jinak, pocházejí ze třetích zemí nebo částí třetích zemí na seznamu, který bude vypracován a aktualizován postupem podle čl. 33 odst. 2.
Seznam může být kombinován s jinými seznamy vytvořenými pro účely zdraví lidí a zvířat.
Jakmile bude tento seznam vytvořen, mimořádný ohled bude brán zejména na:
a) právní předpisy třetí země;
b) organizaci příslušného orgánu a jeho kontrolních útvarů ve třetí zemi, pravomoci těchto útvarů, dohledu, kterému podléhají, a jejich oprávnění efektivně sledovat uplatňování jejich právních předpisů;
c) skutečné hygienické podmínky uplatňované při produkci, zpracování, manipulaci, uskladnění a vyskladnění produktů živočišného původu určených pro Společenství;
d) záruky, které je třetí země schopna poskytnout ve vztahu k souladu s příslušnými hygienickými podmínkami;
e) získané zkušenosti v oblasti uvádění na trh produktů ze třetích zemí a výsledky kontrol provedených při dovozu;
f) výsledky kontrol Společenství případně provedených ve třetích zemích;
g) zdravotní stav dobytka, dalších domácích zvířat a volně žijící zvěře třetí země, přičemž zvláštní pozornost je věnována exotickým chorobám zvířat a veškerým hlediskům obecné veterinární situace v zemi, pokud by mohla představovat riziko pro zdraví lidí nebo zvířat ve Společenství;
h) pravidelnost a rychlost, se kterou třetí země poskytuje údaje o výskytu infekčních nebo nakažlivých chorob zvířat na svém území, zejména pak chorob uvedených v seznamech A a B OIE nebo, v případě živočichů akvakultury, chorob povinných hlášením uvedených v Zákoníku zdraví vodních živočichů OIE;
i) předpisy k prevenci a tlumení infekčních a nakažlivých chorob zvířat platné v třetí zemi a jejich provádění včetně pravidel dovozu z jiných zemí.
4. Produkty uvedené v přílohách VII a VIII s výjimkou technických výrobků musí pocházet ze zařízení na seznamu Společenství vypracovaném postupem podle čl. 33 odst. 2 na základě sdělení příslušného orgánu třetí země Komisi, ve kterém prohlašuje, že zařízení je v souladu s požadavky Společenství a je předmětem dohledu úředního inspekčního útvaru ve třetí zemi.
Seznam je možné pozměňovat tímto způsobem:
a) Komise uvědomí členské státy o úpravách seznamu zařízení navrhovaných dotyčnou třetí zemí do pěti pracovních dní od data přijetí navrhovaných úprav;
b) členské státy zašlou do sedmi dní od data obdržení úprav seznamu zařízení uvedeného v písmenu a) Komisi své případné písemné připomínky;
c) pokud alespoň jeden členský stát vznese písemné připomínky, uvědomí Komise členské státy do pěti pracovních dní a zařadí tento bod na program jednání příštího zasedání Stálého výboru pro potravinový řetězec a zdraví zvířat k rozhodnutí postupem podle čl. 33 odst. 2;
d) v případě, že Komise neobdrží ve lhůtě stanovené podle písmena b) od členských států žádné připomínky, usoudí, že členské státy s navrhovanými změnami seznamu souhlasí. Komise členské státy uvědomí do pěti pracovních dní a dovoz z těchto zařízení může být schválen po uplynutí pěti pracovních dní od data přijetí této informace členskými státy.
5. Technické výrobky uvedené v přílohách VIII musí pocházet ze zařízení, která byla schválena a zaregistrována příslušnými orgány třetích zemí.
6. Pokud není v přílohách VII a VIII uvedeno jinak, musí zásilky produktů uvedených v těchto přílohách doprovázet hygienické a veterinární osvědčení, které odpovídá vzoru stanovenému v příloze X a které potvrzuje, že produkty splňují podmínky uvedené v daných přílohách a pocházejí ze zařízení, která tyto podmínky nabízejí.
7. Dokud nebude vypracován seznam podle odstavce 4 a přijata vzorová osvědčení uvedená v odstavci 6, mohou členské země zachovat kontroly podle směrnice 97/78/ES a využívat osvědčení podle platných vnitrostátních předpisů.
Článek 30
Rovnocennost
1. Postupem podle čl. 33 odst. 2 může být přijato rozhodnutí, které připouští, že hygienická opatření uplatňovaná třetí zemí, skupinou třetích zemí nebo oblastí třetí země na produkci, zpracování, manipulaci, uskladnění a přepravu jedné nebo více kategorií produktů uvedených v přílohách VII a VIII nabízejí záruky, které jsou rovnocenné zárukám uplatňovaných ve Společenství, pokud příslušná třetí země o tomto poskytne objektivní důkaz.
Rozhodnutí stanoví podmínky pro dovoz a/nebo tranzit vedlejších produktů živočišného původu z odpovídající oblasti, země nebo skupiny zemí.
2. Podmínky podle odstavce 1 zahrnují:
a) povahu a obsah veterinárního osvědčení, které zásilku musí doprovázet;
b) zvláštní hygienické a veterinární požadavky použitelné vůči dovozu do a/nebo tranzitu přes Společenství a
c) v případě nezbytnosti, postupy vypracování a úpravy seznamů oblastí nebo zařízení, ze kterých jsou dovoz a/nebo tranzit povoleny.
3. Prováděcí pravidla k tomuto článku se stanoví postupem podle čl. 33 odst 2.
Článek 31
Kontroly a audity prováděné Společenstvím
1. Odborníci Komise v doprovodu odborníků z členských zemí mohou v odpovídajících případech provádět kontroly na místě s cílem:
a) vypracovat seznam třetích zemí nebo jejich částí a určit podmínky dovozu a/nebo tranzitu;
b) ověřit soulad s:
i) podmínkami pro začlenění na seznam Společenství třetích zemí;
ii) podmínkami dovozu a/nebo tranzitu;
iii) podmínkami pro uznání rovnocennosti opatření;
iv) všemi mimořádnými opatřeními použitými podle právních předpisů Společenství.
Komise jmenuje odborníky z členských států pověřené těmito kontrolami.
2. Kontroly uvedené v odstavci 1 jsou prováděny jménem Společenství, které hradí vzniklé náklady.
3. Četnost a postupy kontrol uvedených v odstavci 1 mohou být stanoveny postupem podle čl. 33 odst 2.
4. Pokud kontrola uvedená v odstavci 1 odhalí vážné porušení hygienických a veterinárních předpisů Společenství, Komise třetí zemi okamžitě vyzve k přijetí odpovídajících opatření nebo zastaví dodávky produktů a neprodleně uvědomí členské státy.
Článek 32
Úpravy příloh a přechodná opatření
1. Přílohy mohou být pozměněny nebo doplněny po konzultaci s příslušným vědeckým výborem jakékoli otázky, která by mohla mít dopad na zdraví lidí nebo zvířat, a postupem podle čl. 33 odst. 2 může být přijato jakékoli vhodné přechodné opatření.
2. Pokud jde o zákaz krmení kuchyňským odpadem uvedený v článku 22, v případě, kdy jsou v členských státech ještě před použitím tohoto nařízení zavedeny odpovídající systémy kontroly, je možné přijmout přechodná opatření v souladu s odstavcem 1, která povolují další využívání některých druhů kuchyňského odpadu, a to za přísně sledovaných podmínek na dobu nanejvýš čtyř let ode dne 1. listopadu 2002. Tato opatření zajistí, že v daném přechodném období nedojde k žádnému zbytečnému ohrožení zdraví zvířat nebo lidí.
Článek 33
Regulační postup
1. Komisi je nápomocen Stálý výbor pro potravinový řetězec a zdraví zvířat, dále jen "výbor".
2. V případě odkazu na tento odstavec se použijí články 5 a 7 rozhodnutí Rady 1999/468/ES, s ohledem na článek 8 tohoto rozhodnutí.
Lhůta stanovená v čl. 5 odst. 6 rozhodnutí Rady 1999/468/ES je stanovena na 15 dní.
3. Výbor přijme svůj jednací řád.
Článek 34
Konzultace vědeckých výborů
Všechny záležitosti v oblasti působnosti tohoto nařízení, které by mohly mít dopad na zdraví zvířat nebo lidí, musí být konzultovány s odpovídajícími vědeckými výbory.
Článek 35
Vnitrostátní ustanovení
1. Členské státy sdělí Komisi znění ustanovení všech vnitrostátních právních předpisů, které přijmou v oblasti působnosti tohoto nařízení.
2. Členské státy uvědomí Komisi do jednoho roku od vstupu tohoto nařízení v platnost o opatřeních přijatých k zajištění shody s tímto nařízením. Na základě obdržených informací předloží Komise Evropskému parlamentu a Radě zprávu, která bude případně doprovázena návrhy právních předpisů.
3. Do té doby, než budou v souladu s čl. 20 odst. 2 přijata pravidla Společenství pro používání organických hnojiv, mohou členské státy přijímat nebo si mohou ponechat přísnější vnitrostátní předpisy pokud jde o používání organických hnojiv, než stanoví toto nařízení. Do doby, než budou v souladu s článkem 32 doplněna v příloze VIII pravidla Společenství pro použití tukových derivátů pocházejících z materiálů kategorie 2, mohou členské státy přijímat nebo si mohou ponechat přísnější vnitrostátní předpisy omezující použití těchto tukových derivátů, než stanoví toto nařízení.
Článek 36
Finanční opatření
Komise připraví zprávu o finančních opatřeních přijatých členskými státy pro zpracování, sběr, uskladnění a neškodné odstranění vedlejších živočišných produktů a připraví vhodné návrhy.
Článek 37
Zrušení
Směrnice 90/667/EHS, rozhodnutí 95/348/ES a rozhodnutí 1999/534/ES se zrušují po uplynutí šesti měsíců od vstupu tohoto nařízení v platnost.
Odkazy na směrnici 90/667/EHS budou od uvedeného dne považovány za odkazy na toto nařízení.
Článek 38
Vstup v platnost
Toto nařízení vstupuje v platnost dvacátým dnem po vyhlášení
Nařízení Komise (ES) č. 1802/2002
ze dne 10. října 2002,
kterým se opravuje nařízení Komise (ES) č. 1282/2002, kterým se mění přílohy směrnice Rady 92/65/EHS o veterinárních předpisech pro obchod se zvířaty, spermatem, vajíčky a embryi uvnitř Společenství a jejich dovoz do Společenství, pokud se na ně nevztahují zvláštní veterinární předpisy Společenství uvedené v příloze A oddíle I směrnice 90/425/EHS
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 92/65/EHS ze dne 13. července 1992 o veterinárních předpisech pro obchod se zvířaty, spermatem, vajíčky a embryi uvnitř Společenství a jejich dovoz do Společenství, pokud se na ně nevztahují zvláštní veterinární předpisy Společenství uvedené v příloze A oddíle I směrnice 90/425/EHS [1], naposledy pozměněnou nařízením Komise (ES) č. 1282/2002 [2], a zejména na článek 22 uvedené směrnice,
vzhledem k těmto důvodům:
(1) Nařízení (ES) č. 1282/2002 bylo přijato dne 15. července 2002 za účelem změny směrnice 92/65/EHS.
(2) Za tím účelem, aby se zajistilo, že je všem členským státům poskytnuta náležitá lhůta na provedení změněných ustanovení, bylo třeba stanovit datum pro použití nařízení (ES) č. 1282/2002.
(3) Při procesu přijímání však bylo ustanovení, kterým by se stanovilo uvedené datum, opomenuto.
(4) Nařízení (ES) č. 1282/2002 by proto mělo být odpovídajícím způsobem opraveno.
(5) Je nezbytné, aby uvedená oprava nabyla účinku dnem vstupu nařízení (ES) č. 1282/2002 v platnost.
(6) Opatření tohoto nařízení jsou v souladu se stanoviskem Stálého výboru pro potravinový řetězec a zdraví zvířat,
PŘIJALA TOTO NAŘÍZENÍ:
Článek 1
V článku 2 nařízení (ES) č. 1282/2002 se vkládá druhý odstavec, který zní: "Použije se ode dne 1. března 2003."
Článek 2
Toto nařízení vstupuje v platnost dnem vyhlášení
Nařízení Rady (ES) č. 1881/2002
ze dne 14. října 2002,
kterým se opravuje nařízení (ES) č. 2200/96 o počátečním datu přechodného období pro uznání organizací producentů
RADA EVROPSKÉ UNIE,
s ohledem na Smlouvu o založení Evropského společenství, a zejména na článek 37 této smlouvy,
s ohledem na návrh Komise [1],
s ohledem na stanovisko Evropského parlamentu [2],
s ohledem na stanovisko Hospodářského a sociálního výboru [3],
vzhledem k těmto důvodům:
(1) Na základě čl. 13 odst. 1 nařízení Rady (ES) č. 2200/96 ze dne 28. října 1996 o společné organizaci trhu s ovocem a zeleninou [4] byla organizacím producentů uznaným podle nařízení Komise (EHS) č. 1035/72 [5] ze dne 18. května 1972 o společné organizaci trhu s ovocem a zeleninou, kteří nesplnili požadavky pro uznání stanovené nařízením (ES) č. 2200/96, povoleno přechodné období v délce dvou let ode dne jeho vstupu v platnost, během něhož se použijí ustanovení hlavy IV výše uvedeného nařízení. Toto dvouleté přechodné období může být prodlouženo na dobu pěti let, pokud příslušný členský stát přijme akční plán předložený organizací producentů s cílem vyhovět všem požadavkům stanoveným v nařízení (ES) č. 2200/96, pokud se jedná o obdržení uznání od dotyčného členského státu.
(2) Nařízení (ES) č. 2200/96 vymezuje v čl. 13 odst. 1 počáteční datum dvouletého a pětiletého přechodného období jako den vstupu uvedeného nařízení v platnost, totiž den 21. listopadu 1996. Volba tohoto data je důsledkem chyby; způsobilost organizací producentů k přechodným opatřením ode dne vstupu nařízení (ES) č. 2200/96 v platnost by ztratila opodstatnění, protože nařízení (ES) č. 1035/72 by bylo stále ještě v platnosti, a to až do 31. prosince 1996. Místo toho mělo být počátečním datem přechodných období datum provádění nařízení (ES) č. 2200/96.
(3) Je tudíž vhodné tuto chybu v čl. 13 odst. 1 nařízení (ES) č. 2200/96 opravit. Jelikož by tato chyba mohla mít negativní důsledky pro organizace producentů, na které se zmíněné přechodné vztahovalo, je vhodné uplatnit odpovídající ustanovení ode dne provádění nařízení (ES) č. 2200/96,
PŘIJALA TOTO NAŘÍZENÍ:
Článek 1
V článku 13 nařízení (ES) č. 2200/96 se odstavec 1 nahrazuje tímto: "1. Organizace producentů uznané podle nařízení (EHS) č. 1035/72 před vstupem tohoto nařízení v platnost, které nemohou podle článku 11 tohoto nařízení obdržet uznání bez přechodného období, smějí pokračovat v činnosti podle ustanovení hlavy IV po dobu dvou let počínaje 1. lednem 1997, pokud nadále splňují požadavky zmíněných článků nařízení (EHS) č. 1035/72."
Článek 2
Toto nařízení vstupuje v platnost dvacátým dnem po vyhlášení
Nařízení Komise (ES) č. 1921/2002
ze dne 28. října 2002,
kterým se mění nařízení (EHS) č. 3149/92, kterým se stanoví prováděcí pravidla pro dodávky potravin z intervenčních zásob ve prospěch nejchudších osob ve Společenství
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 3730/87 ze dne 10. prosince 1987, kterým se stanoví obecná pravidla pro dodávky potravin z intervenčních zásob organizacím pověřeným jejich rozdělením nejchudším osobám ve Společenství [1], ve znění nařízení (ES) č. 2535/95 [2], a zejména na článek 6 uvedeného nařízení,
vzhledem k těmto důvodům:
(1) Článek 3 nařízení Komise (EHS) č. 3149/92 [3] naposledy pozměněného nařízením (ES) č. 1098/2001 [4] stanoví, že provádění ročního plánu pro rozdělení potravinářských produktů mezi nejchudší osoby ve Společenství začíná 1. října a končí 30. září následujícího roku. Z důvodů řádného řízení intervenčních zásob je třeba stanovit, že produkty, které mají být rozděleny, musí být z intervenčních zásob odebrány nejpozději do 31. srpna roku rozdělení.
(2) Článek 5 nařízení (EHS) č. 3149/92 stanoví účetní hodnotu dostupných intervenčních produktů. Toto ustanovení je třeba upravit s ohledem na změny v intervenčním režimu, které mají vliv na společnou organizaci trhu s hovězím a telecím masem.
(3) Článek 8 nařízení (EHS) č. 3149/92 je třeba zrušit, jelikož už není použitelný, protože náklady na dopravu jsou hrazeny na základě uskutečněných výdajů.
(4) Opatření tohoto nařízení jsou v souladu se stanovisky dotyčných řídících výborů,
PŘIJALA TOTO NAŘÍZENÍ:
Článek 1
Nařízení (EHS) č. 3149/92 se mění takto:
1. V čl. 3 odst. 1 se vkládá druhý pododstavec, který zní: "Odebrání produktů z intervenčních zásob probíhá od 1. října do 31. srpna následujícího roku."
2. Článek 5 se nahrazuje tímto:
"Článek 5
1. Pro účetní účely záruční sekce EZOZF, bez ohledu na článek 8 nařízení Rady (EHS) č. 1883/78 [5], je podle tohoto nařízení účetní hodnotou dostupných intervenčních produktů intervenční cena platná 1. října každého roku.
V případě hovězího masa je účetní hodnotou dostupných intervenčních produktů intervenční cena platná 30. června 2002. Tato cena se vypočítá pomocí koeficientů stanovených v příloze.
Pro členské státy, které nepřijaly euro, se účetní hodnota intervenčních produktů převádí na národní měnu pomocí směnného kurzu platného 1. října.
2. Pokud se intervenční produkty přepravují z jednoho členského státu do druhého, dodavatelský členský stát zaznamená doručený produkt v účtech jako nulovou položku a členský stát určení jej zaznamená jako účet v měsíci odeslání při použití cen vypočítaných podle odstavce 1."
3. Článek 8 se zrušuje.
Článek 2
Toto nařízení vstupuje v platnost třetím dnem po vyhlášení
Nařízení Komise (ES) č. 1947/2002
ze dne 31. října 2002,
kterým se mění nařízení (ES) č. 3223/94 o prováděcích pravidlech k dovoznímu režimu pro ovoce a zeleninu
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 2200/96 ze dne 28. října 1996 o společné organizaci trhu s ovocem a zeleninou [1], naposledy pozměněné nařízením (ES) č. 545/2002 [2], a zejména na čl. 32 odst. 5 uvedeného nařízení,
vzhledem k těmto důvodům:
(1) Belgické a italské orgány informovaly Komisi, že Antverpy a Bologna nejsou nadále reprezentativními dovozními trhy pro ovoce a zeleninu. Tyto trhy je proto třeba vyškrtnout ze seznamu v čl. 3 odst. 1 nařízení Komise (ES) č. 3223/94 [3] naposledy pozměněného nařízením (ES) č. 453/2002 [4].
(2) Opatření tohoto nařízení jsou v souladu se stanoviskem Řídícího výboru pro čerstvé ovoce a zeleninu,
PŘIJALA TOTO NAŘÍZENÍ:
"— Belgické království a Lucemburské velkovévodství: Brusel,".
2. Osmá odrážka se nahrazuje tímto:
"— Italská republika: Milán,".
Článek 2
Toto nařízení vstupuje v platnost třetím dnem po vyhlášení
Nařízení Evropského parlamentu a Rady (ES) č. 2099/2002
ze dne 5. listopadu 2002,
kterým se zřizuje Výbor pro námořní bezpečnost a zabránění znečištění z lodí (COSS) a kterým se mění nařízení o námořní bezpečnosti a zabránění znečištění z lodí
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 80 odst. 2 této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
s ohledem na stanovisko Výboru regionů [3],
v souladu s postupem stanoveným v článku 251 Smlouvy [4],
vzhledem k těmto důvodům:
(1) Opatření provádějící stávající nařízení a směrnice v oblasti námořní bezpečnosti byla přijímána regulativním postupem zahrnujícím využití výboru zřízeného směrnicí Rady 93/75/EHS ze dne 13. září 1993 o minimálních požadavcích na plavidla směřující do přístavů Společenství nebo opouštějící přístavy Společenství a přepravující nebezpečné nebo znečišťující věci [5] a v některých případech výboru ad hoc. Tyto výbory se řídily pravidly stanovenými v rozhodnutí Rady 87/373/EHS ze dne 13. července 1987 o postupech pro výkon prováděcích pravomocí svěřených Komisi [6].
(2) Rada usnesením ze dne 8. června 1991 o společné politice bezpečnosti na moři [7] v zásadě schválila zřízení Výboru pro námořní bezpečnost a zabránění znečištění z lodí (COSS) a vyzvala Komisi k předložení návrhu na zřízení takového výboru.
(3) Úlohou COSS je soustřeďovat úkoly výborů zřízených v oblasti právních předpisů Společenství o námořní bezpečnosti, zabránění znečištění z lodí a ochraně životních a pracovních podmínek na lodích a pomáhat a radit Komisi ve všech záležitostech námořní bezpečnosti a zabránění nebo snižování znečištění životního prostředí činnostmi lodí.
(4) S ohledem na dodržování usnesení ze dne 8. června 1993 by měl být zřízen Výbor pro námořní bezpečnost a zabránění znečištění z lodí a mají mu být svěřeny úkoly dříve připadající výborům zřízeným podle uvedených právních předpisů. Veškeré nové právní předpisy Společenství přijaté v oblasti námořní bezpečnosti by měly odkazovat na takto zřízený výbor.
(5) Rozhodnutí 87/373/EHS bylo nahrazeno rozhodnutím Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi [8], jež by se proto mělo vztahovat i na COSS. Účelem uvedeného rozhodnutí je definovat vhodné postupy projednávání ve výboru a zajistit Evropskému parlamentu a veřejnosti úplnější informace o práci výborů.
(6) Opatření potřebná k provedení uvedených právních předpisů by měla být přijímána v souladu s rozhodnutím 1999/468/ES.
(7) Uvedené právní předpisy mají být rovněž pozměněny, aby COSS nahradil výbor zřízený směrnicí 93/75/EHS nebo případně výbor ad hoc zřízený podle jakéhokoliv konkrétního právního předpisu. Aby mohl být vložen odkaz na COSS a zaveden regulativní postup stanovený v článku 5 rozhodnutí 1999/468/ES, mělo by toto nařízení zejména změnit odpovídající ustanovení nařízení Rady (EHS) č. 613/91 ze dne 4. března 1991 o změně registru lodí v rámci Společenství [9], nařízení (ES) č. 2978/94 ze dne 21. listopadu 1994 o provádění rezoluce Mezinárodní námořní organizace A.747(18) o měření prostornosti zátěžových nádrží ropných tankerů s odděleným zátěžovým prostorem [10], nařízení (ES) č. 3051/95 ze dne 8. prosince 1995 o řízení bezpečnosti osobních lodí typu ro-ro [11] a nařízení Evropského parlamentu a Rady (ES) č. 417/2002 ze dne 18. února 2002 o urychleném zavádění požadavků dvojitého trupu nebo rovnocenné konstrukce u ropných tankerů s jednoduchým trupem a o zrušení nařízení Rady (ES) č. 2978/94 [12].
(8) Kromě toho jsou uvedené právní předpisy založeny na uplatňování pravidel plynoucích z mezinárodních právních nástrojů platných ke dni přijetí daného aktu Společenství nebo ke dni v něm určenému. V důsledku toho členské státy nemohou uplatňovat dodatečné změny těchto mezinárodních právních nástrojů, dokud se nezmění směrnice nebo nařízení Společenství. To přináší značné nevýhody vzhledem k obtížnosti zajištění toho, aby den vstupu změny v platnost na mezinárodní úrovni souhlasil s dnem vstupu v platnost nařízení začleňujícího tuto změnu do právních předpisů Společenství, nemluvě o zpožděném uplatnění nejnovějších a nejpřísnějších mezinárodních bezpečnostních norem v rámci Společenství.
(9) Je však nezbytné rozlišovat mezi ustanoveními aktu Společenství odkazujícími za účelem svého uplatňování na mezinárodní právní nástroj, a ustanoveními, jež zcela nebo zčásti mezinárodní právní nástroj citují. V druhém případě nelze nejnovější změny mezinárodních právních nástrojů za žádných okolností uplatňovat, dokud nejsou odpovídající předpisy Společenství změněny.
(10) Členským státům proto má být povoleno uplatňovat nejnovější ustanovení mezinárodních právních nástrojů kromě těch, které jsou výslovně začleněny do aktu Společenství. To lze provést odkazem, že je pro účely dané směrnice nebo nařízení mezinárodní smlouva použitelná "v platném znění", bez uvedení data.
(11) Z důvodů průhlednosti by měly být dotyčné změny mezinárodních právních nástrojů, které jsou začleněny do námořních předpisů Společenství, ve Společenství zveřejněny prostřednictvím Úředního věstníku Evropských společenství.
(12) Nicméně má být stanoven zvláštní postup kontroly shody, aby Komise po konzultaci s COSS mohla přijmout jakákoliv opatření nezbytná k vyloučení nebezpečí neslučitelnosti změn mezinárodních právních nástrojů s uvedenými právními předpisy nebo politikou Společenství v oblasti námořní bezpečnosti, zabránění znečištění z lodí a ochrany životních a pracovních podmínek na lodích nebo s cíli sledovanými těmito právními předpisy. Tento postup má rovněž bránit snížení úrovně námořní bezpečnosti dosažené ve Společenství mezinárodními změnami.
(13) Postup kontroly shody bude jen tehdy plně účinný, budou-li zamýšlená opatření přijata co nejrychleji, ale v každém případě před uplynutím lhůty, v níž má mezinárodní změna vstoupit v platnost. Proto má mít Rada pro jednání o navržených opatřeních v souladu s čl. 5 odst. 6 rozhodnutí 1999/468/ES lhůtu jednoho měsíce,
PŘIJALA TOTO NAŘÍZENÍ:
Článek 1
Účel
Účelem tohoto nařízení je zlepšit provádění právních předpisů Společenství uvedených v čl. 2 odst. 2 o námořní bezpečnosti a zabránění znečištění z lodí a životních a pracovních podmínkách na lodích
a) soustředěním úkolů výborů zřízených podle námořních předpisů Společenství a nahrazených jednotným Výborem pro námořní bezpečnost a zabránění znečištění z lodí (dále jen COSS), zřízeným tímto nařízením;
b) urychlením aktualizace a usnadněním dodatečných změn námořních předpisů Společenství s ohledem na vývoj mezinárodních právních nástrojů uvedených v čl. 2 odst. 1.
Článek 2
Definice
2) "námořními předpisy Společenství" tyto platné akty Společenství:
a) nařízení Rady (EHS) č. 613/91;
b) směrnice Rady 93/75/EHS;
c) nařízení Rady (ES) č. 2978/94;
d) směrnice Rady 94/57/ES ze dne 22. listopadu 1994, kterou se stanoví společná pravidla a normy pro subjekty pověřené inspekcemi lodí a dohledem nad nimi a pro související činnosti námořní správy [13];
e) směrnice Rady 95/21/ES ze dne 19. června 1995 o státní přístavní inspekci [14];
f) nařízení Rady (ES) č. 3051/95;
g) směrnice Rady 96/98/ES ze dne 20. prosince 1996 o námořním zařízení [15];
h) směrnice Rady 97/70/ES ze dne 11. prosince 1997, kterou se stanoví harmonizovaný bezpečnostní režim pro rybářská plavidla o délce nejméně 24 metrů [16];
i) směrnice Rady 98/18/ES ze dne 17. března 1998 o bezpečnostních pravidlech a normách pro osobní lodě [17];
j) směrnice Rady 98/41/ES ze dne 18. června 1998 o registraci osob na palubách osobních lodí provozujících dopravu do přístavů členských států Společenství nebo z nich [18];
k) směrnice Rady 1999/35/ES ze dne 29. dubna 1999 o systému povinných prohlídek pro bezpečné provozování liniové dopravy loděmi typu ro-ro a vysokorychlostními osobními plavidly [19];
l) směrnice Evropského parlamentu a Rady 2000/59/ES ze dne 27. listopadu 2000 o přístavních zařízeních pro příjem lodního odpadu a zbytků lodního nákladu [20];
m) směrnice Evropského parlamentu a Rady 2001/25/ES ze dne 4. dubna 2001 o minimální úrovni výcviku námořníků [21];
n) směrnice Evropského parlamentu a Rady 2001/96/ES ze dne 4. prosince 2001, kterou se stanoví harmonizované požadavky a postupy pro bezpečnou nakládku a vykládku lodí přepravujících hromadné náklady [22];
o) nařízení Evropského parlamentu a Rady (ES) č. 417/2002.
Článek 3
Zřízení výboru
1. Komisi je nápomocen Výbor pro námořní bezpečnost a zabránění znečištění z lodí (dále jen COSS).
2. Odkazuje-li se na tento odstavec, použijí se články 5 a 7 rozhodnutí 1999/468/ES s ohledem na článek 8 zmíněného rozhodnutí.
Doba uvedená v čl. 5 odst. 6 rozhodnutí 1999/468/ES je jeden měsíc.
3. Výbor přijme svůj jednací řád.
Článek 4
Začlenění změn mezinárodních právních nástrojů do právních předpisů Společenství
Pro účely námořních předpisů Společenství jsou použitelné ty mezinárodní právní nástroje, které vstoupily v platnost, včetně nejnovějších změn těchto nástrojů, kromě změn vyjmutých z oblasti působnosti námořních předpisů Společenství postupem kontroly shody stanoveným článkem 5.
Článek 5
Postup kontroly shody
1. Pro účely tohoto nařízení a s ohledem na snížení nebezpečí konfliktu mezi námořními předpisy Společenství a mezinárodními právními nástroji spolupracují členské státy s Komisí prostřednictvím koordinačních schůzí nebo jakýchkoliv jiných vhodných prostředků, aby podle potřeby definovaly společný postoj nebo přístup na příslušných mezinárodních fórech.
2. Zřizuje se postup kontroly shody s cílem vyloučit z oblasti působnosti námořních předpisů Společenství jakékoliv změny mezinárodních právních nástrojů, pouze pokud je na základě vyhodnocení Komise nebezpečí, že v oblasti působnosti nařízení nebo směrnic uvedených v čl. 2 odst. 2 mezinárodní změna sníží úroveň námořní bezpečnosti, zabránění znečištění z lodí nebo životních a pracovních podmínek na lodi stanovenou námořními předpisy Společenství nebo s ním bude neslučitelná.
Postup kontroly shody může být použit výlučně k provedení změn námořních předpisů Společenství v oblastech, na které se výslovně vztahuje regulativní postup, a přísně v rámci výkonu prováděcích pravomocí svěřených Komisi.
3. Za okolností uvedených v odstavci 2 postup kontroly shody zahajuje Komise, která případně může jednat na základě žádosti členského státu.
Po přijetí změn mezinárodních právních nástrojů Komise bez prodlení předá COSS návrh opatření s cílem vyloučit dotyčné změny z daného dokumentu Společenství.
Postup kontroly shody včetně případných postupů stanovených v čl. 5 odst. 6 rozhodnutí 1999/468/ES musí být dokončen alespoň jeden měsíc před uplynutím doby mezinárodně stanovené pro konkludentní souhlas s danou změnou nebo před předpokládaným dnem vstupu uvedené změny v platnost.
4. V případě nebezpečí uvedeného v odst. 2 prvním pododstavci se během postupu kontroly shody členské státy zdrží jakýchkoli podnětů k začlenění změny do vnitrostátních právních předpisů nebo k uplatňování změny v daném mezinárodním právním nástroji.
Článek 6
Informace
Veškeré příslušné změny mezinárodních právních nástrojů, které jsou v souladu s články 4 a 5 začleněny do námořních právních předpisů Společenství, se pro informaci zveřejňují v Úředním věstníku Evropských společenství.
Článek 7
Pravomoci COSS
COSS vykonává pravomoci, které mu svěřují platné právní předpisy Společenství. Ustanovení čl. 2 bodu 2) může být změněno postupem podle čl. 3 odst. 2, aby zahrnovalo odkaz na akty Společenství, které vstoupí v platnost po přijetí tohoto nařízení a které svěřují prováděcí pravomoci COSS.
Článek 8
Změny nařízení (EHS) č. 613/91
Nařízení (EHS) č. 613/91 se mění takto:
1) V článku 1 se písmeno a) nahrazuje tímto:
"a) "úmluvami" rozumějí Mezinárodní úmluva o bezpečnosti lidského života na moři z roku 1974 (Solas 1974), Mezinárodní úmluva o nákladové značce z roku 1966 (LL 66) a Mezinárodní úmluva o zabránění znečištění z lodí (MARPOL 73/78) v platném znění a související závazné rezoluce přijaté Mezinárodní námořní organizací (IMO)."
2) Články 6 a 7 se nahrazují tímto:
"Článek 6
1. Komisi je nápomocen Výbor pro námořní bezpečnost a zabránění znečištění z lodí (COSS), zřízený článkem 3 nařízení Evropského parlamentu a Rady (ES) č. 2099/2002 ze dne 5. listopadu 2002, kterým se zřizuje Výbor pro námořní bezpečnost a zabránění znečištění z lodí (COSS) [23].
2. Odkazuje-li se na tento odstavec, použijí se články 5 a 7 rozhodnutí Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi [24] s ohledem na článek 8 zmíněného rozhodnutí.
Doba uvedená v čl. 5 odst. 6 rozhodnutí 1999/468/ES je dva měsíce.
3. Výbor přijme svůj jednací řád.
Článek 7
Změny mezinárodních právních předpisů uvedených v článku 1 mohou být vyjmuty z oblasti působnosti tohoto nařízení na základě článku 5 nařízení Evropského parlamentu a Rady (ES) č. 2099/2002 ze dne 5. listopadu 2002."
Článek 9
Změna nařízení (ES) č. 2978/94
Nařízení (ES) č. 2978/94 se mění takto:
1) V článku 3 se písmeno g) nahrazuje tímto:
"g) "úmluvou MARPOL 73/78" rozumí Mezinárodní úmluva o zabránění znečištění z lodí z roku 1973, pozměněná protokolem 1978 k této úmluvě, v platném znění;"
2) V článku 6 se doplňuje nový pododstavec, který zní: "Změny mezinárodních právních nástrojů uvedených v článku 3 mohou být vyjmuty z oblasti působnosti tohoto nařízení na základě článku 5 nařízení Evropského parlamentu a Rady (ES) č. 2099/2002 ze dne 5. listopadu 2002, kterým se zřizuje Výbor pro námořní bezpečnost a zabránění znečištění z lodí (COSS ) [*] Úř. věst. L 324, 29.11.2002, s. 1.."
3) Článek 7 se nahrazuje tímto:
"Článek 7
1. Komisi je nápomocen Výbor pro námořní bezpečnost a zabránění znečištění z lodí (COSS), zřízený článkem 3 nařízení (ES) č. 2099/2002.
2. Odkazuje-li se na tento odstavec, použijí se články 5 a 7 rozhodnutí Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi [*] Úř. věst. L 184, 17.7.1999, s. 23. s ohledem na článek 8 zmíněného rozhodnutí.
Doba uvedená v čl. 5 odst. 6 rozhodnutí 1999/468/ES je tři měsíce.
3. Výbor přijme svůj jednací řád."
Článek 10
Změna nařízení (ES) č. 3051/95
Nařízení (ES) č. 3051/95 se mění takto:
1) V článku 9 se doplňuje nový pododstavec, který zní: "Změny mezinárodních právních nástrojů uvedených v článku 2 mohou být vyjmuty z oblasti působnosti tohoto nařízení na základě článku 5 nařízení Evropského parlamentu a Rady (ES) č. 2099/2002 ze dne 5. listopadu 2002, kterým se zřizuje Výbor pro námořní bezpečnost a zabránění znečištění z lodí (COSS) [*] Úř. věst. L 324, 29.11.2002, s. 1.."
2) Článek 10 se nahrazuje tímto:
"Článek 10
1. Komisi je nápomocen Výbor pro námořní bezpečnost a zabránění znečištění z lodí (COSS), zřízený článkem 3 nařízení (ES) č. 2099/2002.
2. Odkazuje-li se na tento odstavec, použijí se články 5 a 7 rozhodnutí Rady 1999/468/ES ze dne 28. června 1999 o postupech pro výkon prováděcích pravomocí svěřených Komisi [*] Úř. věst. L 184, 17.7.1999, s. 23. s ohledem na článek 8 zmíněného rozhodnutí.
Doba uvedená v čl. 5 odst. 6 rozhodnutí 1999/468/ES je dva měsíce.
3. Výbor přijme svůj jednací řád."
Článek 11
Změna nařízení (ES) č. 417/2002
Nařízení (ES) č. 417/2002 se mění takto:
2) V článku 10 se odstavec 1 nahrazuje tímto:
"1. Komisi je nápomocen Výbor pro námořní bezpečnost a zabránění znečištění z lodí (COSS), zřízený článkem 3 nařízení Evropského parlamentu a Rady (ES) č. 2099/2002 ze dne 5. listopadu 2002, kterým se zřizuje Výbor pro námořní bezpečnost a zabránění znečištění z lodí (COSS) [*] Úř. věst. L 324, 29.11.2002, s. 1.."
3) V článku 11 se doplňuje nový pododstavec, který zní: "Změny mezinárodních právních nástrojů uvedených v čl. 3 odst. 1 mohou být vyjmuty z oblasti působnosti tohoto nařízení na základě článku 5 nařízení (ES) č. 2099/2002."
Článek 12
Toto nařízení je závazné v celém rozsahu a přímo použitelné ve všech členských státech.
Nařízení Komise (ES) č. 2104/2002
ze dne 28. listopadu 2002,
kterým se upravuje nařízení Rady (ES) č. 577/98 o organizaci výběrového šetření pracovních sil ve Společenství a nařízení Komise (ES) č. 1575/2000, kterým se provádí nařízení Rady (ES) č. 577/98, pokud jde o seznam proměnných vzdělávání a odborná příprava a jejich kódování používané pro přenos dat od roku 2003
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 577/98 ze dne 9. března 1998 o organizaci výběrového šetření pracovních sil ve Společenství [1], ve znění nařízení Evropského parlamentu a Rady (ES) č. 1991/2002 [2], a zejména na čl. 4. odst. 3 uvedeného nařízení,
vzhledem k těmto důvodům:
(1) Vývoj technik a pojmů, zejména týkajících se rozlišení mezi formálním vzděláváním a jinými formami výukových činností a zařazení do oborů vzdělávání a odborné přípravy, vyžaduje úpravu seznamu proměnných vzdělávání a odborné přípravy stanoveného v čl. 4 odst. 1 písm. h) nařízení (ES) č. 577/98.
(2) V důsledku toho je třeba též upravit kódování těchto proměnných stanovené v příloze nařízení Komise (ES) č. 1575/2000 ze dne 19. července 2000 [3]. Nový seznam a kódování musí být provedeny již v roce 2003, aby tak byla zaručena plná slučitelnost s modulem ad hoc 2003 celoživotního učení [4].
(3) Opatření tohoto nařízení jsou v souladu se stanoviskem Výboru pro statistické programy, zřízeného rozhodnutím Rady 89/382/EHS, Euratom [5],
PŘIJALA TOTO NAŘÍZENÍ:
Článek 1
V čl. 4 odst. 1 nařízení Komise č. 577/98 se písmeno h) nahrazuje tímto:
"h) vzdělávání a odborná příprava:
účast na formálním vzdělávání nebo odborné přípravě během předchozích čtyř týdnů:
- stupeň,
- obor;
účast na kurzech a jiných výukových činnostech během předchozích čtyř týdnů:
- celková délka,
- účel posledního kurzu nebo jiné výukové činnosti,
- obor poslední výukové činnosti,
- účast v poslední výukové činnosti během pracovní doby;
dosažené vzdělání:
- nejvyšší dosažený stupeň vzdělání nebo odborné přípravy,
- obor, ve kterém byl dosažen tento nejvyšší stupeň vzdělání nebo odborné přípravy,
- rok, v němž byl nejvyšší stupeň vzdělání nebo odborné přípravy úspěšně dokončen."
Článek 2
Kódování proměnných "vzdělávání" a "odborná příprava" používané pro přenos dat pro rok 2003 a následující stanovené v příloze tohoto nařízení nahrazuje odpovídající proměnné obsažené v příloze nařízení Komise (ES) č. 1575/2000.
Článek 3
Toto nařízení vstupuje v platnost dvacátým dnem po vyhlášení
Rozhodnutí Komise
ze dne 23. prosince 2003,
kterým se provádí nařízení Rady (EHS) č. 1612/68, pokud jde o vyřizování nabídek volných pracovních míst a žádostí o zaměstnání
(Text s významem pro EHP)
(2003/8/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (EHS) č. 1612/68 ze dne 15. října 1968 o volném pohybu pracovníků uvnitř Společenství [1], naposledy pozměněné nařízením (EHS) č. 2434/92 [2], a zejména na článek 44 uvedeného nařízení,
vzhledem k těmto důvodům:
(1) Od počátečního zahájení činnosti sítě evropských služeb zaměstnanosti ("EURES"), zřízené rozhodnutím Komise 93/569/EHS [3] za účelem provádění nařízení Rady (EHS) č. 1612/68, bylo dosaženo velkého pokroku.
(2) S ohledem na zkušenosti získané od roku 1993 a s přihlédnutím k vývoji prostředí EURES v poslední době a k jeho upevnění by tato síť měla být nyní posílena a plně zapojena do činností služeb zaměstnanosti členských států. Současná dělba odpovědností a rozhodovacích postupů by se měla změnit.
(3) S ohledem na nadcházející rozšíření Evropské unie by se mělo plně vzít v úvahu zavedení EURES v přistupujících zemích při zajištění, že systém zůstane účinný a zvládnutelný.
(4) V úvahu by měly být vzaty také možnosti dalšího zdokonalování a racionalizace poskytovaných služeb pomocí nových nástrojů informačních a komunikačních technologií.
(5) Za tím účelem by EURES měla být sjednocena a posílena jako hlavní nástroj pro sledování mobility, na podporu volného pohybu pracovníků a integrace evropských trhů práce a pro informování občanů o použitelných právních předpisech Společenství.
(6) Je nezbytné podporovat profesní a geografickou mobilitu v souladu s evropskou strategií zaměstnanosti, v zájmu provádění akčního plánu v oblasti odborné kvalifikace a mobility [4] a usnesení Rady ze dne 3. června 2002 v této věci [5].
(7) Za účelem jasnosti se doporučuje znovu zřídit síť evropských služeb zaměstnanosti při přesnějším vymezení jejího složení, ustavení a funkcí. Tato operace bude znamenat nahrazení rozhodnutí 93/569/EHS.
(8) Opatření tohoto rozhodnutí jsou v souladu se stanoviskem Technického výboru pro volný pohyb pracovníků,
PŘIJALA TOTO ROZHODNUTÍ:
Článek 1
Síť EURES
Komise, služby zaměstnanosti členských států a jejich případní další vnitrostátní partneři tvoří evropskou síť služeb nazvanou EURES (EURopean Employment Services), která je pověřena rozvíjením výměny informací a spolupráce stanovené v části II nařízení (EHS) č. 1612/68.
Článek 2
Cíle
EURES přispívá ke koordinovanému provádění části II nařízení (EHS) č. 1612/68. Podporuje evropskou strategii zaměstnanosti a přispívá k upevňování evropského jednotného trhu.
EURES usiluje, ve prospěch uchazečů o zaměstnání, pracovníků i zaměstnavatelů, zejména o podporu:
a) rozvíjení evropských trhů práce, otevřených a dostupných pro každého;
b) nadnárodní, meziregionální a přeshraniční výměny volných pracovních míst a žádostí o zaměstnání;
c) transparentnosti a výměny informací o evropských trzích práce, včetně informací o životních podmínkách a o možnostech získání odborné kvalifikace;
d) rozvoje metod a ukazatelů pro tento účel.
Článek 3
Složení
EURES zahrnuje tyto kategorie:
a) členové sítě EURES, jimiž jsou zvláštní služby určené členskými státy v souladu s čl. 13 odst. 2 nařízení (EHS) č. 1612/68 a Evropský koordinační úřad, v souladu s články 21, 22 a 23 uvedeného nařízení;
b) partneři EURES uvedení v čl. 17 odst. 1 nařízení (EHS) č. 1612/68, to znamená:
i) regionální služby zaměstnanosti členských států;
ii) služby zaměstnanosti příslušné pro pohraniční oblasti;
iii) specializované služby zaměstnanosti, které byly ohlášeny Komisi v souladu s čl. 17 odst. 2 nařízení (EHS) č. 1612/68.
Tyto kategorie zahrnují odborové organizace a organizace zaměstnavatelů určené členy EURES.
Článek 4
Role Evropského koordinačního úřadu
Za řízení Evropského koordinačního úřadu odpovídá generální ředitel Komise pro zaměstnanost a sociální věci.
Evropský koordinační úřad (dále jen "Koordinační úřad EURES") dohlíží na dodržování části II nařízení (EHS) č. 1612/68 a pomáhá síti vykonávat její činnost.
Zejména provádí:
a) analýzy geografické a profesní mobility a vypracování obecného přístupu k mobilitě v souladu s evropskou strategií zaměstnanosti;
b) formulování soudržného celkového přístupu a vhodných úprav na podporu spolupráce a koordinace mezi členskými státy;
c) celkové sledování a hodnocení činnosti EURES a ověřování, zda je prováděna v souladu s nařízením (EHS) č. 1612/68 a s tímto rozhodnutím.
Článek 5
Logo EURES
Zkratka EURES se používá výlučně pro činnosti v rámci EURES. Používá logo, definované grafickým symbolem.
Logo je registrováno u Úřadu pro harmonizaci vnitřního trhu (OHIM) jako ochranná známka Společenství. Smí je používat členové a partneři EURES.
Článek 6
Strategická skupina na vysoké úrovni
Zřizuje se strategická skupina na vysoké úrovni, složená z řídících pracovníků členů sítě EURES, které předsedá zástupce Komise. Tato skupina pomáhá Komisi při podporování vývoje EURES a dohledu nad ním.
Komise konzultuje strategickou skupinu na vysoké úrovni v otázkách týkajících se strategického plánování, rozvoje, provádění, sledování a hodnocení služeb a činností uvedených v tomto rozhodnutí, včetně:
a) charty EURES v souladu s čl. 8 odst. 2;
b) hlavních směrů EURES v souladu s čl. 9 odst. 1;
c) návrhu výroční zprávy Komise stanovené čl. 19 odst. 1 nařízení (EHS) č. 1612/68;
d) zprávy, kterou Komise na základě čl. 19 odst. 3 nařízení (EHS) č. 1612/68 podává každé dva roky Evropskému parlamentu, Radě a Hospodářskému a sociálnímu výboru.
K účasti na schůzích uvedené skupiny jsou zváni předsedové organizací evropských sociálních partnerů.
Skupina stanoví své pracovní metody a jednací řád. Svolává ji předseda, a to zpravidla dvakrát do roka. Stanoviska zaujímá prostou většinou hlasů.
Sekretariát skupiny zajišťuje Koordinační úřad EURES.
Článek 7
Pracovní skupina
Koordinační úřad EURES zřídí pracovní skupinu složenou z manažerů EURES, z nichž každý zastupuje jednoho člena EURES, která má pomáhat při rozvíjení, provádění a sledování činnosti EURES. K účasti na schůzích pracovní skupiny zve koordinační úřad EURES také zástupce evropských sociálních partnerů a případně i zástupce dalších partnerů EURES a odborníky.
Článek 8
Charta EURES
1. Koordinační úřad EURES přijme chartu EURES postupem podle čl. 14 odst. 2, čl. 15 odst. 2, čl. 22 odst. 1 písm. a), b) a c) a článku 23 nařízení (EHS) č. 1612/68, po konzultaci se strategickou skupinou EURES na vysoké úrovni zřízenou článkem 6 tohoto rozhodnutí.
2. Podle zásady, že všechna volná pracovní místa a žádosti o zaměstnání, zveřejněné kterýmkoli členem nebo partnerem EURES, musí být dostupné v celém Společenství, stanoví charta EURES zejména:
a) popis činností vykonávaných členy a partnery EURES, včetně:
i) služeb zprostředkování zaměstnání, včetně personalizovaného poradenství pro klienty, ať jde o uchazeče o zaměstnání, pracovníky nebo zaměstnavatele,
ii) rozvoje nadnárodní a přeshraniční spolupráce, včetně spolupráce mezi službami zaměstnanosti a sociálními službami, sociálními partnery a jinými dotčenými orgány, s cílem zlepšit fungování trhů práce, jejich integraci a mobilitu,
iii) podpory koordinovaného sledování a hodnocení překážek mobility, nadbytečné a nedostatečné odborné kvalifikace a migračních toků,
b) praktické cíle systému EURES, normy jakosti, které se mají používat, a povinnosti členů a partnerů EURES, které zahrnují:
i) začlenění příslušných databází členů o nabízených volných pracovních místech do databáze EURES ve lhůtě, která bude upřesněna,
ii) druh informací, jako například informace o trhu práce, informace o životních a pracovních podmínkách, informace o nabídkách zaměstnání a žádostech o zaměstnání a informace o překážkách mobility, které musí poskytovat svým klientům a zbývající části sítě,
iii) odborné vzdělávání a kvalifikace vyžadované od zaměstnanců EURES a podmínky a postupy organizace návštěv a služebních cest odpovědných pracovníků,
iv) vypracování, předložení Koordinačnímu úřadu EURES a uskutečňování plánů činnosti, včetně zvláštních pravidel přeshraniční činnosti EURES,
v) podmínky pro používání loga EURES členy a partnery,
vi) zásady sledování a hodnocení činnosti EURES;
c) postupy pro zavedení jednotného systému a společných vzorů pro výměnu informací o trhu práce a mobilitě v rámci sítě EURES, jak stanoví články 14, 15 a 16 nařízení (EHS) č. 1612/68, včetně informací o pracovních místech a o možnostech vzdělávání v Evropské unii, které mají být umístěny na integrovanou informační internetovou stránku o mobilitě zaměstnanosti.
Článek 9
Hlavní směry a plány činnosti
1. V souladu s chartou EURES uvedenou v článku 8 a po konzultaci se strategickou skupinou EURES na vysoké úrovni uvedenou v článku 6 stanoví Koordinační úřad EURES hlavní směry činnosti EURES na dobu tří let.
Tyto hlavní směry zahrnou podmínky pro jakoukoli finanční pomoc, kterou může Společenství poskytnout v souladu s odstavcem 4 tohoto článku.
2. Podle těchto hlavních směrů mohou členové sítě EURES předkládat Koordinačnímu úřadu EURES své plány činnosti na dobu platnosti uvedených hlavních směrů. Plán činnosti musí uvádět:
a) hlavní činnosti, které mají členové sítě EURES provádět v rámci této sítě, včetně nadnárodních, přeshraničních a odvětvových činností stanovených v článku 17 nařízení (EHS) č. 1612/68;
b) lidské a finanční zdroje přidělené na provádění části II nařízení (EHS) č. 1612/68;
c) opatření pro sledování a hodnocení plánovaných činnosti, včetně informací, které se mají zasílat Komisi za každý rok.
Plány činnosti mají zahrnovat také hodnocení činnosti a dosaženého pokroku za předchozí období.
3. Koordinační úřad EURES přezkoumá zaslané plány činnosti a informace o jejich provádění, aby zhodnotil jejich soulad s hlavními směry a s částí II nařízení (EHS) č. 1612/68. Výsledky tohoto hodnocení se analyzují každý rok společně se členy sítě EURES v souladu s čl. 19 odst. 1 uvedeného nařízení a zařazují se do zprávy, kterou Komise na základě čl. 19 odst. 3 uvedeného nařízení podává každé dva roky Evropskému parlamentu, Radě a Hospodářskému a sociálnímu výboru.
4. Komise může poskytnout finanční pomoc na provádění plánů činnosti v souladu s předpisy upravujícími příslušné rozpočtové zdroje.
Článek 10
Zrušení
Zrušuje se rozhodnutí 93/569/EHS. Použije se však nadále na činnosti týkající se žádostí podaných před vstupem tohoto rozhodnutí v platnost.
Článek 11
Použitelnost
Toto rozhodnutí se použije ode dne 1. března 2003.
Článek 12
Určení
Toto rozhodnutí je určeno členským státům.
Směrnice Evropského parlamentu a Rady 2003/24/ES
ze dne 14. dubna 2003,
kterou se mění směrnice Rady 98/18/ES o bezpečnostních pravidlech a normách pro osobní lodě
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 80 odst. 2 této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
po konzultaci s Výborem regionů,
v souladu s postupem stanoveným v článku 251 Smlouvy [3],
vzhledem k těmto důvodům:
(1) Směrnice Rady 98/18/ES ze dne 17. března 1998 o bezpečnostních pravidlech a normách pro osobní lodě [4] zavádí jednotnou úroveň bezpečnosti lidského života a majetku na nových a stávajících osobních lodích a vysokorychlostních plavidlech pro přepravu osob, pokud kategorie lodí i kategorie plavidel provozují vnitrostátní plavbu, a stanoví postupy pro projednávání harmonizace pravidel pro osobní lodě provozující mezinárodní plavbu na mezinárodní úrovni.
(2) Definice námořních oblastí má rozhodující význam pro určení působnosti směrnice 98/18/ES na různé třídy osobních lodí. Uvedná směrnice obsahuje postup pro zveřejňování seznamu námořních oblastí, jehož provedení se ukázalo jako obtížné. Je proto nezbytné stanovit funkční a transparentní postup umožňující účinné sledování provádění uvedené směrnice.
(3) S cílem harmonizovat úroveň bezpečnosti vztahující se na osobní lodě v celém Společenství je třeba zrušit odchylku udělenou Řecku, pokud jde o časový rozvrh uplatňování bezpečnostní požadavků.
(4) Směrnice Evropského parlamentu a Rady 2003/25/ES ze dne 14. dubna 2003 o zvláštních požadavcích na stabilitu osobních lodí typu ro-ro [5] zavádí přísnější požadavky na stabilitu pro osobní plavidla typu ro-ro provozující mezinárodní plavbu do přístavů Společenství a z přístavů Společenství, přičemž toto zpřísněné opatření by mělo být rovněž použito na některé kategorie plavidel tohoto typu provozujících vnitrostátní plavbu za stejných námořních podmínek. Neuplatňování těchto požadavků na stabilitu by mělo být důvodem pro vyřazení lodí typu ro-ro z provozu po určitém počtu let.
(5) Z hlediska konstrukčních úprav, kterým mohou být stávající osobní lodě typu ro-ro podrobeny s cílem vyhovět zvláštním požadavkům na stabilitu, mají být tyto požadavky zaváděny po dobu několika let tak, aby byl dotčeným podnikům poskytnut dostatečný čas k jejich splnění. Za tímto účelem má být pro stávající lodě stanoven časový rozvrh zavádění těchto úprav. Tento časový rozvrh zavádění by se neměl dotýkat prosazování zvláštních požadavků na stabilitu v námořních oblastech obsažených v přílohách Stockholmské dohody ze dne 28. února 1996.
(6) Je nezbytné zohlednit změny provedené v odpovídajících mezinárodních aktech, jako jsou úmluvy, protokoly, předpisy a rezoluce Mezinárodní námořní organizace (IMO), a to pružným a rychlým způsobem.
(7) Na základě směrnice 98/18/ES se Mezinárodní předpis pro bezpečnost vysokorychlostních plavidel obsažený v rezoluci Výboru pro námořní bezpečnost IMO MSC 36 (63) ze dne 20. května 1994 použije na všechna vysokorychlostní plavidla pro přepravu osob provozující vnitrostátní plavbu. IMO přijala nový předpis o vysokorychlostních plavidlech, Mezinárodní předpis o bezpečnosti vysokorychlostních plavidel 2000 (předpis HSC 2000), obsažený v rezoluci Výboru pro námořní bezpečnost IMO MSC 97(73) ze dne 5. prosince 2000, který se vztahuje na všechna vysokorychlostní plavidla postavená od 1. července 2002. Je důležité zajistit možnost aktualizovat pružným způsobem směrnici 98/18/ES, aby výše zmíněná zlepšení na mezinárodní úrovni mohla být uplatněna rovněž na vysokorychlostní plavidla pro přepravu osob provozující vnitrostátní plavbu.
(8) Je důležité použít vhodná opatření, která zajistí osobám se sníženou pohyblivostí bezpečný přístup na lodě a vysokorychlostní plavidla pro přepravu osob provozující vnitrostátní plavbu v členských státech.
(9) Je proto třeba změnit směrnici 98/18/ES,
PŘIJALY TUTO SMĚRNICI:
Článek 1
Směrnice 98/18/ES se mění takto:
1. V článku 2 se doplňují nová písmena, která znějí:
"ea) "loděmi typu ro-ro"; lodě přepravující více než 12 cestujících a mající nákladové prostory s horizontální překládkou nebo prostory zvláštní kategorie definované v pravidle II-2/A/2 obsaženém v příloze I.";
"ha) "stářím"; stáří lodě vyjádřené v počtech roků ode dne jejího dodání.";
"w) "osobami se sníženou pohyblivostí" osoby, které trpí při používání veřejné dopravy zvláštními obtížemi, včetně starších osob, zdravotně postižených osob, osob se smyslovou poruchou a na kolečkových křeslech, těhotných žen a osob doprovázejících malé děti."
2. V článku 4 se odstavec 2 nahrazuje tímto:
"2. Každý členský stát
a) zřídí a podle potřeby aktualizuje seznam námořních oblastí spadající do jejich výsostných vod s vymezením zón, v nichž mohou být lodě jednotlivých tříd provozovat celoročně nebo s omezením na určitou část roku podle kritérií uvedených v odstavci 1;
b) zveřejní tento seznam v rámci veřejné databáze přístupné na internetové stránce příslušného námořního orgánu;
c) oznámí Komisi umístění těchto informací a případné změny provedené v seznamu."
3. Vkládají se nové články, které znějí:
"Článek 6a
Požadavky na stabilitu a vyřazování osobních lodí typu ro-ro
1. Všechny osobní lodě typu ro-ro tříd A, B a C, jejichž kýl byl položen nebo které byly v podobném stádiu stavby ke dni 1. října 2004 nebo po tomto dni, musí vyhovovat článkům 6, 8 a 9 směrnice Evropského parlamentu a Rady 2003/25/ES ze dne 14. dubna 2003 o zvláštních požadavcích na stabilitu osobních lodí typu ro-ro [6].
2. Všechny osobní lodě typu ro-ro tříd A a B, jejichž kýl byl položen nebo které byly v podobném stádiu stavby před 1. říjnem 2004, musí do 1. října 2010 vyhovovat článkům 6, 8 a 9 směrnice Evropského parlamentu a Rady 2003/25/ES, pokud nejsou k tomuto dni nebo k pozdějšímu dni, kdy dosáhnou stáří 30 let, vyřazeny, avšak v každém případě nejpozději do 1. října 2015.
Článek 6b
Bezpečnostní požadavky na osoby se sníženou pohyblivostí
1. Členské státy zajistí přijetí vhodných opatření založených, je-li to proveditelné, na obecných zásadách přílohy III s cílem umožnit osobám se sníženou pohyblivostí bezpečný přístup na všechny osobní lodě tříd A, B, C a D a na všechna vysokorychlostní plavidla pro přepravu osob používané ve veřejné dopravě, jejichž kýl byl položen nebo které byly v podobném stádiu stavby ke dni 1. října 2004 nebo po tomto dni.
2. Členské státy spolupracují s organizacemi zastupujícími osoby se sníženou pohyblivostí a konzultují s nimi provádění obecných zásad obsažených v příloze III.
3. Za účelem úpravy osobních lodí tříd A, B, C a D a vysokorychlostních plavidel používaných ve veřejné dopravě, jejichž kýl byl položen nebo která byla v podobném stádiu stavby před 1. říjnem 2004, uplatňují členské státy obecné zásady v příloze III v míře, ve které je to z hospodářského hlediska přiměřené a proveditelné.
Členské státy vypracují svůj akční plán o způsobu, jakým mají být na tyto lodě a plavidla obecné zásady uplatňovány. Sdělí tento plán Komisi nejpozději do 17. května 2005.
4. Nejpozději do 17. května 2006 členské státy podají Komisi zprávu o provádění tohoto článku, pokud jde o všechny osobní lodě uvedené v odstavci 1, osobní lodě uvedené v odstavci 3 s osvědčením pro přepravu více než 400 cestujících a všechna vysokorychlostní plavidla pro přepravu osob."
4. Vkládá se příloha III obsažená v příloze.
Článek 2
Ustanovení čl. 6 odst. 3 písm. g) směrnice 98/18/ES se zrušuje s účinkem ode dne 1. ledna 2005.
Článek 3
Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 17. listopadu 2004. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
Článek 4
Směrnice Komise 2003/26/ES
ze dne 3. dubna 2003,
kterou se přizpůsobuje technickému pokroku směrnice Evropského parlamentu a Rady 2000/30/ES, pokud jde o omezovače rychlosti a emise z výfuku užitkových vozidel
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na smlouvu o založení Evropského společenství,
s ohledem na směrnici Evropského parlamentu a Rady 2000/30/ES ze dne 6. června 2000 o silničních technických kontrolách užitkových vozidel provozovaných ve Společenství [1], a zejména na článek 8,
vzhledem k těmto důvodům:
(1) Směrnice 2000/30/ES se týká právního rámce pro silniční technické kontroly užitkových vozidel přepravujících cestující nebo zboží. Uvedená směrnice požaduje, aby členské státy doplnily každý rok roční technické prohlídky o nahodilé kontroly reprezentativního podílu parku užitkových vozidel na jejich silnicích.
(2) Rozsah technických prohlídek je dán směrnicí Rady 96/96/ES ze dne 20. prosince 1996 o sbližování právních předpisů členských států týkajících se technických prohlídek motorových vozidel a jejich přípojných vozidel [2], naposledy pozměněnou směrnicí Rady 2001/11/ES [3], která se vztahuje na pravidelné technické prohlídky, a směrnicí 2000/30/ES, která se vztahuje na silniční technické kontroly těžkých užitkových vozidel. Obě směrnice obsahují ustanovení o stejném výboru a stejných postupech pro přizpůsobování technickému pokroku.
(3) Směrnice 96/96/ES byla změněna stanovením přísnějších mezních hodnot emisí pro určité kategorie motorových vozidel a funkčních zkoušek omezovačů rychlosti u těžkých užitkových vozidel. Aby směrnice 2000/30/ES odpovídala uvedené směrnici, je třeba ji rovněž upravit tak, aby zahrnovala nová technická ustanovení, tj. zařadit palubní diagnostický systém (OBD) a omezovače rychlosti do působnosti silničních technických kontrol. Směrnice 2000/30/ES vyžaduje rovněž aktualizaci (společně se směrnicí 96/96/ES) tak, aby do ní byly včleněny změněné mezní hodnoty emisí pro určité kategorie motorových vozidel.
(4) Opatření této směrnice jsou v souladu se stanoviskem Výboru pro přizpůsobování technickému pokroku, zřízeného článkem 8 směrnice 70/156/EHS,
PŘIJALA TUTO SMĚRNICI:
Článek 1
Přílohy I a II směrnice 2000/30/EHS se mění v souladu s přílohou této směrnice.
Článek 2
1. Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 1. ledna 2004. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění hlavních ustanovení vnitrostátních právních předpisů, které přijmou v oblasti působnosti této směrnice.
Článek 3
Směrnice Evropského parlamentu a Rady 2003/30/ES
ze dne 8. května 2003
o podpoře užívání biopaliv nebo jiných obnovitelných pohonných hmot v dopravě
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na čl. 175 odst. 1 této smlouvy,
s ohledem na návrh Komise [1],
s ohledem na stanovisko Hospodářského a sociálního výboru [2],
s ohledem na stanovisko Výboru regionů [3],
v souladu s postupem stanoveným v článku 251 Smlouvy [4],
vzhledem k těmto důvodům:
(1) Evropská rada se na zasedání v Göteborgu ve dnech 15. a 16. června 2001 dohodla na strategii Společenství pro udržitelný rozvoj, který spočívá v řadě opatření obsahujících rozvoj biopaliv.
(2) Přírodní zdroje, jejichž obezřetné a racionální využívání stanoví čl. 174 odst. 1 Smlouvy, zahrnují ropu, zemní plyn a pevná paliva, která jsou hlavním zdrojem energie, avšak tvoří zároveň hlavní zdroje emisí oxidu uhličitého.
(3) Existuje však ještě možnost využívat biomasu vhodnou k výrobě biopaliv ze zemědělských a lesnických produktů, jakož i ze zbytků a odpadů v lesnictví a z lesnického a potravinářského průmyslu.
(4) Odvětví dopravy představuje více než 30 % konečné spotřeby energie ve Společenství a tato spotřeba se stále zvyšuje, a pokud by se tato tendence měl zachovat, pak by docházelo ke zvyšování emisí oxidu uhličitého a tento nárůst spotřeby bude procentuálně ještě větší v kandidátských zemích po jejich přistoupení k Evropské unii.
(5) Bílá kniha Komise "Evropská dopravní politika do roku 2010: čas rozhodnutí" vychází z předpokladu, že by v letech 1990 až 2010 emise CO2 z dopravy mohly vzrůst o 50 % a představovat 1113 miliónů tun, přičemž tuto situaci způsobuje nejvíce silniční doprava, která představuje 84 % emisí CO2 souvisejících s dopravou. Z ekologického hlediska tedy Bílá kniha požaduje, aby se závislost na ropě (v současné době 98 %) v odvětví dopravy snížila použitím alternativních pohonných hmot, jako jsou například biopaliva.
(6) Zvýšené užívání biopaliv v dopravě představuje součást opatření nutných za účelem dodržení Kjótského protokolu a jakéhokoliv dalšího souboru opatření za účelem splnění dalších závazků v tomto směru.
(7) Zvýšená spotřeba biopaliv v dopravě, aniž jsou vyloučeny další možnosti případných náhradních pohonných hmot, včetně zkapalněného ropného plynu a komprimovaného zemního plynu v automobilech, je jedním z prostředků, jimiž Společenství může snížit svou závislost na dovážené energii a ovlivňovat trh s pohonnými hmotami v dopravě, a následně i bezpečnost zásobování energií ve střednědobém a dlouhodobém výhledu. Tato úvaha by však v žádném případě neměla nijak bránit dodržování právních předpisů Společenství o jakosti pohonných hmot, emisích vozidel a kvalitě ovzduší.
(8) Díky vývoji nových technologií může většina vozidel v současnosti provozovaných v Evropské unii bez problému používat slabou směs biopaliv. Nejnovější technologické výzkumy ukazují, že bude možné zvýšit procento biopaliv ve směsi. V některých zemích se již používají směsi obsahující 10 a více procent biopaliv.
(9) Vozový park veřejné dopravy nabízí možnost použití biopaliv ve vyšší koncentraci. V některých městech již existuje vozový park fungující pouze na bionaftu, což v mnoha případech přispělo ke zlepšení kvality ovzduší v městských oblastech. Členské státy by tedy mohly i nadále podporovat užívání biopaliv ve veřejných dopravních prostředcích.
(10) Propagace užívání biopaliv v dopravě je krokem k širšímu využívání biomasy, z níž bude možné dále vyvíjet biologické pohonné hmoty, aniž se vyloučí další možnosti, zejména technologie na bázi vodíku.
(11) Politika členských států v oblasti výzkumu zvýšeného využívání biopaliv by měla výrazněji začlenit technologie na bázi vodíku a podporovat tuto cestu, s ohledem na odpovídající rámcové programy Společenství.
(12) Čistý rostlinný olej z olejných plodin vyrobený lisováním, vyluhováním nebo srovnatelnými postupy, surový nebo rafinovaný, avšak bez chemické úpravy, může být také použit jako biopalivo v některých zvláštních případech, kdy je jeho užití slučitelné s typem motoru a odpovídajícími požadavky týkajícími se emisí.
(13) Nové typy pohonných hmot by měly vyhovovat uznávaným technickým normám, pokud je mají spotřebitelé i výrobci automobilů přijímat ve větší míře, a mají tedy být schopné proniknout na trh. Technické normy představují také základ pro požadavky týkající se emisí a jejich sledování. Je možné, že vzniknou těžkosti při zajištění toho, aby nové typy pohonných hmot splňovaly současné technické normy, které byly z velké míry definovány pro tradiční fosilní paliva. Komise a normalizační subjekty by měly sledovat vývoj a upravovat nebo aktivně rozvíjet normy, zejména ukazatele odpařování, aby tak bylo možné zavést nové typy pohonných hmot splňujících stejné požadavky týkající se životního prostředí.
(14) Bioethanol a bionafta, pokud jsou užívány ve vozidlech v čisté formě nebo ve formě směsi, by měly splňovat jakostní normy stanovené tak, aby byl zajištěn optimální výkon motorů. Je třeba poznamenat, že v případě bionafty pro dieselové motory, kde je výrobním postupem esterifikace, by se mohla použít norma prEN 14214 Evropského výboru pro normalizaci (CEN) pro methylestery mastných kyselin (FAME). Dále by bylo vhodné, aby CEN vypracoval příslušné normy pro jiné biologické pohonné hmoty používané v dopravě v Evropské unii.
(15) Propagace užívání biopaliv vyráběných při dodržování udržitelného zemědělství a lesnictví, stanoveného v pravidlech, jimiž se řídí společná zemědělská politika, by mohla vytvořit nové příležitosti pro udržitelný rozvoj venkova v rámci společné zemědělské politiky dále zaměřené na trh, zejména trh evropský, a na respektování životnosti venkova a multifunkčního zemědělství a mohla by otevřít nový trh pro inovované zemědělské produkty stávajících i budoucích členských států.
(16) V usnesení ze dne 8. června 1998 [5] schválila Rada strategii a akční plán Komise ve prospěch obnovitelných zdrojů energie a požadovala, aby se přijala specifická opatření na úseku biopaliv.
(17) Komise v Zelené knize "K evropské strategii bezpečnosti zásobování energií" stanovila za cíl nahrazení 20 % tradičních pohonných hmot náhradními palivy v oboru silniční dopravy do roku 2020.
(18) Náhradní pohonné hmoty mohou proniknout na trh pouze tehdy, pokud jsou široce dostupné a konkurenceschopné.
(19) V usnesení ze dne 18. června 1998 [6] se Evropský parlament vyslovil pro zvýšení podílu biopaliv na trhu s pohonnými hmotami na 2 % do pěti let zavedením řady opatření, včetně daňových úlev, finanční podpory zpracovatelskému průmyslu a stanovením povinného procenta biopaliv pro společnosti zpracovávající ropu.
(20) Optimální metoda pro zvýšení podílu biopaliv na vnitrostátních trzích a na trhu Společenství závisí na dostupnosti zdrojů a surovin, na politikách členských států i politice Společenství na podporu biopaliv a na daňových opatřeních, jakož i na stupni angažovanosti všech dotčených kruhů a osob.
(21) Politiky členských států na podporu užití biopaliv by neměly vést k zákazu volného oběhu pohonných hmot, které splňují harmonizované normy pro životní prostředí stanovené právními předpisy Společenství.
(22) Propagace výroby a užívání biopaliv by měla přispět ke snížení závislosti na dovozu energie, jakož i ke snížení emisí skleníkových plynů. Dále biopalivo v čisté formě nebo ve formě směsi může být v zásadě používáno v automobilech se stávajícím motorem a může ho dodávat současná distribuční síť pohonných hmot. Přimíchávání biopaliv do pohonných hmot z fosilních paliv by mohlo usnadnit případné snížení nákladů distribučního systému ve Společenství.
(23) Jelikož cíle plánované akce, totiž zavedení obecných zásad stanovujících uvádění na trh a distribuci minimálního procenta biopaliv, nemůže být uspokojivě dosaženo pouze na úrovni členských států, a proto, z důvodu rozsahu této akce, může být tohoto cíle lépe dosaženo na úrovni Společenství, může Společenství přijmout opatření v souladu se zásadou subsidiarity stanovenou v článku 5 Smlouvy. V souladu se zásadou proporcionality stanovenou v uvedeném článku nepřekračuje tato směrnice rámec toho, co je pro dosažení tohoto cíle nezbytné.
(24) Výzkum a technologický rozvoj v oblasti udržitelnosti biopaliv je třeba podporovat.
(25) Zvýšené užívání biopaliv by mělo být doprovázeno podrobnou analýzou dopadů na životní prostředí a na oblast hospodářskou a sociální, aby bylo možno rozhodnout, zda je vhodné zvýšit podíl biopaliv v poměru k tradičním pohonným hmotám.
(26) Je třeba stanovit možnost rychle upravovat seznam biologických pohonných hmot, procento obnovitelných energií, jakož i harmonogram zavádění biopaliv na trh s pohonnými hmotami pro dopravu s ohledem na technický pokrok a výsledky hodnocení dopadů první fáze jejího zavádění na životní prostředí.
(27) Je třeba zavést opatření pro rychlý rozvoj jakostních norem pro biopaliva užívaná k pohonu automobilů, ať v ní jsou používána jako čisté biologické pohonné hmoty nebo ve formě směsi s tradičními pohonnými hmotami. Ačkoliv biologické odbourávání a rozklad odpadů je potenciálně užitečným zdrojem výroby biopaliv, je třeba, aby jakostní normy braly v úvahu i možnou přítomnost kontaminujících látek v odpadech tak, aby zvláštní složky nemohly ohrozit vozidlo nebo nepůsobily zhoršení emisí.
(28) Podpora propagace biopaliv by měla být sladěna s cíli bezpečnosti zásobování a ochrany životního prostředí, jakož i se souvisejícími cíli a opatřeními jednotlivých členských států. Za tím účelem by členské státy mohly zvážit nákladově efektivní způsoby popularizace možností používat biologické pohonné hmoty.
(29) Opatření nezbytná pro provedení této směrnice by měla být přijata v souladu s rozhodnutím Rady 1999/468/EHS ze dne 28. června 1999 o postupech pro výkon prováděcích pravomocí svěřených Komisi [7],
PŘIJALY TUTO SMĚRNICI:
Článek 1
Účelem této směrnice je podpořit využívání biopaliv nebo jiných obnovitelných pohonných hmot za účelem nahrazení nafty nebo benzinu pro dopravní účely v každém členském státě se záměrem přispět k dosahování takových cílů, jako je dodržování závazků týkajících se změny klimatu, zajištění bezpečnosti zásobování šetrného k životnímu prostředí a podpora obnovitelných zdrojů energie.
Článek 2
1. Pro účely této směrnice se rozumí:
a) "biopalivem" kapalná nebo plynná pohonná hmota pro dopravu vyráběná z biomasy;
b) "biomasou" výsledek biologického rozkladu produktů, odpadů a zbytků ze zemědělství (včetně rostlinných a živočišných látek), z lesnictví a s nimi příbuzných průmyslových oborů, jakož i výsledek biologického rozkladu průmyslových a městských odpadů;
c) "jinými obnovitelnými palivy" obnovitelné pohonné hmoty kromě biopaliv, pocházející z obnovitelných zdrojů energie ve smyslu směrnice 2001/77/ES [8] a používané pro účely dopravy;
d) "energetickým obsahem" minimální kalorická hodnota paliva.
2. Za biopalivo se považují přinejmenším níže vyjmenované výrobky:
a) "bioethanol": ethanol vyrobený z biomasy nebo biologického rozkladu odpadů, užívaný jako biopalivo;
b) "bionafta": methylester vyrobený z rostlinného nebo živočišného oleje, s kvalitou nafty, užívaný jako biopalivo;
c) "bioplyn": plynná pohonná hmota vyrobená z biomasy nebo biologického rozkladu odpadů, která může být vyčištěna až na kvalitu zemního plynu a užívána jako biopalivo, nebo dřevoplyn;
d) "biomethanol": methanol vyrobený z biomasy, který se užívá jako biopalivo;
e) "biodimethylether": dimethylether vyrobený z biomasy, užívaný jako biopalivo;
f) "bio-ETBE (ethyl-tercio-butyl-ether)": ETBE vyrobený z bioethanolu. Objemové procento biopaliva v bio-ETBE je 47 %;
g) "bio-MTBE (methyl-tercio-butyl-ether)": palivo vyrobené z biomethanolu. Objemové procento biopaliva v bio-MTBE je 36 %;
h) "syntetická biopaliva": syntetické uhlovodíky nebo směsi syntetických uhlovodíků vyrobené z biomasy;
i) "biovodík": vodík vyrobený z biomasy nebo biologického rozkladu odpadů, užívaný jako biopalivo;
j) "čistý rostlinný olej": olej vyrobený z olejných rostlin lisováním, vyluhováním nebo srovnatelnými postupy, surový nebo rafinovaný, avšak chemicky neupravovaný, pokud je jeho využití slučitelné s typem daného motoru a odpovídajícími požadavky týkajícími se emisí.
Článek 3
1. a) Členské státy by měly zajistit, aby na jejich trh bylo uváděno alespoň minimální procento biopaliv a jiných obnovitelných pohonných hmot, a za tím účelem stanoví vnitrostátní orientační cíle.
b) i) Referenční hodnota pro tyto cíle činí 2 % a je vypočítána na základě energetického obsahu celkového množství benzinu a nafty pro dopravní účely prodávaného na jejich trzích do 31. prosince 2005.
ii) Referenční hodnota pro tyto cíle je 5,75 %, vypočítaná podle energetického obsahu celkového množství benzinu a nafty pro dopravní účely prodávaného na jejich trzích, do 31. prosince 2010.
2. Biopaliva mohou být upravena k prodeji v těchto podobách:
a) jako čistá biopaliva nebo deriváty minerálních olejů o vysoké koncentraci, v souladu se zvláštními jakostními normami pro použití v dopravě;
b) biopaliva smíšená s deriváty minerálních olejů, v souladu s příslušnými evropskými normami popisujícími technické specifikace pro dopravní pohonné hmoty (EN 228 a EN 590);
c) kapaliny odvozené od biopaliv, jako ETBE (ethyl-tercio-butyl-ether), jejichž obsah biopaliva je uveden v čl. 2 odst. 2.
3. Členské státy sledují působení biopaliv používaných jako částečná více než 5 % náhražka v naftě u vozidel, která k tomuto účelu nebyla upravena, a v případě potřeby přijmou opatření, aby zajistily slučitelnost s právními předpisy Společenství o emisních normách.
4. Členské státy by v opatřeních, která přijmou, měly zohlednit celkovou klimatickou situaci i dopad na životní prostředí u různých typů biopaliv a jiných obnovitelných biopaliv, a měly by především podporovat pohonné hmoty, jejichž celkový dopad na životní prostředí a návratnost vykazují velmi dobré výsledky, přičemž by měly brát také v úvahu konkurenceschopnost a bezpečnost zásobování.
5. Členské státy zajistí, aby veřejnost byla informována o dostupnosti biopaliv a jiných obnovitelných pohonných hmot. Pokud směsi biopaliv s deriváty minerálních olejů překročí mezní hodnotu 5 % methylesterů mastných kyselin (FAME) nebo 5 % bioethanolu, musí být tato skutečnost zvláštním způsobem vyznačena v prodejních místech.
Článek 4
1. Členské státy oznámí Komisi do 1. července každého roku
- jaká opatření přijaly na podporu využití biopaliv a jiných obnovitelných pohonných hmot, aby jimi nahradily naftu nebo benzin v dopravě,
- státní zdroje přidělené na produkci biomasy pro jiné energetické účely než dopravu a
- celkové množství prodaných pohonných hmot pro dopravu a podíl biopaliv, čistých nebo ve směsi, a jiných obnovitelných paliv uvedených na trh za předchozí rok. V případě potřeby členské státy uvedou mimořádné podmínky v dodávce ropy nebo ropných produktů, které ovlivnily uvádění na trh biopaliv a jiných obnovitelných pohonných hmot.
V první zprávě po vstupu této směrnice v platnost členské státy uvedou úroveň svých vnitrostátních orientačních cílů pro první fázi. Ve zprávě za rok 2006 členské státy uvedou své vnitrostátní orientační cíle pro druhou fázi.
V těchto zprávách se zdůvodní rozdíl mezi vnitrostátními cíli a referenčními hodnotami uvedenými v čl. 3 odst. 1 písm. b), přičemž tento rozdíl může spočívat v těchto skutečnostech:
a) v objektivních faktorech, jako je omezený vnitrostátní potenciál pro výrobu biopaliv z biomasy;
b) objemu zdrojů přidělených na výrobu biomasy pro jiné energetické účely než dopravu a specifických technických nebo klimatických vlastnostech vnitrostátního trhu s pohonnými hmotami pro dopravu;
c) vnitrostátní politice přidělující srovnatelné prostředky na výrobu jiných pohonných hmot pro dopravu pocházejících z obnovitelných zdrojů energie a slučitelných s cíli této směrnice.
2. Nejpozději do 31. prosince 2006 a pak každé dva roky ke stejnému dni vypracuje Komise hodnotící zprávu pro Evropský parlament a pro Radu o dosaženém pokroku ve využívání biopaliv a jiných obnovitelných pohonných hmot v členských státech.
Tato zpráva zahrnuje přinejmenším tato hlediska:
a) návratnost opatření přijatých členskými státy na podporu využívání biopaliv a jiných obnovitelných pohonných hmot;
b) hospodářské aspekty a dopad zvýšení podílu na trhu s biopalivy a jinými obnovitelnými pohonnými hmotami na životní prostředí;
c) očekávaný spotřební cyklus biopaliv a jiných obnovitelných pohonných hmot, s cílem ukázat možná opatření pro budoucí podporu těch biopaliv, která jsou šetrná k ovzduší i životnímu prostředí a mohou se stát konkurenceschopnými a nákladově efektivními;
d) udržitelnost plodin používaných pro výrobu biopaliv, a zejména využití půdy, stupně intenzivního pěstování, střídání plodin a používání pesticidů;
e) posouzení využití biopaliva a jiných obnovitelných pohonné hmoty s ohledem na jejich rozdílné působení na změnu klimatu a dopad na snížení emisí CO2;
f) přezkum dalších dlouhodobějších rozhodnutí týkajících se opatření energetické efektivnosti v dopravě.
Komise na základě této zprávy v případě potřeby předloží Evropskému parlamentu a Radě návrhy na úpravu systému cílů uvedených v čl. 3 odst. 1. Pokud zpráva dojde k závěru, že existuje nebezpečí, že orientačních cílů nebude dosaženo z příčin, které nejsou odůvodněny nebo se nezakládají na nových vědeckých důkazech, budou se tyto návrhy týkat vnitrostátních cílů, včetně případných povinných hodnot, ve vhodné podobě.
Článek 5
Seznam uvedený v čl. 2 odst. 2 může být přizpůsoben technickému pokroku postupem podle čl. 6 odst. 2. Při úpravě seznamu je třeba brát v úvah dopad biopaliv na životní prostředí.
Článek 6
1. Komisi je nápomocen výbor.
2. Odkazuje-li se tento odstavec, použijí se články 5 a 7 rozhodnutí 1999/468/ES s ohledem na článek 8 zmíněného rozhodnutí.
Doba uvedená v čl. 5 odst. 6 rozhodnutí 1999/468/ES je tři měsíce.
3. Výbor přijme svůj jednací řád.
Článek 7
1. Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 31. prosince 2004. Neprodleně o nich uvědomí Komisi.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
2. Členské státy sdělí Komisi znění vnitrostátních právních předpisů, které přijmou v oblasti působnosti této směrnice.
Článek 8
Tato směrnice vstupuje v platnost dnem vyhlášení v Úředním věstníku Evropské unie.
Článek 9
Tato směrnice je určena členským státům.
Směrnice Komise 2003/60/ES
ze dne 18. června 2003,
kterou se mění přílohy směrnic Rady 76/895/EHS, 86/362/EHS, 86/363/EHS a 90/642/EHS, pokud jde o maximální limity reziduí některých pesticidů v obilovinách, v potravinách živočišného původu a v některých produktech rostlinného původu, včetně ovoce a zeleniny, a na jejich povrchu
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 76/895/EHS ze dne 23. listopadu 1976 o stanovení maximálních limitů reziduí pesticidů v ovoci a zelenině a na jejich povrchu [1], naposledy pozměněnou směrnicí Komise 2002/79/ES [2], a zejména na článek 5 uvedené směrnice,
s ohledem na směrnici Rady 86/362/EHS ze dne 24. července 1986 o stanovení maximálních limitů reziduí pesticidů v obilovinách a na jejich povrchu [3], naposledy pozměněnou směrnicí 2002/79/ES, a zejména na článek 10 uvedené směrnice,
s ohledem na směrnici Rady 86/363/EHS ze dne 24. července 1986 o stanovení maximálních limitů reziduí pesticidů v potravinách živočišného původu a na jejich povrchu [4], naposledy pozměněnou směrnicí 2002/79/ES, a zejména na článek 10 uvedené směrnice,
s ohledem na směrnici Rady 90/642/EHS ze dne 27. listopadu 1990 o stanovení maximálních limitů reziduí pesticidů v některých produktech rostlinného původu, včetně ovoce a zeleniny, a na jejich povrchu [5], naposledy pozměněnou směrnicí Komise 2002/100/ES [6], a zejména na článek 7 uvedené směrnice,
s ohledem na směrnici Rady 91/414/EHS ze dne 15. července 1991 o uvádění přípravků na ochranu rostlin na trh [7], naposledy pozměněnou směrnicí Komise 2003/39/ES [8], a zejména na čl. 4 odst. 1 písm. f) uvedené směrnice,
vzhledem k těmto důvodům:
(1) Účinné látky amitrol, dikvat, isoproturon a ethofumesát byly zařazeny do přílohy I směrnice Rady 91/414/EHS směrnicemi 2001/21/ES [9], 2002/18/ES [10] a 2002/37/ES [11].
(2) Nové účinné látky fenhexamid, acibenzolarSmethyl, cyklanilid, pyraflufenethyl, iprovalikarb, prosulfuron, sulfosulfuron, cinidonethyl, cyhalofopbutyl, famoxadon, florasulam, metalaxylM, pikolinafen a flumioxazin byly zařazeny do přílohy I směrnice Rady 91/414/EHS směrnicemi Komise 2001/28/ES [12], 2001/87/ES [13], 2002/48/ES [14], 2002/64/ES [15] a 2002/81/ES [16].
(3) K zařazení dotyčných účinných látek do přílohy I směrnice 91/414/EHS došlo na základě posouzení předložených informací týkajících se navrhovaných použití. Informace o těchto použitích byly předloženy některými členskými státy podle čl. 4 odst. 1 písm. f) směrnice 91/414/EHS. Předložené informace byly posouzeny a jsou dostatečné pro stanovení určitých maximálních limitů reziduí (MLR).
(4) Neexistujíli žádné maximální limity reziduí na úrovni Společenství ani dočasné maximální limity, stanoví členské státy podle čl. 4 odst. 1 písm. f) směrnice 91/414/EHS před tím, než budou moci vydat povolení pro přípravky obsahující tyto účinné látky, dočasné vnitrostátní MLR.
(5) Rozhodnutími Komise 2001/697/ES [17], 2002/478/ES [18] a 2002/479/ES [19] bylo rozhodnuto nezařadit účinné látky chlorfenapyr, fentinacetát a fentinhydroxid do přílohy I směrnice 91/414/EHS. V těchto rozhodnutích se stanoví, že přípravky na ochranu rostlin obsahující tyto účinné látky již nesmějí být používány ve Společenství. Je tedy nezbytné doplnit rezidua všech pesticidů, která jsou důsledkem použití těchto přípravků na ochranu rostlin, do příloh směrnic 86/362/EHS, 86/363/EHS a 90/642/EHS, aby byl umožněn řádný dozor a kontrola nad jejich používáním a aby byla zabezpečena ochrana spotřebitele.
(6) Z důvodů naplnění oprávněných očekávání, že bude možné využít existující zásoby pesticidů, jsou v rozhodnutích Komise o nezařazení některých účinných látek stanoveny lhůty pro postupný zákaz jejich používání, a je vhodné, aby zásada, podle níž používání dotyčné látky není ve Společenství povoleno, na které je založeno používání maximálních limitů reziduí, nebyla uplatněna před uplynutím lhůty stanovené pro dotyčnou látku.
(7) Maximální limity reziduí ve Společenství a limity, které doporučuje Codex Alimentarius, jsou stanoveny a hodnoceny na základě podobných postupů. Codex stanoví omezený počet maximálních limitů reziduí pro dikvat a fentin (acetát nebo hydroxid). Tyto limity byly zohledněny při stanovení MLR uvedených v této směrnici. K těm maximálním limitům reziduí v Codexu, jejichž zrušení bude doporučeno v blízké budoucnosti, nebylo přihlédnuto. Na základě toxikologických závěrů vyplývajících ze studií, které měla Komise k dispozici, nebylo při hodnocení rizik pro spotřebitele zjištěno u maximálních limitů reziduí vycházejících z MLR v Codexu žádné riziko.
(8) Technické a vědecké hodnocení dotyčných účinných látek pro účely jejich zařazení do přílohy I nebo vyškrtnutí z přílohy I směrnice 91/414/EHS bylo ukončeno formou hodnotící zprávy Komise. Datum dokončení jednotlivých hodnotících zpráv o dotyčných účinných látkách je uvedeno ve směrnicích Komise, které jsou citovány v 1. a 2. bodě odůvodnění, a v rozhodnutích Komise, které jsou citovány v 5. bodě odůvodnění. V těchto zprávách jsou stanoveny přijatelné denní příjmy (ADI), případně i akutní referenční dávky (ARfD) pro dotyčné látky. Celoživotní expozice spotřebitelů potravinám ošetřeným dotyčnými účinnými látkami byla odhadnuta a zhodnocena v souladu s postupy a praxí Společenství, přičemž byly zohledněny pokyny Světové zdravotnické organizace [20] a stanovisko Vědeckého výboru pro rostliny [21] k použité metodice. Bylo vypočteno, že navržené maximální limity reziduí nevedou k překročení přijatelného denního příjmu nebo akutní referenční dávky.
(9) Pro zajištění náležité ochrany spotřebitele před expozicí reziduím v důsledku nepovolených použití přípravků na ochranu rostlin je důležité stanovit pro příslušné kombinace produktu a pesticidu dočasné MLR na úrovni meze stanovitelnosti.
(10) Stanovení těchto dočasných MLR na úrovni Společenství nebrání tomu, aby členské státy stanovily dočasné MLR pro látky v této směrnici podle čl. 4 odst. 1 písm. f) směrnice 91/414/EHS a její přílohy VI. Doba čtyř let je považována za dostatečnou pro povolení dalších použití dotyčných účinných látek. Po uplynutí této doby se dočasné MLR stanou konečnými.
(11) Je tedy nezbytné doplnit rezidua všech pesticidů, která jsou důsledkem použití těchto přípravků na ochranu rostlin, do příloh směrnic 86/362/EHS, 86/363/EHS a 90/642/EHS, aby byl umožněn řádný dozor a kontrola nad jejich použitím a aby byla zabezpečena ochrana spotřebitele. Přílohy směrnic 86/362/EHS, 86/363/EHS a 90/642/EHS musí být tedy změněny.
(12) Mají-li být na úrovni Společenství stanoveny maximální limity reziduí pro dikvat, je nezbytné ve světle technického a vědeckého pokroku a s ohledem na změny použití a povolení na vnitrostátní úrovni a na úrovni Společenství převzít některá ustanovení směrnice 76/895/EHS a začlenit je do směrnic 86/362/EHS, 86/363/EHS a 90/642/EHS, zrušit tato ustanovení ve směrnici 76/895/EHS a změnit některá z těchto ustanovení.
(13) Tato směrnice je v souladu se stanoviskem Stálého výboru pro potravinový řetězec a zdraví zvířat,
PŘIJALA TUTO SMĚRNICI:
Článek 1
V příloze II směrnice 76/895/EHS se zrušují položky týkající se dikvatu.
Článek 2
V části A přílohy II směrnice 86/362/EHS se doplňují maximální limity reziduí pesticidů uvedené v příloze I této směrnice.
Článek 3
V části A a B přílohy II směrnice 86/363/EHS se doplňují maximální limity reziduí pesticidů uvedené v příloze II a III této směrnice.
Článek 4
V příloze II směrnice 90/642/EHS se doplňují maximální limity reziduí pesticidů uvedené v příloze IV této směrnice.
Článek 5
Členské státy uvedou v účinnost právní a správní předpisy nezbytné pro dosažení souladu s touto směrnicí nejpozději do 30. června 2003 s výjimkou ustanovení týkajících se fentinhydroxidu, fentinacetátu a chlorfenapyru, která budou uvedena v účinnost do 30. června 2004. Neprodleně o nich uvědomí Komisi.
Budou tyto předpisy používat od 1. července 2003 s výjimkou ustanovení týkajících se fentinhydroxidu, fentinacetátu a chlorfenapyru, která budou používat od 1. července 2004.
Tato opatření přijatá členskými státy musí obsahovat odkaz na tuto směrnici nebo musí být takový odkaz učiněn při jejich úředním vyhlášení. Způsob odkazu si stanoví členské státy.
Článek 6
Tato směrnice vstupuje v platnost dvacátým dnem po vyhlášení v Úředním věstníku Evropské unie.
Článek 7
Tato směrnice je určena členským státům.
Nařízení Komise (ES) č. 568/2003
ze dne 28. března 2003,
kterým se opravuje anglické a nizozemské znění nařízení (ES) č. 2603/1999, kterým se stanoví pravidla pro přechod na podporu pro rozvoj venkova podle nařízení Rady (ES) č. 1257/1999
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Rady (ES) č. 1257/1999 ze dne 17. května 1999 o podpoře pro rozvoj venkova z Evropského zemědělského orientačního a záručního fondu (EZOZF) a o změně a zrušení některých nařízení [1], a zejména na čl. 53 odst. 1 uvedeného nařízení,
vzhledem k těmto důvodům:
(1) Anglické a nizozemské znění nařízení Komise (ES) č. 2603/1999 [2] naposledy pozměněného nařízením (ES) č. 2055/2001 [3] obsahují řadu chyb. Tato jazyková znění je proto nutné opravit.
(2) Opatření tohoto nařízení jsou v souladu se stanoviskem Výboru pro zemědělské struktury a rozvoj venkova,
PŘIJALA TOTO NAŘÍZENÍ:
1. týká se pouze nizozemského znění;
Článek 2
Toto nařízení vstupuje v platnost dnem vyhlášení
Nařízení Komise (ES) č. 1053/2003
ze dne 19. června 2003,
kterým se mění nařízení Evropského parlamentu a Rady (ES) č. 999/2001, pokud jde o zrychlené testy
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Evropského Parlamentu a Rady (ES) č. 999/2001 ze dne 22. května 2001 o stanovení pravidel pro prevenci, tlumení a eradikaci některých přenosných spongiformních encefalopatií [1], naposledy pozměněné nařízením Komise (ES) č. 260/2003 [2], a zejména na čl. 23 odst. 1 uvedeného nařízení,
vzhledem k těmto důvodům:
(1) Nařízení (ES) č. 999/2001 stanoví seznam národních referenčních laboratoří pro TSE pro účely uvedeného nařízení. Řecko svou národní referenční laboratoř změnilo.
(2) Nařízení (ES) č. 999/2001 též obsahuje seznam zrychlených testů schválených pro sledování TSE.
(3) Společnost uvádějící na trh jeden ze zrychlených testů schválených pro sledování TSE informovala Komisi o svém úmyslu uvádět na trh test pod novým názvem.
(4) Ve svém stanovisku ze dne 6. a 7. března 2003 doporučil Vědecký řídící výbor zahrnout do seznamu zrychlených testů schválených pro sledování bovinní spongiformní encefalopatie (BSE) dva nové testy. Výrobci obou testů poskytli údaje, které svědčí o tom, že jejich testy lze používat i pro sledování TSE u ovcí.
(5) Aby se zajistilo, že si schválené zrychlené testy uchovají stejnou hladinu účinnosti po schválení, měl by se stanovit postup pro případné změny testu nebo zkušebního protokolu.
(6) Nařízení (ES) č. 999/2001 se proto musí odpovídajícím způsobem pozměnit.
(7) Opatření tohoto nařízení jsou v souladu se stanoviskem Stálého výboru pro potravinový řetězec a zdraví zvířat,
PŘIJALA TOTO NAŘÍZENÍ:
Článek 1
Příloha X nařízení (ES) č. 999/2001 se mění v souladu s přílohou tohoto nařízení.
Článek 2
Toto nařízení vstupuje v platnost dvacátým dnem po vyhlášení
Nařízení Komise (ES) č. 1139/2003
ze dne 27. června 2003,
kterým se mění nařízení Evropského parlamentu a Rady (ES) č. 999/2001, pokud jde o programy dohledu a specifikované rizikové materiály
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Evropského parlamentu a Rady (ES) č. 999/2001 ze dne 22. května 2001 o stanovení pravidel pro prevenci, tlumení a eradikaci některých přenosných spongiformních encefalopatií [1], naposledy pozměněné nařízením Komise (ES) č. 1003/2003 [2], a zejména na článek 23 uvedeného nařízení,
vzhledem k těmto důvodům:
(1) Nařízení (ES) č. 999/2001 stanoví pravidla pro dohled nad přenosnými spongiformními encefalopatiemi (TSE) u ovcí a koz včetně sledování vzorků zvířat, která nebyla poražena k lidské spotřebě. Je nezbytné vyjasnit definici této skupiny zvířat, aby se zabránilo nevhodnému zacílení vzorků.
(2) Nařízením (ES) č. 999/2001 byla v návaznosti na potvrzení TSE u ovcí a koz zavedena eradikační ustanovení. Za účelem shromažďování epizoogologických údajů by mělo být prováděno cílené testování na zvířatech usmrcených podle těchto ustanovení.
(3) Existuje teoretická možnost, že by se u populace ovcí a koz mohla vyskytovat BSE. U těchto zvířat není možné pro rozlišování mezi infekcí BSE a klusavky užívat obvyklé metody. Stupeň infekce v ileu je u obou chorob významný od rané fáze infekce. Jako preventivní opatření by mělo být ileum ovcí a koz jakéhokoli věku přidáno na seznam specifikovaných rizikových materiálů.
(4) Ve svém stanovisku ze dne 7. a 8. listopadu 2002 o výskytu infekčnosti TSE ve tkáních přežvýkavců doporučil Vědecký řídící výbor, aby na mandle skotu jakéhokoli věku bylo pohlíženo tak, že představují riziko bovinní spongiformní encefalopatie.
(5) Vědecký řídící výbor prohlásil, že při oddělování masa k lidské spotřebě z hlav a jazyků skotu musí být zabráněno kontaminaci centrální nervovou tkání a mandlemi, aby se vyloučilo jakékoli riziko BSE.
(6) Protože stav hlav závisí zejména na opatrném zacházení s nimi a na bezpečném utěsnění otvoru po čelním průstřelu a foramen magnum, musí být na jatkách a ve zvlášť schválených bourárnách umístěny kontrolní systémy.
(7) Pravidla pro odesílání jatečně upravených těl, půlek a čtvrtí jatečně upravených těl, která neobsahují žádný specifikovaný rizikový materiál kromě páteře, do jiných členských států bez jejich předchozího souhlasu by měla být rozšířena na půlky jatečně upravených těl rozporcovaných na nejvýše tři části se zřetelem na skutečný obchod mezi členskými státy.
(8) Nařízení Evropského parlamentu a Rady (ES) č. 1774/2002 [3] pozměněné nařízením Komise (ES) č. 808/2003 [4] stanoví veterinární a hygienické předpisy pro sběr, přepravu, skladování, zacházení, zpracování a použití nebo likvidaci veškerých vedlejších produktů živočišného původu neurčených k lidské spotřebě včetně jejich uvedení na trh a v určitých zvláštních případech jejich vývozu a tranzitu. Zvláštní pravidla o odstranění a odklizení takovýchto produktů uvedená v příloze XI nařízení (ES) č. 999/2001 by proto měla být zrušena.
(9) Nařízení č. 999/2001 by proto mělo být odpovídajícím způsobem pozměněno.
(10) Opatření tohoto nařízení jsou v souladu se stanoviskem Stálého výboru pro potravinový řetězec a zdraví zvířat,
PŘIJALA TOTO NAŘÍZENÍ:
Článek 1
Přílohy III a XI nařízení (ES) č. 999/2001 se mění v souladu s přílohou tohoto nařízení.
Článek 2
Toto nařízení vstupuje v platnost dvacátým dnem po vyhlášení
Nařízení Evropského parlamentu a Rady (ES) č. 1267/2003
ze dne 16. června 2003,
kterým se mění nařízení Rady (ES) č. 2223/96, pokud jde o lhůty pro předávání hlavních souhrnných ukazatelů národních účtů, odchylky týkající se předávání hlavních souhrnných ukazatelů národních účtů a předávání údajů o zaměstnanosti v odpracovaných hodinách
(Text s významem pro EHP)
EVROPSKÝ PARLAMENT A RADA EVROPSKÉ UNIE,
s ohledem na Smlouvu o založení Evropského společenství, a zejména na článek 285 této smlouvy,
s ohledem na návrh Komise [1],
s ohledem na stanovisko Evropské centrální banky [2],
v souladu s postupem stanoveným v článku 251 Smlouvy [3],
vzhledem k těmto důvodům:
(1) Nařízení Rady (ES) č. 2223/96 ze dne 25. června o Evropském systému národních a regionálních účtů ve Společenství [4] obsahuje referenční rámec společných norem, definic, klasifikací a účetních pravidel pro sestavování účtů členských států pro statistické potřeby Evropského společenství, aby bylo možné získat výsledky porovnatelné mezi členskými státy.
(2) Zpráva Měnového výboru o statistických požadavcích schválená Radou ve složení pro hospodářství a finance (Ecofin) dne 18. ledna 1999 nastínila prvořadou důležitost účinného dohledu a koordinace hospodářské politiky pro řádné fungování HMU a jednotného trhu, což vyžaduje ucelený statistický informační systém poskytující politikům potřebné údaje pro příjímání rozhodnutí. Tato zpráva též uvádí, že je třeba dávat vyšší prioritu tomu, aby takové informace byly k dispozici Společenství, a zejména členským státům, které účastní eurozóny.
(3) Uvedená zpráva zdůraznila, že srovnávání trhu práce mezi jednotlivými zeměmi bude třeba věnovat v EMU více pozornosti.
(4) Aby bylo možné vypracovávat čtvrtletní statistiky za eurozónu, je třeba zkrátit lhůtu pro předání hlavních souhrnných ukazatelů národních účtů na 70 dní.
(5) Je třeba zrušit čtvrtletní a roční odchylky udělené členským státům, které brání sestavování hlavních souhrnných ukazatelů národních účtů za eurozónu a Společenství.
(6) Akční plán statistických požadavků Hospodářské a měnové unie schválený Radou ve složení pro hospodářství a finance (Ecofin) dne 29. září 2000, označuje za prioritní předávání údajů národních účtů o zaměstnanosti vyjádřených v jednotkách "odpracované hodiny".
(7) Výbor pro statistické programy (VSP) a Výbor pro měnovou a finanční statistiku a statistiku platební bilance (CMFB) byly konzultovány podle článku 3 rozhodnutí Rady 89/382/EHS, Euratom [5], a rozhodnutí Rady 91/115/EHS [6],
PŘIJALY TOTO NAŘÍZENÍ:
Článek 1
Příloha B nařízení (ES) č. 2223/96 se mění takto:
1. Text za nadpisem "Program předávání údajů z národních účtů" se mění takto:
a) text "Přehledu tabulek" se nahrazuje textem přílohy I;
b) text tabulky 1 "Hlavní roční a čtvrtletní souhrnné ukazatele" se nahrazuje textem přílohy II.
2. Text za nadpisem "Odchylky týkající se předkládaných tabulek v rámci dotazníku "ESA 95" podle zemí" se nahrazuje textem přílohy III.
Článek 2
Toto nařízení vstupuje v platnost dvacátým dnem po vyhlášení
Nařízení Komise (ES) č. 1914/2003
ze dne 30. října 2003,
kterým se mění nařízení (ES) č. 1488/2001, kterým se stanoví prováděcí pravidla k nařízení Rady (ES) č. 3448/93, pokud jde o propuštění určitých množství některých základních produktů uvedených v příloze I Smlouvy o založení Evropského společenství do režimu aktivního zušlechťovacího styku bez předchozího zkoumání hospodářských podmínek
KOMISE EVROPSKÝCH SPOLEČENSTVÍ,
s ohledem na nařízení Rady (ES) č. 3448/93 ze dne 6. prosince 1993 o právní úpravě obchodování s některým zbožím vzniklým zpracováním zemědělských produktů [1], naposledy pozměněné nařízením (ES) č. 2580/2000 [2], a zejména na čl. 11 odst. 1 třetí pododstavec uvedeného nařízení,
vzhledem k těmto důvodům:
(1) Ustanovení čl. 11 odst. 1 nařízení (ES) č. 3448/93 stanoví, že hospodářské podmínky uvedené v čl. 117 písm. c) nařízení Rady (EHS) č. 2913/92 ze dne 12. října 1992, kterým se vydává celní kodex Společenství [3], naposledy pozměněného nařízením Evropského parlamentu a Rady (ES) č. 2700/2000 [4], se považují za splněné při přijímání určitých množství některých základních produktů do režimu aktivního zušlechťovacího styku pro využití při výrobě zboží. Podle článku 16 nařízení (ES) č. 3448/93 je nutné přijmout prováděcí pravidla k uvedenému ustanovení, která umožní určit, které základní zemědělské produkty budou přijaty do režimu aktivního zušlechťovacího styku, a kontrolovat a plánovat jejich množství.
(2) Je potřebné pozměnit nařízení Komise (ES) č. 1488/2001 [5], aby bylo jasné, že se při určování základních zemědělských produktů, které budou přijaty do režimu aktivního zušlechťovacího styku, a při kontrole a plánování jejich množství použijí postupy stanovené v článku 16 nařízení (ES) č. 3448/93.
(3) Opatření tohoto nařízení jsou v souladu se stanoviskem Řídícího výboru pro horizontální otázky týkající se obchodu se zpracovanými zemědělskými produkty, na něž se nevztahuje příloha I Smlouvy,
PŘIJALA TOTO NAŘÍZENÍ:
Článek 1
Nařízení (ES) č. 1488/2001 se mění takto:
1. V článku 2 se odstavec 2 nahrazuje tímto:
"2. Pokud odhadovaná částka potřebná pro náhrady překročí dostupné finanční prostředky, určí se množství různých produktů, označených osmimístným kódem kombinované nomenklatury, pomocí bilance podle čl. 11 odst. 1 nařízení (ES) č. 3448/93."
2. V článku 22 se odstavec 2 nahrazuje tímto: "Pokud se odhaduje, že výše potřebných náhrad je vyšší než finanční možnosti, určí Komise na základě množství již schválených ve formě vydaných osvědčení a nevyužitých množství, o nichž byla Komise informována podle článku 25 tohoto nařízení, dostupné zbývající množství pro každý základní produkt podle čl. 11 odst. 1 nařízení (ES) č. 3448/93. Toto množství se podruhé zveřejní v Úředním věstníku Evropské unie nejpozději do 31. ledna každého roku a potřetí se zveřejní nejpozději do 31. května každého roku."
3. Článek 24 se nahrazuje tímto:
"Článek 24
Mimořádné vydání osvědčení AZS
Nařízení Komise (ES) č. 2151/2003
ze dne 16. prosince 2003,
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Evropského parlamentu a Rady (ES) č. 2195/2002 ze dne 5. listopadu 2002 o společném slovníku pro veřejné zakázky (CPV) [1], a zejména na článek 2 uvedeného nařízení,
vzhledem k těmto důvodům:
(1) Nařízení (ES) č. 2195/2002 stanovilo jednotný klasifikační systém pro veřejné zakázky za účelem sjednocení údajů užívaných zadavateli k popisu předmětu smluv.
(2) S ohledem na vývoj na trzích a požadavky uživatelů mohou struktura a kódy CPV vyžadovat úpravy nebo změny.
(3) S ohledem na konkrétní potřeby členských států a uživatelů CPV a aby byly opraveny věcné chyby zjištěné v různých jazykových verzích, je třeba strukturu a kódy CPV aktualizovat.
(4) Do příloh uvedeného nařízení je třeba promítnout technické úpravy a vylepšení, k nimž došlo v rámci legislativního procesu vedoucího k přijetí nařízení (ES) č. 2195/2002, avšak které v něm nemohly být zohledněny.
(5) Ve svém stanovisku [2] k návrhu nařízení o CPV Výbor regionů upozornil na potřebu vylepšení klasifikace léků a doporučil, aby byla pro doplnění struktury a kódů CPV pro léčivé přípravky použita anatomicko-terapeuticko-chemická klasifikace (ATC) vypracovaná Světovou zdravotnickou organizací.
(6) Zúčastněné strany a uživatelé CPV předložili konkrétní návrhy na vylepšení CPV.
(7) Aktualizace struktury a kódů CPV by se měla zohlednit v informativních srovnávacích tabulkách mezi CPV a pro zatímní ústřední klasifikací produkce (CPC Prov.) Spojených národů, klasifikací ekonomických činností v Evropských společenstvích (NACE rev.1) a kombinovanou nomenklaturou (KN).
(8) V zájmu jasnosti by měly být CPV a srovnávací tabulka mezi CPV a CPC Prov. zcela nahrazeny. Všechny změny kódů CPV a jejich popisu by měly být uvedeny v samostatné nové příloze nařízení (ES) č. 2195/2002.
(9) Vstupem v platnost nařízení Komise (ES) č. 204/2002 ze dne 19. prosince 2001 [3], kterým se mění nařízení Rady (EHS) č. 3696/93 ze dne 29. října 1993 o statistické klasifikaci produkce podle činností (CPA) v Evropském hospodářském společenství, zastaraly údaje uvedené v příloze II nařízení (ES) č. 2195/2002, která obsahuje srovnání mezi CPV a CPA 96.
(10) Ve společném postoji (ES) č. 33/2003 ze dne 20. března 2003 přijatém Radou s ohledem na přijetí směrnice Evropského parlamentu a Rady o koordinaci postupů při zadávání veřejných zakázek na stavební práce, dodávky a služby [4] a ve společném postoji (ES) č. 34/2003 ze dne 20. března 2003 přijatém Radou s ohledem na přijetí směrnice Evropského parlamentu a Rady o koordinaci postupů při zadávání zakázek subjekty působícími v odvětví vodního hospodářství, energetiky, dopravy a poštovních služeb [5] nejsou oblasti produktů stanoveny odkazem na statistickou klasifikaci produkce podle činností (CPA).
(11) Z uvedených důvodů není vhodné aktualizovat srovnávací tabulku mezi CPV a CPA 96 stanovenou v příloze II nařízení (ES) č. 2195/2002. Přílohu je tudíž třeba zrušit.
(12) Nařízení (ES) č. 2195/2002 je proto třeba odpovídajícím způsobem změnit.
(13) Opatření tohoto nařízení jsou v souladu se stanoviskem Poradního výboru pro zadávání veřejných zakázek,
PŘIJALA TOTO NAŘÍZENÍ:
Článek 1
Nařízení (ES) č. 2195/2002 se mění takto:
příloha I se nahrazuje zněním uvedeným v příloze I tohoto nařízení;
příloha II se nahrazuje zněním uvedeným v příloze II tohoto nařízení;
příloha III se nahrazuje zněním uvedeným v příloze III tohoto nařízení;
příloha IV se mění v souladu s přílohou IV tohoto nařízení;
příloha V se mění v souladu s přílohou V tohoto nařízení.
Článek 2
Toto nařízení vstupuje v platnost třetím dnem po vyhlášení
Nařízení Komise (ES) č. 317/2004
ze dne 23. února 2004,
kterým se přijímají odchylky od ustanovení nařízení Evropského parlamentu a Rady (ES) č. 2150/2002 o statistice odpadů, pokud jde o Rakousko, Francii a Lucembursko
(Text s významem pro EHP)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Evropského parlamentu a Rady (ES) č. 2150/2002 ze dne 25. listopadu 2002 o statistice odpadů [1], a zejména na čl. 4 odst. 1 uvedeného nařízení,
s ohledem na žádost Rakouska ze dne 30. června 2003,
s ohledem na žádost Francie ze dne 12. června 2003,
s ohledem na žádost Lucemburska ze dne 25. června 2003,
vzhledem k těmto důvodům:
(1) Podle čl. 4 odst. 1 nařízení (ES) č. 2150/2002 může Komise povolit v průběhu přechodného období odchylky od určitých ustanovení příloh uvedeného nařízení.
(2) Tyto odchylky by se měly povolit Rakousku, Francii a Lucembursku na jejich žádost.
(3) Opatření tohoto nařízení jsou v souladu se stanoviskem Výboru pro statistické programy zřízeného rozhodnutím Rady 89/382/EHS, Euratom [2],
PŘIJALA TOTO NAŘÍZENÍ:
Článek 1
1. Povolují se tyto odchylky od ustanovení nařízení (ES) č. 2150/2002:
a) Rakousku se povolují odchylky pro vypracování výsledků týkajících se oddílu 8 bodu 1.1 položky 1 (zemědělství, myslivost a lesnictví) přílohy I.
b) Francii se povolují odchylky pro vypracování výsledků týkajících se oddílu 8 bodu 1.1 položek 1 (zemědělství, myslivost a lesnictví), 2 (rybolov) a 16 (služby) přílohy I a výsledků týkajících se oddílu 8 bodu 2 přílohy II.
c) Lucembursku se povolují odchylky pro vypracování výsledků týkajících se oddílu 8 bodu 1.1 položek 1 (zemědělství, myslivost a lesnictví) a 2 (rybolov) přílohy I.
2. Odchylky uvedené v odstavci 1 se povolují pouze pro údaje prvního referenčního roku, tj. roku 2004.
Po skončení přechodného období budou Rakousko, Francie a Lucembursko předávat údaje od referenčního roku 2006.
Článek 2
Toto nařízení vstupuje v platnost dvacátým dnem po vyhlášení
